CSI0X00AQHFR
Počet listů: 4




                                     Česká školní inspekce
                                    Středočeský inspektorát
__________________________________________________________________________________________________________ __




                         IN S P E K Č N Í ZP R ÁVA
                                          Čj. ČŠIS-2006/22-S


Název                                Gymnázium Bohumila Hrabala v Nymburce,
                                     příspěvková organizace
Sídlo                                Komenského 779, 288 02 Nymburk
E-mail                               gymnasium@gym-nymburk.cz
IČO                                  61 632 210
Identifikátor                        600 007 634
Právní forma                         příspěvková organizace
Zastupující                          RNDr. Jiří Kuhn
Zřizovatel                           Středočeský kraj
Místo inspekční činnosti             Komenského 779, Nymburk
Inspekční činnost na místě           9., 12., 13. a 14. prosince 2022


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Zjišťování a hodnocení podmínek, průběhu a výsledků středního vzdělávání podle
příslušných školních vzdělávacích programů (dále ŠVP), jejich naplňování a soulad
s právními předpisy a rámcovým vzdělávacím programem podle § 174 odst. 2 písm. b) a c)
zákona č. 561/2004 Sb., ve znění pozdějších předpisů.


                                          Charakteristika
Příspěvková organizace (dále „škola“) vzdělávala k 30. září 2022 celkem 588 žáků, z toho
464 v osmiletém oboru vzdělání a 124 ve čtyřletém oboru vzdělání Gymnázium, to je zhruba
90 % jejich nejvyššího povoleného počtu.
Škola identifikuje 49 žáků se speciálními vzdělávacími potřebami (SVP). Ředitel školy
povolil vzdělávání devíti žákům podle individuálního vzdělávacího plánu z důvodu
vzdělávání v zahraničí. Z celkového počtu 13 žáků s odlišným mateřským jazykem má
většina jazykovou bariéru.
Stravování žáků je zajištěno v nedaleké školní jídelně jiného subjektu.


                         Hodnocení podmínek vzdělávání
Ředitel školy (dále „ředitel“) společně se svými dvěma zástupci tvoří funkční tým, jenž
se opírá o partnerskou spolupráci a otevřenou komunikaci se všemi spolupracovník y.
Smysluplné delegování kompetencí zajišťuje účelnou organizaci vzdělávání, posiluje
odpovědnost předsedů předmětových komisí za kvalitu výuky i jejich činnost a náměty
při aktualizaci ŠVP.
Efektivitu řízení zvyšují pravidelné porady vedení školy a porady ředitele s předsedy
předmětových komisí či třídními učiteli. Kontrolní činnost je plánovitá. Hospitace probíhaly
pravidelně v každém školním roce u všech učitelů, byly rovnoměrně rozděleny a zaměřeny
na pravidelné monitorování kvality výuky pomocí vhodně stanovených kritérií. Efektivní
naplňování těchto kritérií však nebylo v části hodin hospitovaných Českou školní inspekcí
vždy patrné.
K účelné realizaci ŠVP, vhodné profilaci a rozvoji potenciálu žáků napomáhá využití
disponibilní časové dotace a promyšlená organizace výuky s rozsáhlou nabídkou seminář ů,
volitelných či nepovinných předmětů.
Promyšlené koncepční záměry s propracovaným systémem plánů se daří dobře realizo vat
prostřednictvím pedagogické činnosti, zapojením do projektů, rozvinutou spoluprací
s klíčovými sociálními partnery, efektivním využíváním finančních zdrojů i díky
postupnému zlepšování materiálních podmínek.
Plně kvalifikovaný pedagogický sbor je stabilní a jeho složení umožňuje plnit záměry a cíle
deklarované v ŠVP. Vyučující dobře spolupracují v předmětových komisích i v rámci
mezipředmětových kontaktů. Péči o žáky s SVP a žáky nadané vhodně vykonává školní
poradenské pracoviště spolu pracovníky z tzv. Talent týmu. Pravidelnou a rozsáhlou
individuální a skupinovou účastí učitelů v dalším vzdělávání pedagogických pracovníků
a sdílením získaných poznatků byly prohlubovány znalosti a dovednosti vyučujících. Méně
však docházelo vzhledem ke sledovanému průběhu k přenesení získaných poznatků
do výuky.
Prostřednictvím informačního systému a školního intranetu jsou předávány aktuální
informace o dění ve škole. Využívání platformy pro sdílení učebních materiálů či zadávání
a vypracovávání úloh zvyšuje účelnost výuky. Důležitou zpětnou vazbu získává vedení
školy z dotazníků pro žáky či z aktivní činnosti studentského parlamentu. Daří
se komunikace se zřizovatelem i aktivity spojené s výměnou zkušeností s řediteli obdobných
gymnázií pro další manažerský a pedagogický rozvoj, kterých se účastnilo vedení školy
spolu se žáky ze studentského parlamentu a částí učitelů. Přínosná je efektivní spolupráce
se sociálními partnery a rodičovským sdružením cíleně rozvíjející aktivity zaměřené
na sociální, občanský a osobnostní rozvoj žáků.
Systém prevence úrazů a bezpečnosti a ochrany zdraví žáků je funkční.




                                             2/7
                           Hodnocení průběhu vzdělávání
Ve výuce se učitelům většinou dařilo zařazovat metody a úlohy, které podporovaly dosažení
vzdělávacího cíle. Ve třech čtvrtinách hodin byli žáci aktivně zapojeni a vyučující se snažili
poskytnout jim průběžnou hodnoticí zpětnou vazbu. Názornost výuky a její propojení s reálným
životem žáků zvyšovalo efektivitu vzdělávání. Účinné bylo zařazení vhodných kooperativních
organizačních forem, pouze však jen zhruba v pětině hodin. Práce s texty či atlasy a kladení
problémových otázek vedlo žáky vhodně k rozvoji kritického myšlení i k dohledávání dalších
informací v počítačích či telefonech. Pouze ve třetině hodin však mohli žáci efektivně pracovat
s chybou nebo si porovnávat či hodnotit různé návrhy řešení problému. Při frontální organizaci
výuky chyběla větší podpora jejich obsahově náročné souvislé komunikace. Učitelům se málo
dařilo diferencovat obsah probíraného učiva, žáci si pouze výjimečně mohli vybírat úlohy různé
kognitivní náročnosti. Patrná nebyla podpora nadaných žáků přímo ve vyučovacích hodinách
a cílená individualizace směřující k využití jejich potenciálu a jeho dalšímu rozvoji. Jen
ojediněle učitelé vytvářeli dostatečný časový prostor pro závěrečné účelné shrnutí probraného
učiva se sebehodnocením a zhodnocením výkonů žáků.
Ve výuce českého jazyka a literatury a společenskovědních předmětů se učitelům dařilo rozvíjet
čtenářskou gramotnost žáků při interpretací uměleckých, odborných a publicistických textů.
Ve zdařilých hodinách žáci vyhledávali informace, logicky argumentovali a obhajovali svá
tvrzení. Dostatečně v nich byly také rozvíjeny postojové složky. Pro rozvoj čtenářské
gramotnosti mají žáci k dispozici knihovnu, což vhodně doplňuje využívání cizojazyčné
knihovny v rámci výuky cizích jazyků. Zcela zásadní pro dlouhodobou podporu čtenářské
gramotnosti je však tvorba maturitních prací a jejich obhajoba (viz dále).
Úvodní opakování v matematice vhodně podporovalo zájem žáků o učení. Oproti předchozímu
inspekčnímu hodnocení byla výuka vždy vedena věcně správně a zlepšilo se také využívání
strukturovaného závěru hodin. Téměř vždy se totiž učitelé věnovali účelnému shrnutí
a zhodnocení probraného učiva, a to společně se žáky, a zdařile uplatňovali jejich
sebehodnocení. Při osvojování nových poznatků učitelé aktivně průběžně získávali informace
o zvládnutí látky. Zdařilá individualizace vhodně zohledňovala žáky, kteří chyběli
v předchozích hodinách. Příkladné, byť ojedinělé, bylo vytvoření prostoru pro důsledné
uplatnění kritického myšlení včetně efektivního využití vrstevnického hodnocení spolu s návrhy
jiných pracovních postupů.
Od minulého inspekčního hodnocení se zvýšila četnost využívání skupinové práce ve výuce
cizích jazyků, což vedlo žáky k aktivitě a potřebné vzájemné interakci mezi nimi a vyučujíc ími.
Názornost výuky byla dobře podporována pracovními listy, využíváním interaktivní tabule
nebo učebnic. Učitelé důsledně používali v komunikaci cizí jazyk a většinou účelně rozvíje li
požadované jazykové kompetence. Žáci byli většinou dobře aktivizováni čtením
a poslechem s porozuměním a motivací k produktivním řečovým dovednostem. Prokazovali
potřebné znalosti a plynule používali širokou slovní zásobu.
Rozvoj přírodovědné gramotnosti je podporován zařazováním strukturovaného opakování
v úvodech vyučovacích hodin, většinou s příkladnou názorností a příklady využití poznatků
v praxi. Partnerský přístup učitelů k žákům a transparentní hodnocení jejich písemných prací
společně s poskytováním prostoru pro dotazy a připomínky vytvářely prostředí otevřené
komunikace. V části hodin se podařilo zařazením brainstormingu, kvízových otázek,
hádanek, křížovek a zajímavým vyprávěním učitelů oživit výuku. Výkony žáků
v závěrečném ročníku měly vysokou úroveň a byly vhodně doplněny formativním
hodnocením spolužáků i vyučujících. Frontální organizace vyučování ve většině hodin však
nevytvářela dostatečný prostor pro aktivní soustavnější vyjadřování jednotlivých žáků
s cílem procvičování odborné argumentace.



                                              3/7
                         Hodnocení výsledků vzdělávání
Při posuzování míry dosažení výstupů ŠVP škola efektivně využívá četné interní nástroje,
například ústní zkoušení, testy a písemné práce. Škola dlouhodobě zařazuje pravidelné
srovnávací ročníkové testy z některých předmětů, což vedení školy a učitelům poskytuje
kvalitní zpětnou vazbu o naplňování požadovaných výstupů ze ŠVP. Hodnocení je vhodně
doplňováno i nástroji externími v podobě různých testování, výsledků maturitních zkoušek,
vyhodnocováním umístění žáků v okresních, krajských a celorepublikových kolech
olympiád a soutěží nebo výsledky mezinárodních zkoušek z cizích jazyků. Škola výsledky
vzdělávání žáků pravidelně statisticky hodnotí a analyzuje při jednáních pedagogické rady,
v předmětových komisích a na poradách vedení školy. Informace o průběžném hodnocení
jsou žákům i zákonným zástupcům operativně dostupné především prostřednictvím
informačního systému.
Z analýzy interních výsledků vzdělávání je patrné, že škola účelně podporuje motivaci žáků
i rozvíjení jejich kompetence k učení, neboť více než polovina žáků prospívá
s vyznamenáním. Průměrný prospěch žáků se ve minulých třech školních letech výrazněji
neměnil, pohyboval se kolem 1,3 až 1,5. Z mezioborového porovnání je zřejmé,
že nejlepších průběžných výsledků dlouhodobě dosahují žáci nižšího stupně osmileté ho
oboru, vysokou dosaženou úroveň v českém jazyce a matematice dokládají i výborné
výsledky externího testování. Prospěch žáků vyššího stupně osmiletého gymnázia je celkově
lepší než u čtyřletého oboru vzdělání.
Průběžným výsledkům odpovídají i výsledky maturitních zkoušek. Dlouhodobě polovina
žáků prospívá s vyznamenáním. V předmětech společné části maturitní zkoušky (českého
jazyka a literatury, cizího jazyka i matematiky, kterou si volí zhruba polovina žáků) škola
vykazuje lepší výsledky, než jaký je průměr gymnázií v republice. Daří se rozvoj
cizojazyčných kompetencí, žáci vyjíždějí na krátkodobé zahraniční zájezdy i výměnné
pobyty a někteří z nich absolvují školní rok na střední škole v zahraničí. V roce 2021/2022
více než polovina žáků využila možnosti nahradit profilovou zkoušku z cizího jazyka
mezinárodním certifikátem převážně z anglického jazyka. Tento příznivý trend pokračuje
i v dalších předmětech - zvyšuje se podíl žáků skládajících s nadprůměrnou úspěšností
nepovinnou zkoušku z rozšiřující matematiky (v loňském školním roce šestina žáků).
Povinnou součástí maturitní zkoušky je dlouhodobě také maturitní práce s obhajobou, která
účinně podporuje profilaci žáků. Zpracovávaná témata jsou různorodá, mají vysokou
odbornou úroveň i kvalitu zpracování a svědčí o účinném rozvoji kompetence žáků
k celoživotnímu učení. Řada nejzdařilejších prací pak úspěšně postupuje do krajských
a celostátních kol Středoškolské odborné činnosti. To je i výsledkem širokého zapojení žáků
do systematické spolupráce školy s Akademií věd ČR, vysokými školami a dalšími
odbornými pracovišti, což účinně přispívá k rozvoji klíčových kompetencí žáků a jejich
kritického myšlení.
Žáci jsou úspěšní i v dalších četných regionálních i celostátních soutěžích a projektech
přírodovědných,      společenskovědních,   matematických,     jazykových    i sportovních.
Při přípravě na soutěže a v dalších mimoškolních aktivitách například v badatelských
klubech přírodních věd a dějepisu škola žákům poskytuje účelnou podporu a rozvíjí jejich
zájmy. Talentované žáky převážně v oblasti sportovní vhodně podporuje úpravou studijního
režimu. Výsledkem účelného přístupu školy k rozvoji občanských a sociálních kompetencí
žáků je aktivní práce studentského parlamentu či fungování debatního klubu. Občansky
angažovaní učitelé vhodně podporují řadu žáků při jejich zapojení řady do dobrovolnick ýc h
aktivit včetně účasti v mezinárodním programu Cena vévody z Edinburghu.




                                           4/7
Nejen koordinace práce s nadanými žáky, ale i strategie předcházení školní neúspěšnosti
jsou účelně realizovány. Škola průběžně přijímá řadu vhodných opatření pro zvládnutí
požadovaných výstupů žáků systematickým doučováním nebo individuální dopomocí
v případě akutního problému. Žákům s odlišným mateřským jazykem škola poskytuje
účinnou podporu. Pro žáky se SVP jsou účelně nastavena podpůrná opatření nejen podle
doporučení školských poradenských zařízení, ale v prvním stupni podpory jsou také
iniciovaná školou. Přestože je prospěch žáků se SVP srovnatelný s intaktními žáky, chybí
pravidelné zaměření činnosti výchovného poradce na kontrolu naplňování stanovenýc h
doporučení ve vyučovacích hodinách.
Škola věnuje pozornost i pravidlům a mechanismům pro prevenci rizikového chování, které
má srozumitelně nastavené v preventivním programu školy. V něm jsou naplánova né
a vyhodnocené akce, besedy či přednášky na různá témata. Problémové chování žáků
je ojedinělé, při jeho výskytu je ihned systematicky řešeno. Chybí ale průběžná analýza
příčin absence ve spolupráci se všemi pedagogy a školním poradenským pracovištěm pro
stanovení konkrétních opatření pro každého jednotlivce s cílem jejího snížení. V porovnání
se školním rokem 2018/2019 (rok s plně prezenční výukou) ve školním roce 2021/2022 totiž
absence vzrostla.
K dobrému chování a výbornému prospěchu jsou žáci motivováni udělováním pochval
a různých ocenění nebo prospěchových stipendií. Ke zvládnutí nároků gymnaziálního
vzdělávání a k vytvoření přátelských vazeb v třídních kolektivech přispívá tradičně vhodně
nastavený adaptační proces zahrnující zahajovací kurz pro první ročníky. Nově se realizují
pravidelné třídnické hodiny, zatím jen pro nižší stupeň gymnázia. Po celou dobu vzdělává ní
provázejí žáky konkrétně zaměřené exkurze, přednášky, besedy nebo například zážitkové
aktivity v podobě sportovních kurzů. Efektivita systému prevence je patrná z bezproblémo vé
integrace žáků z odlišného jazykového a kulturního prostředí.
Kariérové poradenství se vhodně zaměřuje na cílenou pomoc při výběru volitelnýc h
předmětů, zprostředkování informací a odkazů o možnostech studia na vysokých školách
nebo o možném vzdělávání v zahraničí či na pomoc se zvládnutím formalit přijímac ího
řízení na různé fakulty. Vedení školy sleduje další vzdělávací cestu absolventů, téměř
všichni pokračují ve studiu na vysokých školách přírodovědného, humanitního, lékařského,
technického nebo ekonomického směru.


                                        Závěry
Vývoj školy
- Pokračuje rozsáhlá spolupráce s vhodnými sociálními partnery.
- Žákům je i nadále nabízen široký rozsah volitelných předmětů a seminářů.
- Část nedostatků z předchozí inspekční činnosti byla odstraněna, přetrvává chybějíc í
  diferenciace učiva a individuálního přístupu k žákům při výuce.
Silné stránky
- Rozsáhlá stabilní a efektivní spolupráce se sociálními partnery napříč různými obory
  přispívá k rozvoji klíčových kompetencí žáků.
- Žáci stabilně dosahují výborných výsledků u maturitních zkoušek.




                                           5/7
Slabé stránky a/nebo příležitosti ke zlepšení
- Ve sledované výuce všichni žáci plnili stejné úkoly, diferenciace         vzdělávac ího
  obsahu a náročnosti úkolů zvláště pro nadané žáky nebyla patrná.
Doporučení pro zlepšení činnosti školy
- Diferencovat výuku ve vyučovacích hodinách vzhledem k nadaným žákům a zaměřit
  další vzdělávání pedagogických pracovníků na práci s nimi.


                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Středočeský inspektorát, Arabská
683, 160 66 Praha 6, případně prostřednictvím datové schránky (g7zais9), nebo na e-
podatelnu csi.s@csicr.cz s připojením elektronického podpisu.


           Seznam dokladů, o které se inspekční zjištění opírají
 1.   Výpis z rejstříku škol a školských zařízení, aktuální k datu inspekce
 2.   Informace o škole (zřizovací listina, účinná od 1. července 2001 a Dodatky č. 1, 2 a
      3, výpis z rejstříku škol a školských zařízení, regionální sběr dat, webové stránky
      školy), ke dni inspekce
 3.   Personální dokumentace (jmenování ředitele školy účinné od 1. srpna 2012, vzorek
      dokladů o odborném vzdělání pedagogických pracovníků, rozvržení přímé
      pedagogické činnosti), dokumentace k dalšímu vzdělávání pedagogů, ke dni inspekce
 4.   Školní vzdělávací programy účinné k termínu inspekce
 5.   Školní řád účinný k termínu inspekce
 6.   Výroční zpráva o činnosti školy ve školním roce 2021/2022
 7.   Záznamy z pedagogické rady a z jednání předmětových komisí, školní roky
      2021/2022 a 2022/2023 k termínu inspekční činnosti
 8.   Evidence žáků (školní matrika) včetně výsledků vzdělávání žáků, stav k termínu
      inspekční činnosti
 9.   Třídní knihy, rozvrhy vyučovacích hodin, školní rok 2021/2022 a 2022/2023
      k termínu inspekční činnosti
10.   Dokumentace žáků k přijímání a ukončování vzdělávání účinná k termínu inspekce
11.   Dokumentace školního poradenského pracoviště k termínu inspekční činnosti
12.   Internetové stránky školy www.gym-nymburk.cz stav k termínu inspekční činnosti
13.   Inspekční zpráva, čj. ČŠIS-2612/15-S
14.   Dokumentace k zajištění bezpečnosti a ochrany zdraví žáků (kniha úrazů k 2021/2022
      a 2022/2023 ke dni inspekce
15.   Ekonomická dokumentace školy (finanční vypořádání dotací poskytnutýc h
      příjemcům prostřednictvím kraje ze státního rozpočtu v roce 2021, závazné ukazatele
      rozpočtu 2021, účetní závěrka sestavená k 31. prosinci 2021)



                                           6/7
                                          Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Středočeský inspektorát,
Arabská 683, 160 66 Praha 6, případně prostřednictvím datové schránky (g7zais9),
nebo na e-podatelnu csi.s@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Ing. Vladimíra Hokešová, školní
 inspektorka, vedoucí inspekčního týmu

 Ing. Jana Diopová, školní inspektorka

 Mgr. Pavla Vítková, školní inspektorka

 Bc. Marcela Jüstelová, kontrolní
 pracovnice




V Praze 5. ledna 2023




                                            7/7
