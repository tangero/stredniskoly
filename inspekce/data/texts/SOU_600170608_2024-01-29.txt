                                Česká školní inspekce
                                Liberecký inspektorát
                          Masarykova 801/28, 460 01 Liberec
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIL-83/24-L
                                       Sp. zn. ČŠIL-S-15/24-L


Název                               Střední škola strojní, stavební a dopravní, Liberec,
                                    příspěvková organizace
Sídlo                               Ještědská 358/106, Liberec VIII-Dolní Hanychov,
                                    460 08 Liberec
E-mail                              red@sslbc.cz
IČO                                 00 526 517
Identifikátor                       600 170 608
Právní forma                        příspěvková organizace
Zastupující                         Ing. Josef Janeček
Zřizovatel                          Liberecký kraj
Místa inspekční činnosti            Ještědská 358, Liberec
                                    Letná 90, Liberec
                                    Řepná 1248, Liberec
Inspekční činnost na místě          29. 1. 2024 − 1. 2. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání, naplňování školních
vzdělávacích programů a jejich souladu s právními předpisy, případně s rámcovými
vzdělávacími programy podle § 174 odst. 2 písm. b) a c) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.
                                    Charakteristika
Střední škola strojní, stavební a dopravní, Liberec, příspěvková organizace (dále „škola“,
„instituce“) vykonává činnost střední školy a školní jídelny- výdejny s nejvyšším i
povolenými počty 1631 žáků a 900 stravovaných. Aktuálně poskytuje vzdělávání na třech
adresách v Liberci a řadí se mezi největší střední školy v Libereckém kraji. Od školního roku
2022/2023 nejsou součástmi instituce domov mládeže, školní jídelna a středisko služeb
školám. Zároveň byl k 1. lednu 2023 změněn název školy (původně Střední škola strojní,
stavební a dopravní, Liberec II, Truhlářská 360/3, příspěvková organizace).
Ve školním roce 2023/2024 se ve škole vzdělávají žáci ve 14 oborech vzdělání strojního,
stavebního a dopravního zaměření poskytujících střední vzdělání s maturitní zkouškou
nebo s výučním listem v denní formě vzdělávání. Vzdělávací nabídka se od poslední
inspekční činnosti v roce 2017 změnila. Po více než 10 letech byl znovu otevřen obor
vzdělání 23-55-H/01 Klempíř, naopak pro nedostatek zájmu ze strany uchazečů škola
nenabírá žáky do tříletého oboru vzdělání 37-51-H/01 Manipulant poštovního provozu
a přepravy, do dvouletého oboru 36-67-E/02 Stavební práce a do nástavbového oboru
64-41-L/51 Podnikání v dálkové formě vzdělávání. V závěru školního roku 2022/2023 byla
se zřizovatelem školy zahájena jednání k znovuotevření oboru vzdělání 36-45-M/01
Technická zařízení budov a otevření nového oboru 16-02-M/01 Průmyslová ekologie.
Zahájení výuky v těchto oborech je plánováno od 1. 9. 2024.
Zájem uchazečů o studium ve škole v posledních třech školních letech roste. K datu
inspekční činnosti se ve 35 třídách vzdělávalo 742 žáků, z toho 327 v 15 třídách na pracovišti
v ulici Ještědská a 415 žáků ve 20 třídách v ulici Letná. Škola evidovala 52 žáků se
speciálními vzdělávacími potřebami a 59 žáků s odlišným mateřským jazykem. Devíti
žákům povolil ředitel školy studium podle individuálního vzdělávacího plánu z jiných
závažných důvodů.
Škola je členem Cechu topenářů a instalatérů České republiky z. s. a Cechu obkladačů České
republiky z. s. Od školního roku 2023/2024 je Centrem odborného vzdělávání Libereckého
kraje pro oblast technických oborů vzdělání. Přijímá zakázky od firem a klientů z řad
veřejnosti, je kvalifikovanou autorizovanou osobou pro získání profesních kvalifik ac í
a rekvalifikací. Provozuje svářečskou školu a školicí středisko svařování kovů a plastů.
Prostředí školy je částečně bezbariérové (nově vybudovaný výtah na pracovišti v ulici
Ještědská).


                         Hodnocení podmínek vzdělávání
Ředitel školy působí ve vedoucí funkci od roku 2022. S institucí je dlouhodobě profesně
spjat a účinně využívá svých zkušeností a znalosti prostředí i jeho specifik. Usiluje
o uklidnění situace v pedagogickém sboru a personální stabilizaci na všech pracovištíc h
a úsecích školy. Již od svého jmenování postupně naplňuje nastavenou koncepci a vizi
dalšího rozvoje školy. Prioritou je zvýšit poptávku uchazečů o vzdělávání atraktivní
oborovou nabídkou umocněnou zlepšujícími se materiálními podmínkami. Vytvořil nový
manažerský tým s přesně vymezenými pravomocemi a povinnostmi, část svých kompetencí
delegoval na své zástupce pověřené řízením jednotlivých pracovišť a úseků (teoretická
výuka, odborný výcvik). Příležitostí ke zlepšení práce vedení školy je realizace hospitační
činnosti zaměřené na využití didaktických metod a forem práce posilujících aktivní zapojení
žáků do výuky zejména v teoretických vyučovacích předmětech. Využít v tomto směru lze
rovněž dobře nastavené práce předmětových komisí a metodických orgánů školy.


                                             2/9
Management vytváří pro chod školy dobré personální podmínky, podporuje profesní
a osobnostní rozvoj pedagogických pracovníků. Přímou pedagogickou činnost vykonává ve
škole 92 učitelů, z nichž většina splňuje předpoklady odborné kvalifikace. Předností
pedagogického sboru je odborná erudice a propojenost učitelů s reálnou praxí. Další
vzdělávání pedagogických pracovníků je plánovité, navazuje na potřeby školy. Rezervou
a příležitostí ke zlepšení je cílené zaměření dalšího vzdělávání na využití moderních
didaktických postupů ve výuce.
Silnou stránkou školy je úzká spolupráce s řadou odborných firem, profesních organizac í,
svazů, komor či cechů napříč širokým spektrem odborností. Partnerství přispívá k zajištění
materiálního vybavení školy v rovině odborné teoretické výuky a praktického vyučová ní.
Sociální partneři spolupracují se školou při pořádání soutěží a odborných exkurzí, zajišťují
přítomnost odborníka z praxe při jednotné závěrečné zkoušce. Neocenitelnou pomocí
odborných firem je realizace části praktického vyučování přímo na reálných pracovištíc h.
Přes širokou nabídku spolupráce se škola snaží navázat nové kontakty a vzájemně přínosnou
kooperaci s cílem obohatit odborné vzdělávání o moderní poznatky z praxe a rozšířit
materiálovou podporu výuky odborného výcviku.
Podporu osobnostního rozvoje žáků zajišťuje škola rovněž prostřednictvím poskytování
poradenských služeb. Disponuje samostatnými týmy výchovných poradců a metodiků
prevence na obou pracovištích teoretické výuky. Přestože každý tým zpracovává podklady
odlišným způsobem, je všem zainteresovaným žákům poskytována plnohodnotná podpora
v daných oblastech vzdělávání. Včasná identifikace speciálních vzdělávacích potřeb,
informování vyučujících, pravidelná spolupráce se zákonnými zástupci žáků a školskými
poradenskými zařízeními zajišťuje podporu žákům s potřebou podpůrných opatření.
Vyhodnocování nastavené podpory a zpětná vazba od učitelů i žáků, která je samozřejmos tí
celého procesu a probíhá průběžně ve školním roce, je účinným nástrojem k posouzení
efektivity zvoleného postupu. Obě poradenská pracoviště se velkou měrou podílejí obsahově
i organizačně na přípravě adaptačních programů pro žáky prvního ročníku. Spolu s třídními
učiteli napříč všemi ročníky vyhledávají rizika nežádoucích jevů, zajišťují prevenci
záškoláctví či identifikují případné psychické problémy žáků. Ve spolupráci s vedením školy
a třídními učiteli vytipovávají sociálně slabé žáky a v kooperaci se zřizovatelem zajištují
prostřednictvím fondu na krytí finančních potřeb prostředky na pomůcky či vybavení
na kurzy (např. lyžařský). Žákům hovořícím odlišným mateřským jazykem škola nabízí
nepovinnou výuku českého jazyka.
Finanční prostředky pro chod školy, rozvoj materiálních podmínek a realizace středního
odborného vzdělávání jsou zajištěny. Významným finančním přínosem pro školu je její
doplňková činnost a produktivní činnost žáků. Od poslední inspekční činnosti došlo
k významnému zlepšení prostorového a materiálně technického zázemí pro výchovně
vzdělávací proces (modernizace odborných učeben, rekonstrukce prostor školních dílen,
vybudování centra odborného vzdělávání v Řepné ulici, aj.). Na údržbě a modernizac i
školního prostředí se svou prací podílejí žáci i pedagogové. To má nezanedbatelný pozitivní
vliv na formování osobnosti žáků a posilování sounáležitosti se školou i obecné úcty
k hodnotám. Škola pravidelně proškoluje žáky a zaměstnance v oblasti bezpečnosti
a ochrany zdraví. Přístup do jednotlivých budov školy je z důvodu zamezení nežádoucího
vstupu cizích osob elektronicky zabezpečen. Při prohlídce pracovišť školy nebyla
identifikována zjevná bezpečnostní rizika.




                                            3/9
                          Hodnocení průběhu vzdělávání
Všechny sledované hodiny teoretické výuky byly dobře připravené. Učitelé respektovali
osobnost žáků, jejich vystupování bylo korektní a profesionální. Pracovní atmosféra
hospitovaných hodin byla pozitivní a otevřená, aktivizovat žáky k samostatné činnosti
se však dařilo s výjimkou jazykového vzdělávání v minimální míře. Rezervou je absence
průběžného formativního hodnocení a podpory sebereflexe žáků. Ne vždy se také dařilo
uplatňovat zásady individuálního přístupu k žákům (například s využitím diferenc iace
učiva). Slabou stránkou většiny hodin byla chybějící zpětná vazba o míře osvojení učiva
žáky či nízká míra podpory rozvoje jejich komunikačních dovedností. Učitelé při svém
výkladu hojně užívali prezentace, schémata, grafy, ilustrační obrázky a videa. V různé míře
se snažili udržovat kontakt s žáky prostřednictvím průběžně kladených otázek, které však
byly převážně pokládány neadresně. To vedlo ke spolupráci jen omezený okruh žáků,
zatímco další zůstávali pasivní. K jejich aktivnějšímu zapojení docházelo v předmětech, kde
se učitelům dařilo tematicky propojovat probírané učivo se zkušeností z praktického
vyučování či z běžného života.
Ve sledovaných hodinách českého jazyka a literatury byla zřejmá pečlivá příprava
vyučujících opírající se o bohaté pedagogické zkušenosti. Výuka směřovala k posílení
kompetencí potřebných k úspěšnému vykonání maturitní zkoušky. Převažoval frontální
způsob výuky se snahou aktivně zapojit žáky mimo jiné prostřednictvím pracovních listů
a efektivní práce s textem a chybou. Zřetelné bylo propojení teoretických znalostí s využitím
v praktickém životě, žáci získávali všeobecný přehled. Příkladný byl kultivovaný slovní
projev pedagogů, úroveň vyjadřovacích schopností žáků však byla nízká. Příležitos tí
ke zlepšení je vedení žáků k souvislejšímu vyjadřování, přesnější formulaci odpovědí
a posilování argumentačních dovedností a čtenářské gramotnosti.
Ve výuce matematiky byla převážná část hodin věnována procvičování probíraného učiva
na konkrétních příkladech. Učitelé postupovali v logické posloupnosti od jednodušších úloh
ke složitějším. Míra zapojení žáků do jejich řešení se v jednotlivých hodinách lišila, vesměs
se však omezovala na dílčí kroky prováděné dle pokynů učitele. Samostatná analýza
problému spojená s volbou vhodného postupu a s jeho realizací nebyla zaznamenána.
Metodicky zdařilá byla výuka anglického jazyka, což koresponduje s dobrými výsledky
žáků ve společné části maturitní zkoušky. Hodiny byly vedeny v cizím jazyce, v češtině
pouze v nutných případech, efektivně se střídaly rozmanité formy výuky včetně párové
i samostatné práce. Pedagogové využívali práce s chybou, vedli žáky k rozvoji slovní zásoby
a podpoře vyjadřovacích schopností v cizím jazyce. Výuka byla vždy vedena s důrazem
na praktické využití cizího jazyka v osobním i profesním životě s příslušnou frazeologií, jež
byla vhodně vysvětlována a procvičována. Žákům byly nabízeny různé úrovně náročnosti
zadávaných úloh. Žáci byli úspěšně aktivizováni, v některých hodinách chyběl prostor pro
vytváření jednoduchých komunikačních situací a navazující tvorbu dialogů.
V navštívených hodinách teoretických odborných předmětů napříč obory vzdělání
převažovalo tradiční pojetí výuky. Dominovala frontální výuka s předáváním hotových
informací, kde žáci byli často v roli pasivních příjemců. Jejich aktivní zapojení
se vyskytovalo ve velmi malé míře, ojediněle bylo zaznamenáno využití vlastních mobilníc h
telefonů k vyhledání informací a následnému vyhodnocování zjištěných dat doprovázenému
diskusí nad věrohodností zdrojů. Ve výuce převažoval odborný výklad s využitím
dataprojektoru k prezentaci probíraného učiva, okrajově doplňován konkretizova nými
úkoly, nevyskytovala se diferenciace zadávaných úkolů podle náročnosti, párová či
skupinová práce. Zcela chyběla sebereflexe žáků v závěru hodin. Motivací pro žáky je



                                            4/9
vysoká erudice a pracovní zkušenosti pedagogů v odborné oblasti, příležitostí ke zlepšení je
využívání interaktivních metod práce s žáky a badatelského přístupu.
Odborný výcvik je realizován ve školních dílnách pod vedením zkušených učitelů a na
reálných pracovištích smluvních partnerů, potenciálních zaměstnavatelů. Sledovaná výuka
cíleně rozvíjela odborné a manuální kompetence žáků. Vyučující efektivně využíva li
moderní technické vybavení dílen a propojovali teoretické znalosti s rozvojem praktických
dovedností. Pozitivem bylo důsledné dodržování nastavených pravidel a zásad bezpečnosti
práce. Žáci otevřeně komunikovali mezi sebou i s učiteli, učili se naslouchat a respektovat
odlišný názor. Nechyběl výchovný aspekt vzdělávání včetně posilování kladného vztahu ke
zvolenému oboru. Převažoval individuální přístup k žákům. Učitelé jim poskytovali
průběžnou podporu, vhodně pracovali s chybou, nechyběla názorná ukázka či instruktá ž.
Ve sledované výuce odborného výcviku na pracovišti smluvního partnera se žáci pod
dohledem instruktora plně zapojovali do běžných pracovních činností. Využité prvky
formativního hodnocení měly motivační charakter. Systém organizace a úroveň praktického
vyučování jsou silnou stránkou školy.


                          Hodnocení výsledků vzdělávání
Uchazeči o vzdělávání jsou přijímáni na základě nediskriminačních kritérií. U maturitníc h
oborů je z 60 % rozhodující výsledek jednotné přijímací zkoušky a ze 40 % výsledky
z předchozího vzdělávání včetně případných úspěchů v předmětových soutěžích
a olympiádách. U nematuritních oborů je rozhodujícím kritériem prospěch z předchozího
vzdělávání.
Škola sleduje a vyhodnocuje výsledky vzdělávání žáků průběžně i na konci vzdělávac ího
cyklu na úrovni jednotlivých vyučujících, třídních učitelů i školy. Zákonné zástupce žáků
informuje prostřednictvím elektronického informačního systému a na pravidelně
organizovaných třídních schůzkách. Učitelé využívají standardní hodnotící nástroje. Externí
hodnocení se případně uplatňují v některých vyučovacích předmětech (např. jazykové
vzdělávání). V oblasti vlastního hodnocení školy dosud systematicky využívána nejsou.
Ve školním roce 2022/2023 prospělo s vyznamenáním přibližně 4,5 %, prospělo 89 %
a neprospělo 6,5 % z celkového počtu žáků. Škola k eliminaci předčasných odchodů
ze vzdělávání nabízí možnost přestupů mezi obory s různou kognitivní náročností. Žákům
s rizikem školního neúspěchu je nabízeno doučování, k jehož využití se však řadu z nich
nedaří dostatečně motivovat. Významným faktorem negativně ovlivňujícím vzdělávac í
výsledky je dlouhodobě vysoká absence, která v posledních dvou školních letech činila
v průměru 177 zameškaných hodin na žáka za školní rok. Dílčím pozitivem je její meziroč ní
pokles ve školním roce 2022/2023 o přibližně 23 zameškaných hodiny na žáka za školní rok.
Významnou zpětnou vazbu představují pro školu výsledky žáků u maturitní zkoušky.
Celková čistá neúspěšnost se napříč obory vzdělání pohybovala v posledních dvou školních
letech v průměru kolem 48 %. Ve školním roce 2022/2023 došlo meziročně k jejímu
mírnému snížení z 50 % na 46 %, avšak ve srovnání s celorepublikovým průměrem v rámci
odpovídajících skupin oborů vzdělání ke zlepšení nedošlo.
Výrazných rozdílů dosahují žáci školy v jednotlivých zkušebních předmětech společné části
maturitní zkoušky. Ve zkoušce z cizího jazyka jsou ve všech čtyřletých oborech kategorie L
nadprůměrné úspěšní. V posledních dvou zkušebních letech uspěli (vždy souhrnně po jarním
i podzimním zkušebním období) všichni maturující. V oboru vzdělání Provoz a ekonomika
dopravy byly ve stejném období výsledky žáků kolísavé, celkově však byla jejich čistá


                                            5/9
neúspěšnost za toto období srovnatelná s celorepublikovým průměrem (cca 2,7 %). Jen
mírně podprůměrných výsledků dosahovali v rámci celorepublikového srovnání žáci
nástavbového studia. Výrazně podprůměrnou úspěšnost vykazovali žáci školy ve zkušebním
předmětu český jazyk a literatura napříč všemi čtyřletými obory vzdělání. V letech 2022
a 2023 činila čistá neúspěšnost žáků čtyřletých oborů kategorie L v průměru 10,2 % (v ČR
7,4 %), žáků oboru vzdělání Provoz a ekonomika dopravy 21 % (v ČR 3,7 %) a žáků
nástavbového studia 18 % (v ČR 8 %). Zkušební předmět matematika si volí pouze
jednotlivci (za poslední dva školní roky šest žáků ze 179). Srovnání jejich úspěšnosti
s celorepublikovým průměrem je tak statisticky nevýznamné. Na úrovni školy chybí analýza
příčin rozdílné úspěšnosti žáků v jednotlivých zkušebních předmětech a s ohledem
na technický charakter oborů vzdělání i analýza významné nerovnováhy při volbě
zkušebního předmětu v neprospěch matematiky, a to zejména ve vztahu k hodnocení
průběhu vzdělávání. Úspěšnost žáků při závěrečné zkoušce je dlouhodobě vysoká.
Ve zkušebních letech 2022 a 2023 jich v řádném termínu uspělo v průměru 82 %,
po započtení opravných zkoušek a zkoušek v náhradním termínu přibližně 92 %.
Silnou stránkou školy je podpora účasti žáků v odborných soutěžích. V rámci praktického
vzdělávání se žáci opakovaně účastní soutěží v oborech Zedník (a obkladač) či Truhlář,
organizovaných jednotlivými cechy. Rovněž žáci oborů vzdělání Mechanik instalatérsk ýc h
a elektrotechnických zařízení, Instalatér a Elektromechanik pro zařízení a stroje tradičně
obsazují přední místa na úrovni krajských i celorepublikových soutěží zaměřenýc h
na instalaci vnitřních rozvodů (soutěže O putovní pohár Systherm, O křišťálovou kouli,
Učeň Instalatér, Plastování Chomutov, Logistik Junior). Škola se chlubí i mnohými
sportovními úspěchy zejména v kolektivních sportech (fotbal, florbal, futsal).
Absolventi školy nacházejí ve svých oborech dobré uplatnění především v pracovním
procesu, část absolventů maturitních oborů pokračuje v dalším studiu na vysokých, případně
vyšších odborných školách. Dle informací úřadu práce měla problém s uplatněním
na pracovním trhu pouhá 2 % absolventů z roku 2023.


                                         Závěry
Vývoj školy
– S účinností od 1. 10. 2022 byl do funkce jmenován nový ředitel školy, spolu s ním
  se změnily i týmy vedoucích pracovníků na všech pracovištích školy.
– K datu 1. 1. 2023 došlo ke změně názvu školy a k redukci počtu součástí školy (škola již
  nesdružuje domov mládeže, školní jídelnu a středisko služeb školám).
– Od školního roku 2023/2024 je škola jedním z Center odborného vzdělávání Libereckého
  kraje.
– Po více než 10 letech byli přijati žáci do prvního ročníku oboru vzdělání Klempíř.
– Z důvodu nízkého zájmu uchazečů škola po několik let nevzdělává a v přijímacím řízení
  nenabízí obory vzdělání Manipulant poštovního provozu a přepravy, Stavební práce
  a Podnikání v dálkové formě vzdělávání.
– V závěru školního roku 2022/2023 byla zahájena jednání k znovuotevření oboru
  Technická zařízení budov a otevření nového oboru vzdělání Průmyslová ekologie.
  Zahájení výuky v těchto oborech je plánováno od 1. 9. 2024.
– Od posledního inspekčního hodnocení došlo k významnému zkvalitnění prostorových
  a materiálních podmínek školy. Narostl zájem uchazečů o studium ve škole.


                                            6/9
Silné stránky
– Široká síť sociálních partnerů podporuje osobnostní a sociální rozvoj žáků a přispívá
  ke zvýšení kvality a atraktivity odborného vzdělávání. (1.5)
– Metodicky zdařilá výuka anglického jazyka se odráží v dobrých vzdělávacích výsledcíc h
  žáků. (4.1)
– Praktické vyučování úspěšně naplňuje cíle odborného vzdělávání. Obsah navazuje na
  požadavky z praxe a vhodně připravuje absolventy školy na jejich budoucí uplatnění na
  trhu práce. (4.1)
– V průběhu odborného výcviku ve škole se žáci podílejí na údržbě, opravách
  a modernizaci samotného zázemí instituce. To má pozitivní vliv na formování osobnosti
  žáků a posilování sounáležitosti se školou. (4.4)
– Škola podporuje žáky v účasti v odborných soutěžích, ve kterých opakovaně dosahují
  velmi dobrých výsledků na krajské i celostátní úrovni. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Ve výuce předmětů teoretického odborného vzdělávání převažovala frontální výuka
  s jednosměrným přenosem informací ze strany učitele k žákům. Žáky se nedařilo úspěšně
  aktivizovat. (4.2)
– Společným dílčím negativem hospitované výuky byly formální závěry vyučovac íc h
  hodin s nevyužitými příležitostmi k utřídění poznatků, upevnění učiva a ověření míry
  splnění vzdělávacího cíle. (4.2)
– Přijatá opatření ke snížení vysoké absence žáků ve výuce jsou dosud neúčinná. (5.1)
– Celková úspěšnost žáků školy ve společné části maturitní zkoušky je v posledních dvou
  školních letech v rámci celorepublikového srovnání podprůměrná. (5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Zvýšit intenzitu hospitační činnosti vedení školy, zaměřit se na využívání aktivizujíc íc h
  didaktických postupů ve výuce.
– Vést žáky k souvislejšímu vyjadřování, obsahově bohatší komunikaci, k samostatnému
  verbálnímu projevu a schopnosti argumentace. Posilovat rozvoj čtenářské a matematické
  gramotnosti napříč všemi vzdělávacími oblastmi.
– Dlouhodobě sledovat meziroční výkyvy v úspěšnosti žáků u maturitní zkoušky,
  analyzovat jejich příčiny a na základě této analýzy přijmout účinná opatření ke zlepšení
  aktuálního stavu.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou

                                            7/9
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Zřizovací listina č.j. ZL-15/23-Š, ze dne 31. 10. 2023, s účinností ode dne 1. 12. 2023
 2.   Jmenování ředitele školy do funkce, ze dne 16. 8. 2022 na základě usnesení Rady LK
      č. 1311/22/ RK, ze dne 9. 8. 2022
 3.   Koncepce rozvoje školy SŠSSaD, ze dne 26. 5. 2022
 4.   Plán dalšího vzdělávání pedagogických pracovníků, školní rok 2023/2024, ze dne
      11. 9. 2023
 5.   Školní vzdělávací programy, platné ve školním roce 2023/2024
 6.   Školní řád, ze dne 1. 7. 2023, s účinností od téhož dne
 7.   Rozvrh vyučovacích hodin tříd a pedagogů, platný ve školním roce 2023/2024
 8.   Školní matrika, vedená ve školním roce 2023/2024
 9.   Zápisy z jednání školské rady, školní rok 2023/2024
10.   Zápisy z jednání pedagogické rady (klasifikační porady), vedené ve školním roce
      2023/2024 dle stavu k datu inspekce
11.   Zápisy z jednání metodických komisí, školní rok 2022/2023
12.   Zápisy z provozních porad, vedené ve školním roce 2023/2024
13.   Zápisy z klasifikačních porad vedené ve školním roce 2023/2024
14.   Třídní knihy všech tříd/skupin, vedené ve školním roce 2023/2024 (vzorek)
15.   Deníky odborného výcviku, vedené ve školním roce 2023/2024 (vzorek
16.   Školní matrika, vedená v elektronické podobě ve školním roce 2023/2024
17.   Souhrnná dokumentace k výchovnému poradenství a prevenci rizikového chování
      žáků, vedená ve školním roce 2023/2024
18.   Soubor dokumentů „Smlouva o praktickém vyučování“, vedených ve školním roce
      2023/2024 (vzorek)
19.   Souhrnná dokumentace k ukončování vzdělávání, vedená k datu inspekce
20.   Souhrnná dokumentace k přijímacímu řízení na školní rok 2023/2024
21.   Výroční zprávy o činnosti školy za školní roky 2021/2022 a 2022/2023
22.   Personální dokumentace pedagogických pracovníků (doklady o dosaženém vzdělání)
23.   Souhrnná dokumentace vztahující se k hodnocení bezpečnosti a ochraně zdraví žáků
24.   Souhrnná dokumentace vztahující se k hodnocení finančních podmínek školy, rok
      2022
25.   Zahajovací výkazy všech součástí instituce [online: 23. 1. 2024, http://www.uiv.cz]
26.   Výpisy všech součástí instituce z rejstříku škol a školských zařízení [online :
      23. 1. 2024, http://rejskol.msmt.cz]
27.   Inspekční zpráva čj. ČŠIL-200/17-L, ze dne 3. 7. 2017
28.   Webové stránky školy na adrese https://www.sslbc.info




                                            8/9
                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Jitka Šafaříková, školní inspektorka, vedoucí inspekčního týmu
 Ing. Jana Kočí, školní inspektorka
 Mgr. Jiří Machačný, školní inspektor
 Bc. Jana Čermáková, kontrolní pracovnice
22. 2. 2024




                                           9/9
