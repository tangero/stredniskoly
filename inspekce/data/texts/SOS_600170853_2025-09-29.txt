                               Česká školní inspekce
                               Pardubický inspektorát
                         Sukova třída 1556, 530 02 Pardubice
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIE-1821/25-E
                                       Sp. zn. ČŠIE-S-282/25-E


Název                               Střední průmyslová škola stavební Pardubice
Sídlo                               Sokolovská 150, 533 54 Rybitví
E-mail                              skola@spsstavebni.cz
IČO                                 00 191 191
Identifikátor                       600 170 853
Právní forma                        příspěvková organizace
Zastupující                         Mgr. Renata Petružálková
Zřizovatel                          Pardubický kraj
Místo inspekční činnosti            Sokolovská 150, Rybitví
Inspekční činnost na místě          29. 9. až 2. 10. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Předmětem inspekční činnosti bylo zjišťování a hodnocení podmínek, průběhu a výsledků
vzdělávání poskytovaného školou vykonávané podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů, včetně hodnocení naplňování školních
vzdělávacích programů.



                                         Charakteristika
Střední průmyslová škola stavební Pardubice (dále „škola“) vykonává činnost střední školy,
domova mládeže a školní jídelny. Vzdělává žáky ve tříletých oborech vzdělání 33-56-H/01
Truhlář, 36-64-H/01 Tesař, 36-67-H/01 Zedník, 82-51-H/01 Umělecký kovář a zámečník
ukončovaných závěrečnou zkouškou a ve čtyřletých oborech vzdělání v denní
i kombinované formě vzdělávání (denní a distanční) obor vzdělání 36-47-M/01 Stavebnictví
a v denní formě vzdělávání obor vzdělání 33-41-L/01 Operátor dřevařské a nábytkářské
výroby ukončovaných maturitní zkouškou. Přínosem pro žáky posledně jmenovaného oboru
vzdělání je, že mohou absolvovat také závěrečnou zkoušku a získat výuční list v oboru
vzdělání 33-56-H/01 Truhlář.
V době inspekční činnosti se ve škole vzdělávalo celkem 481 žáků ve 20 třídách, z toho bylo
evidováno 48 žáků se speciálními vzdělávacími potřebami. Žáky s odlišným mateřským
jazykem škola neeviduje, přestože se ve škole vzdělávají. Žáci ze vzdálenějších míst kraje
a ze sousedních krajů využívají ubytování v domově mládeže, který se nachází v areálu
školy. Kapacita domova mládeže je 99 žáků, aktuálně zde bylo ubytováno 96 žáků
z několika středních škol. Stravování žáků a zaměstnanců školy je zajištěno ve vlastní školní
jídelně také v areálu školy.


                         Hodnocení podmínek vzdělávání
Řízení školy vychází z dlouhodobé koncepce, kterou ředitelka školy zpracovala roce 2020.
Zahrnuje všechny potřebné oblasti pro zajištění vzdělávacího procesu žáků školy. Cíle v ní
stanovené ředitelka vyhodnocuje, poslední vyhodnocení provedla na konci školního roku
2024/2025 formou dotazníkového šetření mezi pedagogy. Z něho vyplynula nespokojenost
některých pedagogů s rozdílným přístupem vedení školy k jednotlivcům. V důsledku
nespokojenosti některých zaměstnanců, učinila ředitelka personální změny, ale situace se
nestabilizovala.
O výsledcích naplňování koncepce jsou pedagogové informováni na poradách, kde je
ředitelka školy seznamuje současně s přijatými opatřeními.
Krátce po poslední inspekci (duben a květen 2022) bylo nutné přerozdělit kompetence mezi
členy vedení z důvodu delší neplánované nepřítomnosti ředitelky školy. Časté personální
změny ve funkci ekonoma způsobily nesoulad v řešení některých záležitostí, které se vlive m
těchto skutečností nerealizovaly, např. Erasmus pro žáky. V současné době pracují ve vedení
dvě zástupkyně ředitelky, jedna pro praktickou výuku již třetím rokem a druhá pro
teoretickou výuku, která do školy nastoupila v tomto školním roce přímo do funkce
zástupkyně ředitelky. Došlo také k výměně na pozici hlavního ekonoma školy a mzdové
účetní. Pedagogický sbor byl doplněn o jednoho nového učitele odborného výcviku a čtyři
učitele teoretických předmětů, z nichž někteří dokončují studium ke splnění odborné
kvalifikace. Noví učitelé mají na dva roky stanoveného uvádějícího zkušeného kolegu, který
by jim měl napomáhat ke snazší adaptaci na podmínky zdejší školy a s vedením
pedagogického procesu. Do termínu inspekce nebyly realizovány jejich vzájemné hospitace,
ani členům vedení školy se v úvodu školního roku nepodařilo absolvovat hospitace alespoň
u nových pedagogů. Obdobná situace byla i v předchozím školním roce.
Další změnou v pedagogickém sboru je od srpna 2025 nová vychovatelka v domově
mládeže.
Ředitelka školy na základě plánu dalšího vzdělávání podporuje prohlubování vzdělává ní
pedagogů, a to zejména v oblasti digitálních kompetencí a využívání informač níc h
technologií ve výuce i v běžné komunikaci. V průběhu inspekce nebylo zaznamenáno, že by
se toto zaměření dalšího vzdělávání ve výuce výrazně projevilo.
V průběhu inspekce bylo zjištěno, že předávání informací uvnitř školy není zcela funkční,
přestože škola má zavedený elektronický systém Edookit, prostřednictvím něhož lze


                                            2/8
předávat a přijímat zprávy operativně. Ne všichni pedagogové tento komunikační prostředek
využívají, což má negativní dopad na řešení aktuálních problémů. Prokázalo se také, že
obdobný dopad na organizaci, kvalitu a přenos informací směrem ke vzdělávacímu procesu
ve škole má i skutečnost, že kancelář ředitelky školy se nachází mimo hlavní budovu
teoretického vyučování. Ne zcela funkční je i přenos informací o žácích se speciálními
vzdělávacími potřebami a žácích s odlišným mateřským jazykem, což je v kompetenci
výchovné poradkyně školy. Mnozí učitelé nemají o těchto žácích potřebné informace, nebo
o žácích nevědí vůbec. Doporučením ze strany ČŠI je posoudit reálně tuto skutečnost
a pokusit se vyřešit situaci tak, aby ředitelka školy byla v bližším kontaktu se žáky
i pedagogy. V souvislosti s tím nebylo v průběhu inspekce zaznamenáno, že by byla
diagnostikovaným žákům se speciálními vzdělávacími potřebami poskytována potřebná
podpůrná opatření stanovená školským poradenským zařízením. Prostorem pro zlepšení
činnosti je zavést depistážní činnost výchovné poradkyně v konkrétních třídách, monitor ing
podpůrných opatření v konkrétních hodinách, pořizovat z této činnosti záznam jako podklad
k další činnosti a pravidelnému vyhodnocování. Nebyla také zaznamenána pomoc žákům
s odlišným mateřským jazykem při překonávání jazykové bariéry, přestože ji někteří při
kontaktu s ČŠI projevili neporozuměním. Doporučením v této záležitosti je upravit práci
školního poradenského pracoviště přerozdělením kompetencí mezi stávajícími pracovníky,
dále také vytvořit pozici koordinátora pro nadané žáky a žáky se zájmem o předmět pro
jejich cílenou a sledovanou podporu. Komunikace směrem k veřejnosti je funkční
prostřednictvím webových stránek školy, rovněž také organizováním akcí pro žáky
základních škol a účastní na akcích pořádaných městem, či krajem. Přínosem ke kvalitě
vzdělávacího procesu je také pravidelný kontakt se sociálními partnery školy podporující
dobré jméno školy a povědomí o její činnosti.
Ředitelka školy v rámci dobře fungující spolupráce se zřizovatelem zajišťuje finanč ní
prostředky i z vedlejších zdrojů – aktivně se zapojuje do různých projektů, např. využila
účelovou dotaci Pardubického kraje na program Podpora rozvoje sportovní činnosti žáků
(určeno na pořízení sportovního nářadí a vybavení) a grant Pardubického kraje – na vybavení
školní truhlářské dílny. Přínosem je činnost žákovského parlamentu, jehož podněty či
připomínky přispívají ke zlepšení podmínek vzdělávání.
V oblasti zkvalitňování a modernizace materiálních podmínek se podařila např.
rekonstrukce domova mládeže, včetně modernizace vnitřního vybavení. Ubytovaní žáci tak
mají možnost přes týden pobývat v čistých, upravených, účelně zařízených prostorách.
K dispozici zde mají vybavení pro příjemné trávení volného času, pro podporu svých zájmů
a zálib i rozvoj vlastní samostatnosti. Dále se podařilo vybudovat venkovní učebnu, zlepšit
zabezpečení vstupu do školy, pořídit automobil pro přepravu žáků na odborný výcvik,
vybudovat novou IT učebnu a obnovit audiovizuální a informační techniku.


                          Hodnocení průběhu vzdělávání
Hospitace teoretického vyučování proběhly v maturitních i učebních oborech a vykazova ly
několik společných aspektů. Ve výuce vládla klidná, respektující pracovní atmosféra,
komunikace mezi žáky a pedagogy byla bezproblémová, vstřícná. Vzdělávací cíle, které
byly často zaměňovány s obsahem probíraného učiva, většinou vyplynuly v průběhu hodin.
Výuka v některých předmětech byla pedagogy připravená, z hlediska výběru forem a metod
práce byla výuka ale spíše jednotvárná, převažovala frontální práce a řízený rozhovor,
do činnosti tak byli zapojeni pouze jednotlivci, kteří občas odpovídali na otázky, sdělovali
své zkušenosti. Někdy byla okrajově zařazena samostatná práce, případně činnost ve


                                            3/8
skupinách, která byla přínosná pro učení žáků a vedla je ke vzájemné spolupráci
a komunikaci jen občas. Zcela neefektivní byly celohodinové přednášky, kdy žáci pouze
přepisovali do sešitu text promítaný dataprojektorem a předčítaný pedagogem. Ve výuce
zcela chyběly aktivity využívající různé zdroje informací k vlastnímu vyhledá vá ní
a objevování žáky.
Na všechny žáky byly kladeny stejné požadavky, diferenciace úkolů či individualizace
vzdělávacích cílů nebyly pro žáky se speciálními vzdělávacími potřebami ani pro žáky
talentované využívány. Ti s rychlejším pracovním tempem často čekali na ostatní, jejich
učební potenciál nebyl optimálně využíván, ve výuce docházelo k prodlevám. Zpětná vazba
od vyučujících směrem k žákům měla formu stručných výroků hodnotících jejich odpovědi.
Vedení k funkční sebereflexi a sebehodnocení zcela chybělo. V závěru hodin nebyl vytvořen
časový prostor pro shrnutí učiva ani pro vyhodnocení míry naplnění vzdělávacích cílů.
Organizace praktického vyučování je velmi dobře zajištěna jak pro žáky tříletých oborů
vzdělání ukončovaných závěrečnou zkouškou, tak pro žáky oborů ukončovanýc h
maturitních zkouškou. Sledovaná byla zejména výuka odborného výcviku ve školních
dílnách v areálu, ale i na zakázce klienta pod vedením kvalifikovaných učitelů odborného
výcviku, kteří jsou pro svou práci odborně erudovaní. Žáci pracovali většinou se zájmem,
individuálně či ve dvojicích, dobře spolupracovali. Atmosféra při vyučování byla vstřícná,
otevřená a pohodová, žáci se bez obav dotazovali učitele, když potřebovali vysvětle ní
či radu. Ti je trpělivým přístupem vedli ke správnému postupu a k práci s chybou, ze které
se žáci poučili. Motivací pro žáky byla produktivní práce na výrobě potřebných výrobků pro
školu, které po dohotovení mají sloužit žákům, např. šatní skříňky do žákovských šaten.
Dalším vhodným motivačním faktorem pro žáky je skutečnost, že většina z nich si obor
zvolila z vlastního zájmu. V průběhu sledované výuky žáci dodržovali nastavená pravidla
bezpečnosti, používali předepsané ochranné pomůcky, chovali se zodpovědně vůči sobě
navzájem. Při individuální činnosti byly patrné rozdíly mezi žáky v dovednostech
a pracovním tempu, se kterým si učitelé uměli poradit a pro žáky rychlejší měli připravené
další úkoly. Čas sledované výuky byl většinou efektivně využit, byl zde prostor pro názorné
předvedení, instruktáž o bezpečnosti a správném výrobním postupu. Při hodnocení kvality
práce se žáci nedostali ke slovu, většinou ho prováděl učitel. Doporučením je v závěru
každého pracovního dne vytvořit prostor pro vlastní zhodnocení výkonu žáka (i bez
klasifikace), komentování průběhu práce (co se mu dařilo a co ne) s cílem naučit žáky
souvisle se vyjadřovat s využitím odborné terminologie, což potřebují uplatnit při
ukončování vzdělávání, zejména při ústní části závěrečné zkoušky. Ze sledování výuky bylo
zřejmé, že učitelé odborného výcviku mají vzájemně dobré vztahy, umí se bez problému
dohodnout na potřebném řešení a vycházejí si vstříc, což se pozitivně projevuje v chování
žáků a jejich přístupu k práci. Doporučením je také zamyslet se nad možností hospitací
učitelů odborného výcviku v hodinách odborných předmětů a naopak, aby se lépe zajistil
soulad probíraného učiva, zejména odborných poznatků sdělovaných žákům jak v teorii, tak
při praktických činnostech.
Realizace aktivit domova mládeže vychází ze zpracovaného vzdělávacího programu, jenž
posiluje sounáležitost se školou a podporuje pozitivní přátelské klima, které je důležitým
aspektem pro rozvoj zájmových činností. Vychovatelé zařazují do výchovné práce zejména
nabídku aktivit s pohybovým zaměřením. Ubytovaným žákům v případě potřeby poskytují
podporu při přípravě na vyučování. Život domova mládeže je obohacován příležitostnými
aktivitami, které přispívají k vytváření a rozvíjení sociálních vztahů. K péči o prostředí
vlastních pokojů i společných prostor jsou žáci motivováni nastavením povinností i volným
režimem.



                                           4/8
                          Hodnocení výsledků vzdělávání
Získané žákovské vědomosti a praktické dovednosti v jednotlivých předmětech učitelé
průběžně monitorují a ověřují obvyklými diagnostickými a evaluačními nástroji. Jejich
úroveň zaznamenávají formou klasifikace. Vedení školy získává zpětnou vazbu o úrovni
výuky prostřednictvím testů výběrového zjišťování výsledků žáků. Výkony žáků v něm byly
v posledním období slabé. Příležitostí ke zlepšení dané situace je vyhodnocovat společně
s pedagogy problémové segmenty testů za účelem vhodného přizpůsobení výukovýc h
postupů a také zajistit pro žáky další externí testování, aby si na daný způsob ověřování
znalostí zvykli.
Z pohledu celkového hodnocení na vysvědčení prospěla na konci školního roku 2024/2025
přibližně jedna pětina žáků v maturitních oborech s vyznamenáním, což souviselo
s prospěchem v českém jazyce, jež patřil přibližně v polovině tříd k nejhůře hodnoceným
předmětům. Neprospívajících byl minimální počet, a to i v učebních oborech. Negativem je,
že mezi neúspěšné žáky (dostatečný a nedostatečný prospěch) patří větší počet žáků se
speciálními vzdělávacími potřebami. V maturitních oborech je to více než polovina z jejich
počtu, v učebních oborech skoro tři čtvrtiny. Těmto žákům chybí podpora ve vzdělávac ím
procesu, ve výuce není uplatňována diferenciace úkolů ani individualizace cílů výuky.
Pomohlo by výše uvedené zefektivnění činnosti školního poradenského pracoviště, a to ve
smyslu intenzivnější metodické podpory učitelů v této oblasti.
Od předešlé inspekční činnosti došlo k pozitivnímu posunu ve výsledcích maturitníc h
zkoušek, hrubá neúspěšnost je v posledním období ve srovnání s obdobnými školami nižší.
V jarním a podzimním zkušebním období roku 2025 maturitní zkoušku zdárně zvládlo skoro
94 % žáků, sedm z nich s vyznamenáním. Závěrečné zkoušky byly od poslední inspekce,
(byli úspěšní všichni žáci, kteří zkoušku konali) méně úspěšné, vykonalo je 86 % žáků, pět
i s vyznamenáním.
Dosahované výsledky vzdělávání žáků nejsou systematicky sledovány a vyhodnocová ny.
Součástí dokumentace jsou spíše souhrny, sumáře než podrobné analýzy, které by rozebraly
jednotlivé aspekty vzdělávání. Stěžejní bude nyní věnovat pozornost vyhledá vá ní
konkrétních příčin neúspěchu.
Pozitivní bilance hodnocení chování žáků (žádný snížený stupeň za poslední klasifik ač ní
období) je dokladem úspěšného osvojování sociálních dovedností a morálních hodnot žáky
a ukazuje dobrou účinnost preventivních aktivit školy. V případě potřeby jsou udělována
výchovná opatření za porušení daných pravidel, či pochvaly za reprezentaci školy
v soutěžích a dalších akcích.
V rámci preventivních programů a předcházení nežádoucím projevům v chování žáků škola
dobře spolupracuje s různými institucemi (městská policie, úřad práce aj.). Žáci mají
k dispozici anonymní schránku důvěry, jak fyzickou, tak elektronickou, častěji však
využívají přímý kontakt s metodikem prevence. Preventivní výchovná činnost je pravidelně
vyhodnocována, v loňském školním roce byla úspěšně řešena šikana a užití návykovýc h
látek. Vyhodnocení preventivních aktivit školy probíhá společně se žáky, kdy za
nejúspěšnější byly opakovaně označeny besedy s městskou policií. Kariérové poradenství
ve škole není poskytováno žákům aktivně, mají pouze možnost navštívit burzy vysokých
škol, účastnit se setkání na různých veletrzích a výstavách s potencionálními zaměstnavate li.
Dílčí informace k této oblasti mohou žáci nalézt na nástěnce ve škole.




                                             5/8
                                         Závěry
Vývoj školy
– Od poslední inspekce (duben až květen 2022) došlo k personálním změnám ve vedení
  školy (nová zástupkyně pro teretickou výuku, pracovníci ekonomického
  úseku), pedagogický sbor byl obnoven o pět nových pedagogů,
– zlepšily se materiální a prostorové podmínky školy (rekonstrukce domova mládeže
  včetně obnovy jejího vybavení, nová IT učebna, zkvalitnění zabezpečení vstupu do školy,
  vybudování venkovní učebny, pořízení školního automobilu pro účely odborného
  výcviku),
– přetrvává nedostatečná aktivizace žáků ve výuce, stále chybí diferenciace činností
  s ohledem na individuální vzdělávací potřeby žáků, nadále nejsou účelně využívá ny
  závěry hodin.
Silné stránky
– Prostředí domova mládeže podporuje žáky v oblasti přípravy na vyučování i v oblasti
  využití volného času (2.4)
– Zajištění praktického vyučování významně podporuje získávání praktických zkušeností
  a návyků žáků (4.1)
– Velmi dobré chování žáků potvrzuje výchovné působení školy v oblasti jejich
  osobnostního rozvoje; žáci jsou vedeni ve škole i v domově mládeže k respektování
  a k aktivnímu uplatňování společenských pravidel chování (4.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Nedostatky v komunikaci a přenosu informací uvnitř školy (2.1)
– Malá rozmanitost forem a metod práce v teoretickém vyučování, která neaktivizuje žáky,
  nevede je k práci se zdroji informací (4.2)
– Absence sebehodnocení a vzájemného hodnocení žáků, nejsou dostatečně zohledňo vá ny
  individuální vzdělávací potřeby žáků, zejména žáků se speciálními vzdělávac ími
  potřebami (4.3)
– V oblasti výchovného poradenství není dostatečně zajištěno předávání informací o žácích
  s potřebou podpůrných opatření, v důsledku chybějící evidence žáků s odlišným
  mateřským jazykem není zajištěna jejich podpora při odstraňování jazykové bariéry, není
  vyhodnocována účinnost naplňování podpůrných opatření žáků se speciálními
  vzdělávacími potřebami (6.2).
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Zlepšit komunikaci uvnitř školy a zajistit bližší kontakt ředitelky školy se žák y
  i pedagogy.
– Zaměřit další vzdělávání pedagogů na rozmanitost forem a metod práce v teoretickém
  vyučování, k aktivizaci žáků a vedení žáků k práci s různými zdroji informací, na práci
  s časem ve výuce, systematicky věnovat pozornost stanovení cíle v úvodu hodiny


                                            6/8
  a v závěru vytvářet prostor pro jeho vyhodnocení,        prostor pro sebereflexi žáků
  a vzájemné hodnocení.
– Přeorganizovat práci školního poradenského pracoviště přerozdělením kompetencí mezi
  stávajícími pracovníky, zavést depistážní činnost výchovné poradkyně v konkrétních
  třídách, monitoring podpůrných opatření v konkrétních hodinách, pořizovat z této
  činnosti záznam jako podklad k další činnosti a pravidelnému vyhodnocování, zajistit
  cílenou a sledovanou podporu pro nadané žáky a žáky se zájmem o předmět.
– Zaměřit hospitační činnost na diferenciaci při práci se žáky se speciálními vzdělávac ími
  potřebami, žáky nadanými a žáky s odlišným mateřským jazykem.
– Ve výuce odborného výcviku pravidelně vést žáky k verbálnímu projevu s využitím
  odborné terminologie (např. komentování vlastní práce, práce s chybou).


                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1. Výpis z rejstříku škol a školských zařízení ze dne 29. 9. 2025
 2. Školní řád SPŠ stavební Pardubice s účinností od 1. 9. 2025
 3. Školní vzdělávací programy oborů vzdělání platné ve školním roce 2025/2026
 4. Dokumenty k plánování a realizaci dalšího vzdělávání pedagogických pracovníků
    ve školním roce 2024/2025 a 2025/2026 (výběr)
 5. Dokumentace ke kontrolní a hospitační činnosti ve školním roce 2024/2025
    a 2025/2026 (výběr)
 6. Rozvrhy hodin pro školní rok 2025/2026
 7. Školní matrika – aktuální stav
 8. Třídní knihy pro školní rok 2025/2026 (výběr)
 9. Deníky odborného výcviku pro školní rok 2025/2026 (výběr)
10. Dokumentace k zajištění bezpečnosti a ochrany zdraví žáků při vzdělávání a s ním
    přímo souvisejících činnostech ve školním roce 2024/2025 a 2025/2026
11. Záznamy z jednání pedagogické rady ve školním roce 2024/2025 a 2025/2026
12. Záznamy z jednání předmětových komisí ve školním roce 2024/2025 a 2024/2025
13. Dokumentace k poskytování poradenských služeb vedená ve školním roce 2025/2026
14. Dokumentace k ukončování vzdělávání žáků ve školním roce 2025/2026
15. Výroční zpráva o činnosti školy za školní rok 2023/2024
16. Deníky výchovných skupin v domově mládeže vedené ve školním roce 2025/2026
17. Školní vzdělávací program domova mládeže platný ve školním roce 2025/2026


                                            7/8
18. Vnitřní řád domova mládeže platný ve školním roce 2025/2026
19. Inspekční zpráva čj. ČŠIE-129/22-E


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Mgr. Hana Rozsypalová, školní inspektorka, vedoucí inspekčního týmu
 Mgr. Jarmila Jašková, školní inspektorka
 Mgr. Mirka Machková, školní inspektorka
 Bc. Lenka Kalinová, kontrolní pracovnice
 Bc. Daniela Růžová, kontrolní pracovnice
 Ing. Jitka Horáčková, odborník na stavební obory
28. 10. 2025




                                         8/8
