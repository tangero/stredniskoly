                                  Česká školní inspekce
                                Moravskoslezský inspektorát
______________________________________________________________________________________________________ ______




                         IN S P E K Č N Í ZP R ÁVA
                                          Čj. ČŠIT-1772/22-T


Název                                Střední odborná škola ochrany osob a majetku s.r.o.
Sídlo                                Leonovova 1795, 733 01 Karviná-Hranice
E-mail                               karvina@sosoom.cz
IČO                                  25383205
Identifikátor                        600016706
Právní forma                         společnost s r.o.
Zastupující                          Ing. Slavka Krystová Florková, MBA
Zřizovatel                           Ing. Michal Florek
ísto inspekční činnosti              Leonovova 1795, 733 01 Karviná-Hranice
                                     Liptaňské náměstí 890/3, 708 00 Ostrava-Poruba
                                     Náměstí T.G. Masaryka 2433, 760 01 Zlín
Termín inspekční činnosti            11. 10. 2022 − 14. 10. 2022


Inspekční činnost byla zahájena předložením pověření k inspekční činnosti.


                                  Předmět inspekční činnosti
Zjišťování a hodnocení podmínek, průběhu a výsledků vzdělávání poskytovaného střední
školou podle příslušných školních vzdělávacích programů na základě § 174 odst. 2 písm. b)
zákona č. 561/2004 Sb., o předškolním, základním, středním, vyšším odborném a jiném
vzdělávání (školský zákon), ve znění pozdějších předpisů.
Zjišťování a hodnocení naplňování školních vzdělávacích programů a jejich souladu
s právními předpisy a rámcovým vzdělávacím programem pro obor vzdělání 68-42-M/01
Bezpečnostně právní činnost podle § 174 odst. 2 písm. c) školského zákona.




2022/2023                                            1
                                   Charakteristika
Střední odborná škola ochrany osob a majetku, s.r.o., střední škola (dále „škola“) vykonává
činnost střední školy. Ve školním roce 2022/2023 měla v denní formě vzdělávání 393 žáků
v jednom oboru vzdělání 68-42-M/01 Bezpečnostně právní činnost. Vzdělávání žáků
probíhá na třech místech poskytovaného vzdělávání, v Karviné, v Ostravě a ve Zlíně. Žáci
byli zařazeni celkem do 15 tříd, (4 třídy v místě poskytovaného vzdělávání Karviná, 5 tříd
v Ostravě a 6 tříd ve Zlíně). Škola identifikovala 11 žáků se speciálními vzdělávac ími
potřebami a jednoho žáka s odlišným mateřským jazykem.


                         Hodnocení podmínek vzdělávání
Strategii rozvoje školy ředitelka školy stanovila v koncepčních dokumentech. V letošním
školním roce 2022/2023 došlo k úpravě koncepce rozvoje školy o digitalizaci školy
s ohledem na zkušenosti z distanční výuky. Základní cíle pro jednotlivé oblasti vzdělává ní
formulovala spíše v obecné rovině, konkrétní postupy pro jejich dosažení jsou podrobněji
rozpracovány v operativních plánech práce, které jsou modifikovány pro jednotlivá místa
poskytovaného vzdělávání. Škola průběžně vyhodnocuje vzdělávací proces, realizuje
pravidelnou autoevaluaci svých činností, do které zapojuje pedagogické pracovníky i žáky.
Výsledky autoevaluace i získanou zpětnou vazbu vedení školy účelně využívá v řízení
pedagogických procesů, přijímá opatření ke zkvalitnění vzdělávání a zlepšování školního
klimatu. Informovanost aktérů vzdělávání je dobře zajištěna prostřednictvím elektronické ho
informačního systému. V čele řízení školy je ředitelka školy, která úzce spolupracuje
se zástupci ředitelky školy, kteří jsou stanoveni pro každé místo poskytovaného vzdělává ní.
Důležité dokumenty a opatření týkající se vzdělávací činnosti školy projednává ředitelka
školy pravidelně s pedagogickou radou. K organizaci vzdělávání přispívají předmětové
komise napříč jednotlivými místy poskytovaného vzdělávání, které se podílejí např.
na vyhodnocování plnění vzdělávacích programů, případných návrzích jejich změn,
sjednocování požadavků na hodnocení žáků, analýze výsledků vzdělávání žáků a na
organizování soutěží a prezentaci školy veřejnosti. Ředitelka školy utváří svým způsobem
řízení dobré vnitřní klima a vztahy mezi vedením, učiteli i žáky. Organizační struktura je
funkční, způsob řízení, plánování, přenosu informací a kontroly umožňují realizac i
vzdělávacích programů a koncepčních záměrů pro poskytování vzdělávání a zkvalitňo vá ní
jeho podmínek. Na všech místech poskytovaného vzdělávání funguje žákovský parlament,
prostřednictvím kterého se žáci školy mohou pravidelně vyjadřovat k činnosti školy, mohou
vznášet podněty a včas řešit případné problémy.
Ve škole pracuje tým pedagogů, složený převážně z odborně kvalifikovaných učitelů,
částečně z pedagogů doplňujících si potřebné vzdělání studiem a odborníků z praxe.
Při inspekčních hospitacích nebyl zjištěn negativní vliv chybějící kvalifikace na průběh
výuky. Chybějící kvalifikace byla vyvážena bohatými profesními zkušenostmi, které
poskytují záruku odborné úrovně výuky. Začínajícím pedagogickým pracovníkům je
poskytována účinná podpora formou metodického vedení a konzultací s přiděleným
uvádějícím učitelem, vedením školy a s učiteli stejných nebo oborově blízkých předmětů.
Personální podmínky školy umožňují plnit výchovně vzdělávací cíle na požadované úrovni.
Další vzdělávání se řídí zpracovaným plánem vzdělávání pedagogických pracovníků
s přihlédnutím k zájmu jednotlivců a potřebám školy. Prioritami, kromě zvyšová ní
kvalifikovanosti pedagogického sboru, je realizace školení zaměřených na problematik u
kritického myšlení, školení ke zvýšení odborných a pedagogických dovedností, témata
týkající se maturitních zkoušek a školského managementu pro členy vedení školy.


2022/2023                                    2
Při organizování projektových dnů zaměřených na odborné činnosti oboru bezpečnostně
právní činnost dochází k výměně zkušeností také s odborníky z praxe, kteří se podílejí
na výuce žáků. Při inspekčních hospitacích byl zaznamenán pozitivní přínos dalšího
vzdělávání a sebevzdělávání pedagogů na kvalitu výuky, zejména v odborných předmětech.
Služby školního poradenského pracoviště efektivně zajišťují tři výchovné poradkyně,
z nichž dvě jsou zároveň školní metodičky prevence. Průběžně informují pedagogy o žácích
se speciálními vzdělávacími potřebami a poskytují jim metodickou pomoc. Tým
poradenských pracovníků se pravidelně schází napříč místy poskytovaného vzdělává ní
a společně řeší aktuální problémy ve vzdělávání žáků. V případě potřeby je svolávána
výchovná komise, která přijímá příslušná opatření a postupně vyhodnocuje jejich účinnost.
V rámci školního poradenského pracoviště je žákům poskytováno kariérové poradenství. Při
realizaci kariérového poradenství škola úzce spolupracuje s vysokými školami přísluš né ho
zaměření i budoucími zaměstnavateli. Ti pravidelně školu navštěvují a umožňují žákům
absolvovat odborné stáže, což pozitivně ovlivňuje nejen upevnění jejich odborných
kompetencí, ale také usnadňuje jejich rozhodování o dalším profesním zaměření. Absolventi
se školou často spolupracují, při náborových akcích nebo se účastní besed se žáky.
Metodičky prevence se mimo jiné cíleně zaměřují na práci s třídním kolektivem včetně
prevence šikany. Na podporu prevence rizikového chování se žáci během roku účastní řady
tradičních a osvědčených akcí, které pořádají hlavní partneři školy (Policie ČR, Městská
policie, Hasičský záchranný sbor Karviná, Český červený kříž, pedagogicko-psychologická
poradna). Spolupráce s uvedenými partnery má pozitivní vliv na osobnostní a odborný
rozvoj absolventů školy. K vytváření a upevňování zdravého klimatu třídních kolektivů
přispívá kromě třídnických hodin realizace mnoha školních i mimoškolních akcí.
Záměry dalšího rozvoje školy jsou naplňovány také v oblasti materiálních podmínek
vzdělávání. Na všech místech poskytovaného vzdělávání je pro vyučování k dispozic i
dostatek učeben, jejichž vybavení se postupně koncepčně zlepšuje, zejména v oblasti
vybavení prostředky informačních a komunikačních technologií, což navazuje na upravenou
koncepci rozvoje školy. Materiální zázemí pro speciální tělesnou výchovu (sebeobrana
bezpečnostních složek) bylo již při předchozí inspekční činnosti hodnoceno jako
nadstandardní a dále bylo zkvalitněno pořízením dalších učebních pomůcek. Žáci školy mají
ve všech místech poskytovaného vzdělávání k dispozici vhodně vybavenou tělocvičnu pro
speciální tělesnou výchovu. Pro praktickou výuku odborných předmětů je využívá na
forenzní laboratoř, ve které si žáci mohou vyzkoušet praktické postupy při vyšetřová ní
trestných činů.
Vzhledem k profilaci absolventa spočívající ve vyšší fyzické náročnosti na žáky škola řeší
úrazovost žáků. Žáci jsou prokazatelně seznamováni a pravidelně poučováni s podmínka mi
bezpečnosti a ochrany zdraví nejen na začátku školního roku, ale i před jednotlivými akcemi
školy. Knihy úrazů jsou vedeny na každém pracovišti samostatně a jsou v nich zazname ná ny
všechny úrazy a poranění, které se staly v průběhu vzdělávání i se vzděláváním souvisejíc í.
Index úrazovosti má mírně klesající tendenci, přesto vykazuje nadprůměrné hodnoty. Vedení
školy si stav uvědomuje, zpracovává analýzu úrazovosti a seznamuje s ní všechny
pedagogické pracovníky. Škola se zaměřuje na prevenci, uskutečňuje pro žáky přednášky
na téma ochrany zdraví.
Hlavním zdrojem financování školy je dotace ze státního rozpočtu pro soukromé školy,
úplata za vzdělávání žáků (školné) a vlastní doplňková činnost školy spočívající v realizac i
profesní kvalifikace Strážný. Školní stravování je na všech místech poskytovaného
vzdělávání zabezpečeno smluvně.




2022/2023                                    3
                          Hodnocení průběhu vzdělávání
Průběh vzdělávání byl sledován ve všeobecně vzdělávacích i odborných předmětech
ve všech místech poskytovaného vzdělávání. Převažujícími společnými rysy sledované
výuky byla zejména vstřícná komunikace mezi žáky a pedagogy, přátelské klima, korektní
partnerský přístup pedagogů k žákům, které vytvářely ve výuce dobrou pracovní atmosféru.
Pedagogové rozvíjeli osobnostní a odborné kompetence žáků a kladli důraz na funkční
propojování teorie a praxe v odborné výuce. Efektivitu vzdělávání výrazněji ovlivňo va la
odlišná míra metodické propracovanosti výuky, což se promítalo v rozdílné míře aktivizace
žáků a v uplatnění individualizovaného přístupu vzhledem k jejich různým vzdělávac ím
potřebám. V pojetí výuky se výrazněji projevovala odbornost pedagoga, míra jeho
pedagogických kompetencí, ale i uplatňování osvědčených výukových postupů s převahou
činností na straně učitele bez důrazu na činnosti žáků. Naopak profesní jistota pedagogů
a jejich osobní zaujetí pro vyučovaný předmět v převážné části praktické odborné přípravy
pozitivně přispívaly k motivaci žáků.
Sledovaná výuka českého jazyka a literatury byla vedena odborně správně. V úvodu byli žáci
seznámení s náplní výuky, v závěru proběhlo zhodnocení hodiny vyučujícím i žáky.
Převládala méně účelná frontální metoda výkladu, řízeného rozhovoru a samostatné práce
žáků, která poskytovala málo prostoru pro jejich aktivizaci. K účelnějšímu využití výukové
jednotky by přispělo zařazování cílenějšího vyhledávání a řešení problémů, procvičování
samostatného souvislého jazykového projevu a podpora rozvoje čtenářské gramotnosti.
Cílená diferenciace zadávaných úkolů podle individuálních schopností žáků zazname ná na
nebyla.
Ve sledované výuce cizích jazyků (anglický a ruský jazyk) převažovala klidná pracovní
atmosféra podporující proces učení, byla patrná vzájemná důvěra mezi učiteli a žáky.
Vzdělávání probíhalo výhradně v cizím jazyce, český jazyk byl využit pouze k upřesnění
pokynů a významu nově probíraných slov. Převažovala výuka s podstatnou rolí učitelů
a s upřednostňováním výkladu učiva v kombinaci s řízeným dialogem, kdy žáci jednotlivě
odpovídali na podanou otázku učitelem. Ve vyučovacích hodinách byly v malé míře
využívány jiné formy výuky, zejména ty, které by rozvíjely komunikativní kompetence žáků
a stimulovaly náročnější způsob vyjadřování. Většinou scházela cílená diferenciace učiva
dle schopností a potenciálu žáků.
V hospitovaných hodinách matematiky vyučující věnovali hlavní prostor procvičování
učiva. Ve většině sledovaných hodin bylo učivo uspořádáno systematicky a v logické
návaznosti. Hodiny měly vhodnou strukturu, správně byla používána odborná terminolo gie
a symbolika. Žáci se zapojovali do individuálních činností, zodpovědně přistupovali k řešení
zadaných úloh, věcně komunikovali s vyučujícím a respektovali jeden druhého. Byli vedeni
k odpovědnosti za výsledek své činnosti. Pozitivem hospitované výuky byla přiměřená
náročnost, tvůrčí komunikativní klima a vzájemný vstřícný vztah mezi pedagogy a žáky.
Učitelé dobře pracovali s chybou a poskytovali žákům průběžnou zpětnou vazbu. Nechyběla
závěrečná rekapitulace probraného učiva, hodnocení žáků učitelem i sebehodnocení žáků.
Ve sledované výuce zeměpisu byla dodržena požadovaná struktura vyučovací jednotky,
vhodně byla zařazena skupinová práce, kombinace využití informačních technologií
a klasických učebních pomůcek (mapa, busola) podpořila naplnění stanoveného cíle hodiny.
Žáci v hodině rozvíjeli spolupráci, věcně diskutovali o získaných poznatcích a na závěr se
aktivně podíleli na zhodnocení hodiny. Výuka probíhala v pozitivní pracovní atmosféře.
Hospitované hodiny odborných bezpečnostně právních předmětů, byly vedeny učiteli
s dlouholetými zkušenostmi ve svém oboru. Pozitivním rysem všech hospitovaných hodin
byl evidentní zájem a ochota pedagogů předávat své znalosti a bohaté praktické zkušenosti.


2022/2023                                    4
Sledované vyučovací hodiny se vyznačovaly vysokou aktivitou žáků, kdy jim byly účelně
vytvářeny podmínky a vhodné podněty. Čas vyučovacích hodin byl využit bez prodlev
a metody výuky včetně úloh souvisejících s probíraným obsahem učiva podporovaly
dosažení výukových cílů. Ve většině případů byli žáci zdařile podněcováni k úsilí plnit
zadané úkoly a některé z nich poskytovaly efektivní zpětnou vazbu o zvládnutí aktuálně
probíraného učiva. Při řešení úloh žáci mezi sebou smysluplně diskutovali a rozvíje li
spolupráci. Vzdělávací cíle byly žákům nastaveny na začátku vyučovacích hodin a velmi
zdařile byly vyhodnoceny směrem k probíranému obsahu učiva, včetně zapojení žáků
na konci jednotlivých hodin.
Výuka tělesné výchovy a speciální tělesné výchovy byla realizována v bezpečných
prostorách s velmi dobrým materiálním vybavením potřebným k realizaci školního
vzdělávacího programu vzhledem k zaměření školy. Vzdělávaní v tělesné výchově bylo
zaměřeno na rozvoj síly, obratnosti, koordinace a rozsahu pohybů, speciální tělesná výchova
na pádovou techniku a sebeobranu. V úvodu byl jasně stanoven její cíl, jeho naplňování bylo
průběžně sledováno a na závěr dosažení cíle vyhodnoceno. Učitelé vhodně využíva li
výukové metody názorně demonstrační a dovednostně praktické. Vysvětlování probíhalo
formou slovní instrukce a osobním prožitkem s uvědoměním si správnosti provedení
nacvičovaného pohybu. Konkrétní formy práce byly vhodně využívány v závislos ti
na stanoveném cíli hodiny, na potřebách a zkušenostech žáků. Příznivá pracovní atmosféra,
aktivita, zápal a ukázněnost žáků přispívaly k rozvoji pohybových dovedností i osobnosti.
Průběžné hodnocení zvládnutí úkolů žáky a jejich závěrečné hodnocení učitelem mělo
příznivý dopad na jejich motivaci. Účinnost zpětné vazby zvyšovalo většinou účelně
využívané formativní hodnocení a sebehodnocení žáků. Činnosti byly efektivně
organizovány k zapojení všech přítomných žáků, respektovány byly jejich aktuální fyzické
schopnosti a předpoklady. Styl vedení výuky byl žáky kladně přijímán.
Péče o žáky se speciálními vzdělávacími potřebami ve škole spočívá ve včasné identifik ac i
individuálních vzdělávacích potřeb, pravidelné spolupráci se školskými poradenskými
zařízeními a zejména v realizaci doporučených podpůrných opatření. Škola účinně zvládá
výuku žáků s odlišným mateřským jazykem. Na základě zpětné vazby získané od pedagogů
jsou přijímána konkrétní opatření zvyšující účinnost podpory.


                         Hodnocení výsledků vzdělávání
Individuální výsledky vzdělávání žáků škola průběžně sleduje, informace k výsledkům
vzdělávání jsou zákonným zástupcům přístupné přes elektronický systém školy. Pedagogové
průběžně ověřují znalosti a dovednosti žáků formou standardních hodnotících nástrojů.
Využívají k tomu převážně běžných evaluačních nástrojů jako je ústní a písemné zkoušení
nebo praktické ověřování znalostí. Škola provádí interní srovnávací testy mezi jednotlivými
místy poskytovaného vzdělávání v maturitních předmětech.
Výsledky klasifikace za poslední tři roky, (žáci vykazující neúspěšnost), se pohybují
v rozsahu od 5 % do 18 % (nedostatečný prospěch, nehodnoceni). Vysoká míra neúspěšnost i
žáků byla negativně ovlivněna zejména vysokou absencí v době covidových opatření
a doznívající situace. Škola neúspěch žáků řeší zejména nabídkou doučování na základě
identifikace žáků ohrožených školním neúspěchem a skupinovými i individuálními
konzultacemi, které jsou využívané. Výsledky maturitních zkoušek ve stejném období
vykazují zhoršení (podíl neprospívajících žáků se pohyboval mezi 1,5 % až 9 %).
Dlouhodobě nejméně úspěšným maturitním předmětem ve škole ve srovnání s průměrnými
republikovými výsledky stejné skupiny oborů vzdělání je český jazyk a literatura. Škola se
tímto problémem zabývala, jako opatření ke zlepšení úspěšnosti maturitních zkoušek došlo


2022/2023                                   5
k úpravě školního vzdělávacího programu především zavedení a výuka seminářů napříč
maturitními předměty. Tato opatření se zatím jeví jako účinná.
Chování žáků je sledováno průběžně, škola oceňuje úspěchy žáků (zejména při reprezentaci
školy, aktivní přístup ke vzdělávání apod.) a přijímá opatření k posílení kázně při neplnění
povinností stanovených školním řádem (např. v souvislosti s pozdním omlouváním absence,
nebo při neomluvené absenci). Zaznamenané projevy problémového chování žáků
(neomluvená absence) jsou řešeny třídními učiteli ve spolupráci se školním poradenským
pracovištěm. Ve školním roce 2021/2022 byly snížené známky z chování uděleny
za neomluvenou absenci 22 žákům z celkového počtu 355 žáků.
Škola vhodnými formami informovala veřejnost i uchazeče o studiu o vyučovaném oboru
vzdělání, podmínkách studia, organizaci přijímacího řízení a kritériích přijetí. Škola své
aktivity prezentovala na Dnech otevřených dveří na všech místech poskytovaného
vzdělávání, na burzách škol a dalších prezentačních akcích. Prezentace probíhala i formou
inzerátů na vybraných webových stránkách i v odborných katalozích a sociálních sítích.
Velká pozornost je věnována přímému kontaktu se základními školami.
Škola s úspěchem uskutečňovala projektové dny ve spolupráci s Policií ČR a s žáky Střední
zdravotnické školy v Karviné. V této aktivitě vznikla jedinečná příležitost vzájemného se
učení budoucích složek Integrovaného záchranného systému. Prostřednictvím dotačního
titulu Erasmus+ se škole daří s úspěchem realizovat projekty. Ve školním roce 2021/2022
škola aktivně pracovala na čtyřech mezinárodních projektech, z toho ve dvou v roli
koordinátora. Ve školním roce 2021/2022 se rozvíjela spolupráce s hlavními partnery školy,
mezi něž lze dlouhodobě považovat zejména instituce a firmy z regionu, jejichž činnost
souvisí se vzděláváním ve škole. Spolupráce se zaměřuje především na realizaci odborné
praxe, exkurzí, besed, ale také součinnost při pořádání významných akcí. V oblasti
bezpečnostně právního vzdělávání lze za hlavní partnery považovat především jednotlivé
složky a útvary Policie ČR, Městské policie, Vazební věznici, Národní protidrogovo u
centrálu-Expozituru Ostrava, Báňskou záchrannou službu, bezpečnostní agentury, které
nabízejí možnost realizace odborné praxe.
Škola vytváří vhodné podmínky a motivuje své žáky k zapojení do mnoha soutěží, a to
především odbornostních a sportovních. Žákům poskytuje významnou podporu v přípravě
na tyto soutěže, což dokládají jejich dlouhodobé sportovní úspěchy zejména v atletice,
bojových sportech, a to jak na národní, tak mezinárodní úrovni.


                                         Závěry
Vývoj školy
- V období od minulé inspekční činnosti konané ve školním roce 2014/2015 došlo ke
  změně zřizovatele školy.
- S ohledem na dosahované výsledky vzdělávání při ukončování vzdělávání došlo k úpravě
  školního vzdělávacího programu.
- Škola se aktivně zapojuje do mezinárodních projektů v rámci dotačního titulu Erasmus+
  v roli koordinátora.
- Vedení školy rozšířilo koncepci rozvoje školy o oblast digitalizace školy.
- Došlo k obměně a doplnění materiálně technického vybavení zejména pro výuku
  odborných předmětů, rozšířily se stávající prostory školy.



2022/2023                                    6
- Vedení školy reflektovalo závěry poslední inspekční činnosti týkající se oblasti evidence
  úrazů i oblasti kontrolní a hospitační činnosti. Dílčí nedostatky související s metodikou
  výuky v některých všeobecně vzdělávacích předmětech přetrvávají.
Silné stránky
- Systematicky rozvíjené a oboustranně přínosné vztahy s partnerskými institucemi, jejichž
  činnost souvisí s bezpečnostně právním zaměřením školy se pozitivně promítají
  do kvality odborného vzdělávání.
- Zapojení školy do mezinárodních projektů ERASMUS +, zaměřených na spolupráci
  týkající se témat ekologie, informačních technologií, programování a zejména
  zdokonalení jazykových dovedností žáků i pedagogů.
- Spolupráce s úřady práce ve všech místech poskytovaného vzdělávání a zajišťová ní
  profesní kvalifikace Strážný.
- Výuka odborné tělesné výchovy a materiálně technické vybavení                  v místech
  poskytovaného vzdělávání Karviná a Zlín je na nadstandardní úrovni.
Slabé stránky a/nebo příležitosti ke zlepšení
- V některých všeobecně vzdělávacích předmětech se zatím nedaří ve větší míře účelně
  aplikovat inovativní vzdělávací metody a postupy, v nižší míře byla uplatňová na
  individualizace pedagogického přístupu a diferenciace učiva vzhledem k individuá lním
  schopnostem a možnostem žáků.
- Ojediněle byly ve výuce zařazovány aktivity vedoucí k rozvoji kritického myšle ní,
  komunikačních dovedností a cílenému formování postojů žáků.
- V menší míře bylo ve výuce využíváno sebehodnocení a formativní hodnocení žáků,
  nedostatečně byl využit prostor v závěru vyučovacích hodin ke shrnutí a utřídění učiva
  za účelem získání zpětné vazby o jeho zvládnutí a pochopení.
- Nižší míra úspěšnosti žáků u společné části maturitní zkoušky v celorepubliko vé m
  srovnání.
Doporučení pro zlepšení činnosti školy
- Zavést do výuky vzdělávací formy, které povedou k rozvoji kritického myšlení, cílené mu
  formování postojů žáků a účelné sebereflexi.
- Uplatňovat diferencovaný přístup podle individuálních možností žáků.
- Zvýšit úspěšnost žáků ve společné části maturitní zkoušky, důsledným zaměřením se
  na oblast, ve které jsou žáci nejméně úspěšní a zajistit individuální podporu dle potřeb
  jednotlivých žáků.
- Zavést vzájemné hospitace napříč jednotlivými místy poskytovaného vzdělávání.
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 10 dnů přijmout adekvátní opatření k prevenci nedostatků zjištěných při


2022/2023                                   7
   inspekční činnosti a ve stejné lhůtě písemně informovat Českou školní inspekci, jaká
   byla přijata opatření.
   Zprávu zašlete na adresu Česká školní inspekce, Moravskoslezský inspektorát,
   Matiční 20, 702 00 Ostrava, případně prostřednictvím datové schránky (g7zais9), nebo
   na e- podatelnu csi.t@csicr.cz s připojením elektronického podpisu.


                  Seznam dokladů, o které se inspekční zjištění opírají
 1.       Zřizovací listina Střední odborné školy ochrany osob a majetku, s.r.o., ze dne 14. 2. 2022
 2.       Školní matrika vedená v elektronické verzi ve školním roce 2022/2023 (vzorek)
 3.       Platné školní vzdělávací programy oboru vzdělání 68-42-M/01 Bezpečnostně právní
          činnost ve školním roce 2022/2023
 4.       Výroční zpráva o činnosti školy za školní rok 2021/2022
 5.       Třídní knihy pro školní rok 2022/2023 (vzorek)
 6.       Rozvrh vyučovacích hodin platný ve školním roce 2022/2023
 7.       Záznamy z jednání pedagogické rady za školní rok, 2021/2022, 2022/2023 (vzorek),
 8.       Dokumentace žáků se speciálními vzdělávacími potřebami (vzorek)
 9.       Plán a vyhodnocení kontrolní činnosti 2021/2022
10.       Strategie prevence a řešení školní neúspěšnosti žáků od 1. 9. 2022
11.       Harmonogram hospitační činnosti na školní rok 2022/2023, hospitační záznamy
          ředitelky školy a zástupkyně ředitelky ve školním roce 2022/2023 (vzorek)
12.       Podklady k odborné kvalifikaci pedagogických pracovníků (vzorek)
13.       Plán vzdělávání pedagogů na školní rok 2022/2023 ze dne 1. 9. 2022
14.       Školní preventivní strategie 2020-2025
15.       Smlouvy o zabezpečení odborné praxe žáků Střední odborné školy ochrany osob
          a majetku (vzorek)
16.       Dokumentace týkající se bezpečnosti a ochrany zdraví ve školním roce 2022/2023
          (vzorek)
17.       Dokumentace vztahující se k finančním podmínkám školy kalendářní rok 2021 (vzorek)


                                               Poučení
   Podle § 174 odst. 11 školského zákona může ředitelka školy podat připomínky
   k obsahu inspekční zprávy České školní inspekci, a to do 14 dnů po jejím převzetí.
   Případné připomínky zašlete na adresu, Česká školní inspekce, Moravskoslezský
   inspektorát, Matiční 20, 702 00 Ostrava, případně prostřednictvím datové schránky
   (g7zais9), nebo na e-podatelnu csi.t@csicr.cz s připojením elektronického podpisu, a to
   k rukám ředitelky inspektorátu.
   Inspekční zprávu společně s připomínkami a stanoviskem České školní inspekce
   k jejich obsahu zasílá Česká školní inspekce zřizovateli a školské radě. Inspekční
   zpráva včetně připomínek je veřejná a je uložena po dobu 10 let ve škole, jichž se týká,
   a v místně příslušném inspektorátu České školní inspekce. Zároveň je inspekční zpráva
   zveřejněna na webových stránkách České školní inspekce a v informačním systému
   InspIS PORTÁL.



      2022/2023                                     8
Složení inspekčního týmu a datum vyhotovení inspekční zprávy

Titul, jméno, příjmení, funkce
 Ing. Magda Dirgasová, školní inspektorka,
 vedoucí inspekčního týmu                           ………………………..
 PhDr. Ing. Ivana Teichmannová,
 školní inspektorka                                 ………………………..

 Mgr. Jan Szotkowski, školní inspektor
                                                    ………………………..

 Ing. Klára Kudlíková, kontrolní pracovnice
                                                    ………………………..

 Mgr. Radovan Zicháček, školní inspektor
                                                    ………………………..




V Ostravě ……….


Datum a podpis ředitelky školy potvrzující projednání a převzetí inspekční zprávy


 Ing. Slavka Krystová Florková, MBA
 ředitelka školy
                                                      ……………………
V Karviné ……….




2022/2023                                     9
