                                     Česká školní inspekce
                                      Pražský inspektorát
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIA-3231/22-A


Název                               Vyšší odborná škola pedagogická a sociální, Střední
                                    odborná škola pedagogická a Gymnázium, Praha 6,
                                    Evropská 33
Sídlo                               Evropská 33, 166 23 Praha 6
E-mail                              info@pedevropska.cz
IČO                                 61388068
Identifikátor                       600005844
Právní forma                        Příspěvková organizace
Zastupující                         Mgr. Ing. Pavel Žďárský, Ph.D.
Zřizovatel                          Hlavní město Praha
Místo inspekční činnosti            Evropská 33, 166 23 Praha 6
Inspekční činnost na místě          21. 11. 2022 − 24. 11. 2022 a 6. 12. 2022


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou a vyšší
odbornou školou podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
                                    Charakteristika
Vyšší odborná škola pedagogická a sociální, Střední odborná škola pedagogická
a Gymnázium, Praha 6, Evropská 33 vykonává činnost vyšší odborné školy, střední školy
a centra volného času. K profilaci absolventů účinně napomáhá rozmanité spektrum
volitelných seminářů a rozšiřujících vzdělávacích aktivit. Jazykové dovednosti žáků jsou
prohlubovány ve čtyřech cizích jazycích (anglický, německý, francouzský a španělský).
Ve střední škole (dále „SŠ“) jsou vzděláváni žáci v oborech vzdělání Předškolní
a mimoškolní pedagogika, Pedagogické lyceum a Gymnázium (s esteticko-výcho vným
zaměřením). Všechny obory jsou zakončeny maturitní zkouškou a jsou realizovány v denní
formě vzdělávání. Vyšší odborná škola (dále „VOŠ“) poskytuje vzdělávání podle
akreditovaných programů ve tříletých oborech Sociální práce a sociální pedagogika
a Předškolní a mimoškolní pedagogika, obojí v denní i dálkové formě.
Škola si dlouhodobě udržuje stabilní počet žáků a tříd. K 30. 9. 2022 se zde vzdělávalo v 18
třídách SŠ celkem 539 žáků. Nejvyšší povolený počet žáků (690) byl využit na 78 %. Ve
VOŠ bylo poskytováno vzdělávání v 15 třídách 382 studentům denní i dálkové formy,
nejvyšší povolený počet studentů (450) byl využit na 85 %. Instituce sídlí ve dvou budovách.
V památkově chráněné budově v Evropské ulici se uskutečňuje výuka všeobecně
vzdělávacích a odborných předmětů, nově zrekonstruovaná budova centra volného času
(dále „CVČ“) v Gymnasijní ulici slouží především k odborné praxi žáků a studentů školy.
Instituce má status fakultní školy Pedagogické fakulty Univerzity Karlovy a Fakulty tělesné
výchovy a sportu Univerzity Karlovy.



                         Hodnocení podmínek vzdělávání
Od předchozí inspekční činnosti v roce 2015 došlo ke změně na pozici ředitele školy. Ředitel
školy (dále „ředitel“) působí v řídicí funkci od roku 2020. Jeho dlouhodobé profesní
působení ve škole, kompletní znalost problematiky polyfunkční instituce zajistily následnou
kontinuitu řízení. Na základě komplexní analýzy hodnocení školy stanovil jasně
formulovanou vizi a realistickou strategii jejího rozvoje, kterou sdílí většina pedagogů.
Dokladem úspěšné realizace koncepčních záměrů jsou např. aktualizace školních
vzdělávacích programů (dále „ŠVP“) v souladu s novými poznatky i s ohledem na zjištění
z distanční výuky, prezentační akce školy a úspěchy žáků a studentů v umělecky
zaměřených soutěžích, dokončení rekonstrukce budovy školy a CVČ, znovuobno ve ní
a rozšíření jeho činnosti. Různé aktivity školy otevírají instituci veřejnosti (četná hudební
vystoupení, tradiční Česká mše vánoční, výtvarné výstavy, literární přehlídky – Pedagogická
poema, vzdělávací akce pro seniory) a realizace různých projektů tak představuje příznivé
předpoklady pro perspektivní rozvoj školy. Zároveň je kladen důraz na nezbytné průběžné
zkvalitňování materiálního vybavení a prostředí školy (postupná výměna osvětlení pro
podporu kognice za zvýšení kognitivního výkonu a snižování chybovosti při studiu a dalších
denních aktivitách) poznávání, poznávací schopnost, poznávací procesy (vnímání, paměť,
představivost, myšlení).
Manažerské schopnosti ředitele se pozitivně promítají do plánování i funkčně nastavené
organizační struktury. Vedení gymnázia (ředitel a tři zástupkyně) tvoří efektivně
spolupracující tým s přesně vymezenými pravomocemi a povinnostmi. Způsob řízení je
založen na otevřené a konstruktivní komunikaci, osobní a profesní odpovědnosti pedagogů
za plnění pracovních povinností. Provozní a operativní porady umožňují pružně reagovat na


                                            2/9
aktuální problémy a neprodleně přijímat opatření. Efektivnost řízení zajišťuje úzká
spolupráce s vedoucími jednotlivých oborů vzdělání a předsedy vzdělávac íc h
sekcí/předmětových komisí. Pozice vedoucích oborů vzdělání včetně jejich kontrolníc h
kompetencí je vzhledem k profilu absolventa a naplnění obsahu ŠVP značně posílena.
K plynulému přenosu informací mezi jednotlivými účastníky vzdělávání napomáhá
elektronický informační systém a využívání výukové platformy.
K uskutečňování plánovaných koncepčních záměrů, rozvoji klíčových kompetencí žáků
a k podpoře nadaných žáků (mj. v nepovinném předmětu Pěvecký sbor) efektivně
napomáhají na výborné úrovni rozvíjené vztahy s mnoha partnerskými subjekty, např. četná
spolupráce s vysokými školami i dalšími vzdělávacími institucemi, jako vzájemně
inspirující je vnímána i pedagogická praxe studentů učitelských oborů. Škola se rovněž
zapojuje do dobrovolnických aktivit a dalších programů, které pomáhají eliminovat školní
neúspěšnost (doučování žáků ohrožených školním neúspěchem). Průběžná kooperace se
zahraničními školami v rámci projektů/šablon přispívá k mobilitě žáků i učitelů, k výměně
zkušeností a obohacuje vzdělávací programy. Žákům je dán prostor pro vyjádření názorů
prostřednictvím zástupců žákovského parlamentu. Konstruktivní partnerské vztahy škola
dlouhodobě rozvíjí s městskou částí Praha 6, s Klubem rodičů (venkovní posilovna),
zákonnými zástupci žáků a se zřizovatelem, který se finančně podílí na zlepšování podmínek
pro vzdělávání.
Nastavené kontrolní mechanismy jsou převážně funkční. Důležitou zpětnou vazbu o plnění
úkolů a chodu školy získává vedení v každodenní řídicí práci osobním kontaktem s pedagogy
a žáky. Komplexní přehled o kvalitě výuky v jednotlivých vzdělávacích oblastech vychází
z průběžné hospitační činnosti vedení školy (i během distančního vzdělávání), vedoucích
oddělení/vzdělávacích sekcí nebo kolegiálních vstupů. Z většiny hospitačních závěrů
vyplývají pozitiva i negativa ve sledované výuce a případná konkrétní doporučení směřujíc í
ke zlepšení pedagogické práce. Účinnost hospitační činnosti se projevila i ve zlepšení kvality
výuky.
Škola má velmi dobré personální předpoklady. Výchovně vzdělávací proces zajišťuje téměř
plně odborně kvalifikovaný sbor 79 pedagogických pracovníků s dlouhodobými
pedagogickými zkušenostmi (včetně dvou rodilých mluvčích), jeden osobní asistent,
z celkového počtu pak 24 pedagogů působí na vyšší odborné škole. Čtyři nekvalifiko va ní
vyučující si doplňují vysokoškolské studium, chybějící odborná kvalifikace však neměla
dopad na kvalitu průběhu jejich výuky. Podporu začínajícím nebo nově příchozím učitelům
poskytují zejména vedoucí předmětových sekcí, využívány jsou také vzájemné hospitace
pedagogů včetně sdílení některých výukových materiálů. Kvalitu personálních podmínek
formuje další vzdělávání pedagogických pracovníků (dále „DVPP“). Prioritou je doplnění
odborné kvalifikace pedagogů, dále se DVPP zaměřuje např. na zajištění maturitní zkoušky,
inkluzivního vzdělávání a prohlubování znalosti v ICT, podporu tandemové výuky, jazykové
vzdělávání.
Vícezdrojové financování podporuje rozvoj školy a umožňuje realizaci všech ŠVP.
Materiálně technické zázemí školy je průběžně obnovováno. Vedení školy aktivně získává
další finanční prostředky zapojováním do různých projektů např. v rámci CIV (centrum
interaktivní výuky) byly nově vybudovány odborné učebny (jazyková, přírodovědná,
společenskovědní a učebna s 3D tiskárnami) plně vybavené nejmodernější technikou.
Instituce disponuje dostatečným počtem kmenových učeben s odpovídající prezentační
technikou. Většina z nich je rovněž vybavena pianiny nebo klavíry. K estetické výuce škole
slouží učebny dramatické výchovy, hudebny, výtvarné ateliéry (tiskařský lis, hrnčířský kruh,
keramická pec). Další získané zdroje jsou účelně využívány k podpoře zahraniční mobility



                                             3/9
žáků i vyučujících, zajištění školního psychologa pro potřebu péče o duševní zdraví žáků
i učitelů po náročném období distanční výuky. Žáci mají k dispozici relaxační zákoutí,
studovnu a knihovnu s beletrií i odbornou literaturou, připojení k Wi-Fi síti. K zajištění větší
bezpečnosti žáků při praktické výuce přispívá pravidelná technická údržba zaříze ní.
Vzdělávání probíhá v kultivovaném prostředí, které doplňují kreativní instalace žákovských
a studentských prací v prostorách školy. Výuka tělesné výchovy probíhá ve
dvou tělocvičnách školy nebo na víceúčelovém školním hřišti s umělým sportovním
povrchem. Za příznivého počasí mohou žáci využívat zahradu, výuka může probíhat i na
zrekonstruované terase školy. Stravování žáků je smluvně zajištěno v prostorách školy.
Přístup do budovy je zabezpečen vrátnicí.



                           Hodnocení průběhu vzdělávání
Systémově pojatý výchovně vzdělávací proces vede ke kvalitnímu naplňování profilu
absolventa. Promyšlená organizace výuky, účelné využití disponibilních hodin
a provázanost teoretické výuky s praktickým využitím poznatků vytváří vhodné podmínky
pro přípravu na společnou část maturitní zkoušky a pro osvojení potřebných odborných
kompetencí v souladu se zaměřením jednotlivých oborů. Společným znakem všech
hospitovaných hodin byl vstřícný přístup učitelů k žákům a dodržování nastavených pravidel
práce a komunikace.
Převážná část vyučovacích hodin měla jasně definovaný vzdělávací cíl a promyšle no u
strukturu s efektivně využitým časovým prostorem. Kvalita výuky byla pozitivně ovlivně na
erudicí vyučujících a jejich osobním přístupem. Požadavky na žáky byly přiměřené, nové
učivo bylo podáváno srozumitelně a v logických souvislostech. Žáci byli vedeni
k objevování nových poznatků, využívání alternativních postupů, pochopení nových pojmů,
hledání souvislostí mezi jednotlivými jevy a k aplikaci získaných znalostí a dovedností
v návaznosti na probírané či procvičované téma. Názornost a provázanost výuky s obdobím
distančního vzdělávání ve všech předmětech podporovalo účelné využití didaktické techniky
a uplatnění digitálních zdrojů.
Ve sledované výuce teoretických a všeobecně vzdělávacích předmětů ve SŠ a VOŠ
převládaly zdařilé hodiny, které se vyznačovaly metodickou propracovaností, účelností
didaktických postupů a rovnoměrným zapojením žáků do výuky. Z průběhu výuky bylo
zřejmé profesní zaměření vzdělávacího programu s důrazem na budoucí praxi absolventa
oboru. Vyučující vesměs volili efektivní formy a metody práce vzhledem k probíranému
učivu, věku i studijním předpokladům žáků. Nejčastěji využívanou frontální výuku vhodně
kombinovali s dobře vedeným řízeným rozhovorem a samostatnou prací. Někteří učitelé
účelně využívali i činnosti ve skupinách napomáhající vzájemné kooperaci žáků a rozvoji
jejich sociálních i komunikativních kompetencí. Pedagogové ponechávali žákům dostatečný
prostor pro aplikaci získaných vědomostí a dovedností, pro rozvoj logického a abstraktního
myšlení. Zařazení prvků činnostního a prožitkového učení vhodně obohacovalo výuku
a umožňovalo aktivní zapojení žáků do vzdělávacího procesu. K názornosti výuky v části
hodin přispívalo účelné využívání názorně demonstračních a dovednostně-praktick ýc h
metod, didaktických pomůcek, didaktické techniky a uplatnění digitálních zdrojů vzhlede m
ke stanovenému vzdělávacímu cíli (výuková prezentace, video, poslech, rozvoj receptivn íc h
dovedností žáků). V některých hodinách byla vhodně rozvíjena sociální gramotnost včetně
formování postojů žáků. Zadávání problémových úkolů vedlo žáky k utváření vlastníc h
strategií řešení a k samostatnému vyvozování závěrů. Žáci často prokazovali schopnost
aplikovat své znalosti a správně používat odbornou terminologii. Využívání různých


                                              4/9
informačních zdrojů a soustavnější práce s textem vedly k rozvoji kritického myšlení žáků,
čtenářské gramotnosti a schopnosti argumentace. Ve výuce cizích jazyků si žáci rovnoměrně
rozvíjeli většinu jazykových kompetencí (čtení a poslech s porozuměním, psaní,
procvičování gramatických jevů i nácvik výslovnosti). Všechny hodiny byly vedeny
v cílovém jazyce. Účinnost poskytovaného jazykového vzdělávání byla efektivně zvyšována
účastí rodilých mluvčí ve výuce. Pedagogové v menší míře využívali práci s chybou, avšak
zohledňovali potřeby žáků a poskytovali jim dostatek času k pochopení a procvičení
probíraného tématu. Efektivně byly využívány mezipředmětové přesahy a interdiscipliná r ní
vazby. Průběžně poskytovaná zpětná vazba v převážné části sledovaných hodin byla pro
většinu žáků využitelná při dalším učení. Systém domácí přípravy v hospitovaných hodinách
byl účelně využíván k procvičování učiva i k úkolům s tvořivým zadáním. Na základě
zkušeností z období distanční výuky učitelé a žáci nadále využívají možností elektronické
komunikace k vzájemnému předávání informací i ke sdílení studijních materiálů.
Odborná pedagogická praxe žáků oboru vzdělávání Předškolní a mimoškolní pedagogika
realizovaná v mateřské škole byla koncepčně pojatá a umožňovala kvalitní naplňová ní
profilu absolventa. Při práci s dětmi byla zřejmá pečlivá a promyšlená příprava žáků.
V jednotlivých činnostech žáci vhodně aplikovali osvojené vědomosti, klíčové a odborné
kompetence a především znalost pracovních postupů potřebných pro kvalifikovaný výkon
povolání. Vysoká míra samostatnosti a schopnosti žáků stanovovat si reálné cíle, vhodné
metody, postupy a pomůcky (v návaznosti na ŠVP příslušné vzdělávací instituce) byly
pozorovatelné při jejich vlastní práci s dětmi. Erudovaná vyučující cíleně vedla v závěru
praxe žáky k sebereflexi a zhodnocení vlastní činnosti. Profesní příprava žáků je na vysoké
odborné úrovni a vytváří předpoklady pro uplatnění absolventů na trhu práce nebo pro
studium na vysoké škole.
Kvalitu části hospitovaných hodin v SŠ a VOŠ snižovaly dílčí metodické a didaktické
nedostatky. Uplatňovaná škála metod a forem výuky byla málo pestrá, což se projevovalo
jednotvárností a nižší dynamikou vyučovací hodiny i nerovnoměrným zapojením žáků do
edukačního procesu. Vyučující tak nevytvářeli dostatečný prostor pro souvislejš í
vyjadřování žáků. Nižší míra diferenciace zadávaných úloh v části hospitovaných hodin
dostatečně nepodporovala odlišné pracovní tempo, rozdílnou úroveň znalostí a dovedností
žáků i jejich individuální potřeby. Žáci byli jen ojediněle vedeni k objektivnímu posouzení
kvality práce svých vrstevníků a sebereflexi vlastního výkonu. V závěru vyučovacích hodin
nebyl také vytvořen prostor pro shrnutí probraného učiva, případně vyhodnocení splnění
vzdělávacího cíle.
Odborné zaměření žáků a rozvoj jejich osobnosti efektivně podporují školní a mimoško lní
aktivity (zahraniční zájezdy, exkurze, besedy s odborníky, mezinárodní projekty, nepovinný
předmět Pěvecký sbor). Kulturně společenský rozhled rozšiřují další aktivity a tradiční akce
– koncerty školy, sportovní akce a kurzy, propagace školy na veřejnosti formou výstav, dnů
otevřených dveří, veletrhů vzdělání. K podpoře jazykového vzdělávání přispívají
mezinárodní projekty (Erasmus+), v jejichž rámci žáci získávají další profesní dovednosti
a zkušenosti.


                          Hodnocení výsledků vzdělávání
Výsledky vzdělávání pozitivně ovlivňuje funkčně nastavená adaptace žáků a systematická
výchovně vzdělávací práce většiny pedagogů. Adaptační procesy vhodně zohledňují věková
specifika žáků, jsou zaměřeny zejména na zvládnutí nároků studia, utváření pozitivníc h
třídních vazeb a prevenci rizikových projevů chování (adaptační kurzy, rozmanité
mimoškolní aktivity). Funkčnost preventivních mechanismů dokládá i velmi nízký výskyt


                                            5/9
rizikového chování. Výchovná opatření jsou ukládána uvážlivě v souladu s nastavenými
pravidly. Žáci jsou vedeni k spoluodpovědnosti za své výsledky při plnění termínova nýc h
úkolů, dlouhodobých projektů a v rámci vlastní domácí přípravy.
Systém podpory žáků je nastaven a uplatňován vhodným způsobem. Školský poradenský
tým (výchovný poradce, metodička primární prevence, speciální pedagožka, kariérní
poradce, školní psycholožka) v úzké spolupráci s třídními učiteli, vedoucími oborů
i ostatními pedagogy umožňuje identifikovat individuální potřeby žáků a včas na ně
reagovat. K jednotlivým zjištěním jsou přijímána vhodná opatření, popř. jsou připraveny
konkrétní kroky k dalšímu zvyšování efektivity celého systému. Koordinace stanovenýc h
postupů ve výuce (průběžná informovanost vyučujících výchovným poradcem, dodržování
doporučení školských poradenských zařízení, individuální konzultace) napomáhá k prevenci
školního neprospěchu a podpoře úspěšnosti žáků při ukončování studia. Výsledky
vzdělávání žáků se speciálními vzdělávacími potřebami (22 žáků) se zásadně neliší od
průměru třídy. Efektivní spolupráce osobního asistenta s pedagogy VOŠ (i v průběhu
distančního vzdělávání), zakoupení nezbytné kompenzační pomůcky studentovi účinně
napomáhá pokračovat ve studiu. Podpora dvou žáků-cizinců ve vzdělávání je poskytována
podle míry jejich jazykové bariéry (ukrajinské žákyni vytvořen individuální vzdělávac í
plán). Kariérní poradenství funguje standardním způsobem.
Skupinové a individuální výsledky vzdělávání žáků a studentů jsou pravidelně projednávány
pedagogickou radou včetně případných návrhů na zlepšení. Ke zjišťování dosažené úrovně
vědomostí a znalostí žáků a studentů škola používá běžné nástroje interního testování
(periodické písemné a ústní zkoušení, odborné práce). V souladu s nastavenými kritérii
hodnocení jsou využívány i další nástroje (vlastní srovnávací testy, výběrová portfolia,
ročníkové práce, závěrečné maturitní i absolventské výstupy).
Ve sledovaném období vykazovaly průběžné i celkové výsledky žáků výbornou úroveň, což
dokládá vysoké procento žáků s uzavřenou klasifikací k 30. červnu (98 %), třetina žáků
prospívajících s vyznamenáním a zanedbatelný počet neprospívajících. Funkčnost
preventivních mechanismů dokládá velmi nízká absence včetně neomluvené. Téměř sto
procent žáků přijatých ke studiu dokončí vzdělání ve čtyřletém vzdělávacím cyklu.
Rozhodujícím ukazatelem kvalitativního rozvoje žáků je jejich dlouhodobá úspěšnost
u maturitních zkoušek. Ve sledovaném období všichni prospěli, počty vyznamenaných se
pohybovaly v rozmezí 40 % - 60 %. Z podrobného rozboru výsledků žáků ve společné
a profilové části maturitní zkoušky vyplývá, že v hodnoceném období byla úspěšnost školy
celkově vyšší než průměrná úspěšnost škol dané skupiny oborů vzdělání, přičemž žáci všech
oborů SŠ dosahují výborných výsledků. S vysokou mírou osvojených znalostí a dovedností
žáků koresponduje také úspěšnost absolventů při přijetí ke studiu na vysokých školách
různého zaměření.
Výsledky vzdělávání studentů VOŠ v průběhu a při ukončování studia vykazují stabilně
dobrou úroveň. V denní i kombinované formě vzdělávání zhruba polovina všech studentů
prospívá s vyznamenáním, neprospívají pouze jednotlivci.
Škola podporuje rozvoj odborných kompetencí žáků vytvářením motivačního prostředí, žáci
se pravidelně úspěšně účastní různých soutěží na regionální i celostátní úrovni či prezentují
své praktické dovednosti na veřejnosti, např. v rámci koncertů (Pěvecký sbor Evropská,
Flétnový soubor Šestka , Big Band Evropská). Úspěšní absolventi nacházejí dobré uplatnění
na trhu práce, případně pokračují v terciárním vzdělávání v oborech s navazujíc ím
zaměřením. Zpětnou vazbu o směřování svých absolventů škola získává formou
dotazníkového šetření.



                                            6/9
                                         Závěry
Vývoj školy
- Od poslední inspekční činnosti v roce 2015 došlo ke změně ve vedení školy,
- škola kontinuálně rozvíjí nastavenou koncepci kvalitního odborného vzdělávání a účinně
  podporuje všestranný rozvoj osobnosti a nadání žáků;
- zkvalitnění evaluace výchovně vzdělávacího procesu,
- proces vzdělávání dlouhodobě podporuje funkční systém rozšířených poradenských
  služeb,
- škola cíleně rozšiřuje funkční partnerské vztahy podporující kompetence žáků.

Silné stránky
- motivační prostředí a rozvíjené partnerské vztahy přispívají ke kvalitnímu naplňová ní
  profilu absolventa a ovlivňují jejich další profesní směrování,
- podpora rozvoje odborných kompetencí žáků a studentů propojováním teoretických
  poznatků s jejich využitím v praxi,
- smysluplné zapojení školy do projektů a mimoškolních aktivit doplňujících vzdělávac í
  proces; znovuobnovení činnosti centra volného času a realizace pestré nabídky
  volnočasových aktivit nabízejících zájmový/vzdělávací program, významné zlepšování
  prostředí pro výchovně vzdělávací proces,
- propracovaný systém odborné pedagogické praxe,
- efektivně nastavený poradenský systém umožňuje adaptaci, poskytuje komplexní péči
  všem žákům při vzdělávání.

Slabé stránky a/nebo příležitosti ke zlepšení
- v některých hodinách nižší míra aktivizace žáků a jejich zapojení do výchovně
  vzdělávacího procesu, méně časté jejich začlenění do evaluačních aktivit i vzájemné ho
  kriteriálního hodnocení,
- v části hospitovaných hodin nižší diferenciace a individualizace, absence shrnutí učiva
  v závěru vyučovacích jednotek, a tím i ověření splnění vzdělávacího cíle.

Doporučení pro zlepšení činnosti školy
- nadále pokračovat v nastavené koncepci rozvoje školy a věnovat se systematické mu
  metodickému vedení pedagogického sboru,
- ve vyšší míře diferencovat výuku s ohledem na rozvoj individuálního potenciálu žáků,
- častěji využívat formativní hodnocení, využívat zpětnovazební nástroje během výuky,
  zařazovat sebehodnocení žáků,
- didakticky lépe využívat závěry vyučovacích        hodin, důsledně ověřovat splnění
  stanoveného vzdělávacího cíle,
- dokončit rekonstrukci webových stránek za účelem propagace školy.




                                           7/9
           Seznam dokladů, o které se inspekční zjištění opírají
 1.   Zřizovací listina příspěvkové organizace Vyšší odborná škola pedagogická a sociální,
      Střední odborná škola pedagogická a Gymnázium, Praha 6, Evropská 33včetně
      dodatků
 2.   Jmenování do funkce ředitele školy s účinností od 15. 7. 2020
 3.   Školní vzdělávací programy SŠ pro obory vzdělávání Předškolní a mimoško lní
      pedagogika, Pedagogické lyceum a Gymnázium platné k termínu inspekční činnosti
 4.   Akreditované vzdělávací programy pro obory vzdělávání Sociální práce a sociální
      pedagogika a Předškolní a mimoškolní pedagogika platné k termínu inspekční
      činnosti
 5.   Školní řád pro žáky SŠ a školní řád pro studenty VOŠ školní rok 2022/2023 platný
      k termínu inspekční činnosti
 6.   Záznamy z pedagogických rad, školní roky 2021/2022 a 2022/2023 vedené k termínu
      inspekční činnosti
 7.   Vybraný vzorek ze školní matriky vedené k termínu inspekční činnosti
 8.   Výroční zprávy o činnosti školy, školní roky 2020/2021 a 2021/2022
 9.   Výběr třídních knih, školní roky 2020/2021 a 2021/2022 vedené k termínu inspekční
      činnosti
10.   Rozvrh vyučovacích hodin školní rok 2022/2023 platný k termínu inspekční činnosti
11.   Portfolio výchovného poradce a metodika prevence vedené ve školním roce
      2022/2023


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Pražský inspektorát, Arabská
683, 160 66 Praha 6, případně prostřednictvím datové schránky (g7zais9), nebo na
e-podatelnu csi.a@csicr.cz s připojením elektronického podpisu, a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




                                           8/9
Složení inspekčního týmu a datum vyhotovení inspekční zprávy

Titul, jméno, příjmení, funkce
 Mgr. Ivana Kučerová, školní inspektorka,
 vedoucí inspekčního týmu

 Mgr. Lucie Burešová, školní inspektorka

 Ing. Stanislava Grundová, školní
 inspektorka
 PhDr. Bc. Tibor Slažanský, školní
 inspektor

 Bc. Šárka Snížková, kontrolní pracovnice




Datem vyhotovení inspekční zprávy se rozumí datum posledního podpisu člena
inspekčního týmu.




                                            9/9
