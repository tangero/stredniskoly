                                    Česká školní inspekce
                                    Olomoucký inspektorát
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIM-559/23-M


Název                               Střední škola gastronomie, farmářství a služeb Jeseník
Sídlo                               U Jatek 916/8, 790 01 Jeseník
E-mail                              info@sosjesenik.cz
IČO                                 00 495 433
Identifikátor                       600 018 318
Právní forma                        příspěvková organizace
Zastupující                         PhDr. Silvie Pernicová
Zřizovatel                          Olomoucký kraj
Místo inspekční činnosti            U Jatek 916/8, 790 01 Jeseník
                                    Horní Heřmanice 47, 790 57 Bernartice
Inspekční činnost na místě          27. − 30. 3. 2023


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání, a to podle školních
vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Střední škola gastronomie, farmářství a služeb Jeseník (dále škola, subjekt) vykonává
činnost střední školy, domova mládeže a školní jídelny.
Ve školním roce 2022/2023 poskytuje škola vzdělání žákům ve čtyřletém oboru středního
vzdělání s maturitní zkouškou 53-41-M/04 Masér ve zdravotnictví a ve dvouletém oboru
středního vzdělání s maturitní zkouškou 64-41-L/51 Podnikání (dále maturitní obory).
Z tříletých oborů středního vzdělání s výučním listem (dále nematuritní obory) jsou
vyučovány obory 65-51-H/01 Kuchař-číšník, 29-53-H/01 Pekař, 29-54-H/01 Cukrář,
29-56-H/01 Řezník-uzenář, 41-52-H/01 Zahradník, 41-51-H/02 Včelař, 41-55-H/01 Opravář
zemědělských strojů, 32-52-H/01 Výrobce kožedělného zboží, 41-51-H/01 Zemědělec-
farmář, 41-53-H/02 Jezdec a chovatel koní, 41-54-H/01 Podkovář a zemědělský kovář,
82-51-H/01 Umělecký kovář a zámečník, pasíř.
Všechny uvedené obory vzdělání jsou realizovány v denní formě vzdělávání. V termínu
inspekční činnosti bylo ve škole zapsáno celkem 284 žáků, z toho bylo 23 žáků s potřebou
podpůrných opatření.
Ubytování a stravování žáků je zajištěno školními jídelnami a domovy mládeže v obou
místech poskytovaného vzdělávání. Podrobné informace o své činnosti škola pravidelně
zveřejňuje na webových stránkách www.sosjesenik.cz a ve výročních zprávách o činnosti
školy.


                         Hodnocení podmínek vzdělávání
Od poslední inspekční činnosti došlo k několika změnám v činnosti subjektu, zejména
v oblasti realizovaných oborů vzdělání. Na základě doporučení z inspekční činnosti v roce
2017 škola přestala realizovat obor vzdělání Gastronomie. Obor vzdělání Podnikání ve
večerní formě škola sice dále nabízí, ale vzhledem k nízkému zájmu se v něm žáci od
školního roku 2019/2020 nevzdělávají. Podle vyhodnocení pracovního trhu v regionu
rozšířila svoji vzdělávací nabídku o obor vzdělání Masér ve zdravotnictví. K přijatým
opatřením dále patří změny při jednáních pedagogické rady i předmětových komisí, kde
vyučující sumarizují závěrečné výsledky vzdělávání žáků, navrhují opatření k jejich
zlepšování. Systém zpětného vyhodnocování účinnosti přijatých opatření však není
efektivně nastaven. Byla vypracována strategie předcházení školní neúspěšnosti, v níž jsou
identifikovány příčiny a důsledky školní neúspěšnosti a stanoveny konkrétní ucelené
postupy při řešení tohoto problému. V maturitních oborech vzdělání jsou se žáky realizo vá ny
tzv. maturity nanečisto. Přesto se tato opatření výraznějším způsobem neprojevila ve
stabilnějším zlepšování výsledků žáků u maturitní zkoušky. V hodnoceném období
probíhalo přijímání uchazečů do maturitních oborů v prvním kole s využitím jednotné
přijímací zkoušky a na základě stanovených kritérií. Pro přijetí ke vzdělávání byl stanoven
minimální počet získaných bodů umožňujících přijetí na základě testů jednotné přijímac í
zkoušky ve výši 10 bodů, což je stanovená minimální hranice i v ostatních středních
odborných školách v regionu. V dalších kolech přijímacího řízení byly používány vlastní
školní testy se stejnou minimální bodovou hranicí. V hodnoceném období bylo přijímá no
v oboru vzdělání Podnikání přibližně 80 % uchazečů.
Systém řízení subjektu je založen na úzké spolupráci vedení školy se všemi vyučujíc ími,
propojení teoretického a praktického vyučování i vzájemném předávání informací mezi
oběma místy poskytovaného vzdělávání. Organizační struktura je jasná, přehledná a odráží
potřeby subjektu. Ředitelka školy delegovala část svých pravomocí na své tři zástupce.
Pravidelně probíhá kontrolní činnost, přesto však byly v průběhu inspekční činnosti zjištěny


                                            2/11
nedostatky v oblasti zajištění bezpečnosti a ochrany zdraví žáků, školního stravování
a v obsahu realizovaných školních vzdělávacích programů.
K naplňování profilů absolventa napomáhá složení kvalifikovaného pedagogického sboru.
Pedagogy s kratší profesní praxí podporuje ředitelka školy formou činností uvádějíc íc h
učitelů, konzultacemi s vedením školy či předsedy metodických orgánů i ostatními
vyučujícími. Výměna zkušeností mezi pedagogy je podpořena jejich vzájemnými
hospitacemi. Hospitační činnost vedení školy je rovnoměrně rozložena mezi praktické
i teoretické vyučování a mezi odborné i všeobecně vzdělávací předměty. Přesto se škole
nepodařilo plně eliminovat některé dílčí nedostatky v metodickém vedení výuky, spočívajíc í
v často omezeném využívání sebehodnocení a vzájemného hodnocení žáků, v nedostatečné
aktivizaci žáků s využitím pestrých organizačních metod a forem výuky, v diferenc iace
učiva a podpoře kritického myšlení žáků. Profesní rozvoj pedagogických pracovníků je
podporován formou dalšího vzdělávání. Průběžné vzdělávání bylo zaměřeno především na
nové poznatky z obecné pedagogiky a psychologie, prevence sociálně patologických jevů
a bezpečnosti a ochrany zdraví, práce s didaktickou technikou, jazykové vzdělává ní,
vzdělávání v oblasti maturitní i závěrečné zkoušky apod. Realizované další vzdělává ní
pedagogů však dosud výrazně pozitivně neovlivnilo uplatňované metody a formy výuky.
Vedení školy je aktivní v projektové činnosti a významným zdrojem financování jsou
výnosy z vlastní činnosti. Takto získané prostředky jsou využívány pro rozvoj materiálníc h
podmínek. V hodnoceném období byla provedena celková rekonstrukce budovy domova
mládeže v Jeseníku, byly pořízeny učební pomůcky pro teoretické i praktické vyučová ní
všech oborů vzdělání. Sociální zařízení domova mládeže v Horních Heřmanicích však
nadále vyžaduje rekonstrukci.
Při organizování školních akcí, a to především v oblasti zajištění praktického vyučová ní
a prevence rizikového chování, škola spolupracuje s řadou institucí a firem. Jedná se
zejména o významné i menší firmy z regionu, spolupráce s nimi vede k rozvoji odborných
znalostí a dovedností žáků. K preventivním aktivitám školy se řadí především školní akce
zaměřené na rizikové projevy chování prostřednictvím besed, přednášek a třídnických hodin.
Dlouholetá mezinárodní spolupráce podporuje rozvoj jazykové gramotnosti žáků
i vyučujících.


                          Hodnocení průběhu vzdělávání
Průběh vzdělávání byl hodnocen hospitacemi ve vybraných odborných i všeobecně
vzdělávacích předmětech a v rámci odborného výcviku, a to napříč všemi obory vzdělání.
Ve výuce byly často a účelně zařazovány mezipředmětové vztahy a využití teoretických
znalostí v praxi. Názornost výuky byla podporována využitím učebních pomůcek
i didaktické techniky. Učitelé respektovali osobnost žáků, při výuce většinou vládla
příjemná pracovní atmosféra podporující učení, žáci se většinou nebáli klást dotazy či
prezentovat svůj názor. Vyučovací hodiny probíhaly dynamicky bez časových prostojů,
zpravidla převažovala frontální výuka zaměřená na vysvětlování, opakování a procvičování
vzdělávacího obsahu. Tu učitelé obohacovali řízeným rozhovorem se žáky, jehož hlavním
cílem bylo ověřit jejich znalosti a porozumění. Nedostatečná pestrost uplatňovaných forem
a metod výuky však v některých vyučovacích hodinách vedla k nerovnoměrnému zapojení
žáků do vyučovacího procesu a nevytvářela jim přiměřené příležitosti k týmové spolupráci.
S různou mírou úspěchu vyučující uplatňovali postup nepředkládat žákům hotové infor mace
a přimět je k samostatnému uvažování, hledání souvislostí mezi pozorovanými jevy
a vyvozování závěrů. Metody kritického myšlení, jako např. myšlenková mapa, vyhledá vá ní



                                           3/11
a porovnávání informací z různých zdrojů, či základy jednoduché argumentace se
v hodnocených vyučovacích hodinách vyskytly výjimečně.
Ve většině vyučovacích hodin žáci pracovali na úkolech se stejnou mírou obtížnosti, funkční
přístupy umožňující diferenciaci a individualizaci výuky s přihlédnutím k rozdílným
vzdělávacím možnostem a potřebám jednotlivých žáků nebyly vždy zaznamenány. Činnost
asistentek pedagoga se omezovala pouze na práci se žáky s přiznaným podpůrným
opatřením, k přímému pedagogickému působení na ostatní žáky výrazněji nepřispíva l y.
Pouze ojediněle učitelé oceňovali aktuální výkony žáků a poskytovali jim motivační zpětnou
vazbu k jejich výkonům. V průběhu ani v závěru většiny vyučovacích hodin nebylo využito
formativní hodnocení, sebehodnocení ani vzájemné hodnocení za účelem zhodnocení
pokroku žáků a motivace k možnému následnému rozvoji. V závěrech vyučovacích hodin
bylo zařazeno shrnutí a zopakování realizovaného vzdělávacího obsahu učiteli. Žáci do této
aktivity byli zapojeni v menší míře, čímž nebyl v dostatečné míře podporován rozvoj jejich
schopnosti sebereflexe.
V hodnocených vyučovacích hodinách českého jazyka a literatury vyučující zařazovali do
výuky různorodé činnosti (samostatná práce s typovými úlohami z didaktických testů, práce
ve dvojicích apod.), přesto byla role učitelů spíše dominantní a jejich aktivita převažovala
nad aktivitami žáků. Pedagogové v průběhu vyučovacích hodin zařazovali práci s textem
a pracovními listy včetně zadaných úkolů. Výsledky této práce byly ověřovány většinou
metodou řízeného rozhovoru, někdy bez rozboru a zdůvodnění, nebyla účinně využita práce
s chybou. Vyučující většinou nevyžadovali od žáků souvislejší projev, ve kterém by rozvíje li
schopnost argumentace, často měli tendenci odpovídat místo žáků.
Hodnocené vyučovací hodiny anglického jazyka byly převážně vedeny v cílovém jazyku,
mateřský jazyk byl vhodně použit při vysvětlování gramatických jevů či složitějších zadání
úkolů, v části vyučovacích hodin však bylo zaznamenáno jeho nadužívání. Většina žáků
dokázala reagovat na otázky a pokyny kladené v cizím jazyce. Převažující frontální výuka
byla vhodně doplňována prací ve dvojicích či skupinách. Žákům byl poskytován prostor pro
vlastní mluvní vyjádření, žáci tento poskytnutý prostor pro rozvoj jejich komunikativní
kompetence využívali s rozdílnou intenzitou a zaujetím. Důraz byl kladen na rozvoj všech
produktivních i receptivních dovedností žáků, chyby byly opravovány s citem
a pedagogickým taktem. Vzdělávací obsah vyučovacích hodin maturitních oborů byl
zaměřen na přípravu k maturitní zkoušce, zejména na upevňování a rozšiřování slovní
zásoby i znalosti gramatiky.
K významnému kvalitativnímu posunu ve výuce matematiky od poslední inspekční činnosti
nedošlo. V hodnocených vyučovacích hodinách vyučující volily výukové metody a formy,
které vycházely převážně z míry osvojení vzdělávacího obsahu žáky, nevedly však
k dostatečnému rozvoji matematické představivosti, logickému myšlení nebo k využití
alternativních postupů. Nadále převládala frontální výuka, střídaná s prací žáků u tabule
a řízeným rozhovorem, do kterého se aktivně zapojovala pouze část žáků. Při činnostech
u tabule měli žáci méně příležitostí pro argumentaci a obhajobu svého postupu při řešení
matematických příkladů. Postup řešení většinou uváděly pouze samotné učitelky, což vedlo
k pasivitě části žáků, kteří se soustředili převážně jen na opis řešení z tabule. Samostatná
práce žáků s individuální podporou vyučující byla zařazována pouze v části hodnocených
vyučovacích hodin. Vyučující poskytovaly žákům v průběhu vyučovací hodiny zpětnou
vazbu formou pochvaly a hodnotily jejich aktuální výkony, chybělo však důslednější využití
formativního hodnocení vzhledem k jejich individuálnímu učebnímu pokroku. Žáci ve
výuce matematiky vykazovali spíše nedostatečné znalosti, problémy jim činila aplikace
některých základních matematických postupů.



                                            4/11
V hodnocené výuce odborných vyučovacích předmětů byl kladen důraz na využívá ní
odborné terminologie, praktické řešení problémů, získávání nových informací, znalostí
a dovedností na základě dříve získaných poznatků. Vzdělávací obsah teoretické výuky
v odborných předmětech vycházel ze školních vzdělávacích programů, témata
korespondovala s nastavenými vzdělávacími cíli. Uplatňovány byly především tradiční
formy práce představované frontální výukou kombinovanou rozhovorem se žáky.
Kombinace výkladu a diskuze zpravidla umožňovala žákům aktivní zapojení, přestože
verbální projev některých vyučujících měl v části výuky dominantní charakter. Metody
vedení výuky byly zaměřeny zejména na upevňování znalostí na základě dříve získanýc h
poznatků a na jejich praktické využití v daném oboru, směřovaly k rozvoji klíčovýc h
kompetencí žáků, zejména kompetencí k učení a kompetencí komunikativních. Rozsah
vzdělávacího obsahu i pracovní tempo umožňovaly průběžné zapojování všech žáků.
Pozitivem bylo cyklické opakování vzdělávacího obsahu. V některých vyučovac íc h
hodinách byly využity názorné pomůcky, které si učitelé pro žáky připravili, materiá lní
podpora tak efektivitu výuky zvyšovala.
Výuka odborného výcviku v gastronomických a potravinářských oborech vzdělání byla
sledována ve výrobních střediscích, odbytovém středisku školního pracoviště a v prostorách
školní dílny pro zpracování masa a masnou výrobu, které jsou součástí školní budovy.
Odborný výcvik farmářských oborů vzdělání je realizován pod vedením učitelů odborného
výcviku na odloučeném pracovišti školy v Horních Heřmanicích. Pracovní činnosti
a dovednosti žáků v odborném výcviku jsou velmi dobře provázány s teoretickou přípravou.
Škola má kvalitně zpracovanou koncepci a strategii fungování jednotlivých dílenskýc h
a gastronomických pracovišť odborného výcviku pro výkon pracovních činností, návyků
a dovedností žáků vyučovaných učebních oborů včetně produktivní práce, kterou sledují
učitelé odborného výcviku. Pravidelné a cyklické přeřazování žáků na příslušná pracoviště
jim rovněž umožňuje nácvik dovedností v návaznosti na jednotlivá témata školních
vzdělávacích programů v reálném pracovním prostředí. Technologická vybavení
jednotlivých pracovišť jsou na velmi dobré úrovni a umožňují tak žákům nácvik pracovních
činností s moderním zařízením a technologiemi napříč všemi vyučovanými nematuritními
obory. Vedení školy i učitelé přikládají reálnému pracovnímu prostředí velký význam, což
vede ke zkvalitňování vzdělávacího obsahu a lepší uplatnitelnosti žáků na trhu práce.
Ve všech pracovních skupinách byla zajištěna účelná organizace prováděných činností.
Pracovní operace žáků probíhaly v souladu s tematickým rozvržením vzdělávacího obsahu.
Z výukových forem převažovala samostatná individuální práce, případně práce ve dvojicích
nebo menších skupinkách. Diferencovaný přístup k žákům odpovídal jejich vzdělávac ím
potřebám. Z hlediska motivace žáků se pozitivně uplatňovaly především individuá lní
podpora, oceňování snahy a přiměřená náročnost učitelů odborného výcviku. Průběžná
kontrola samostatné práce byla zaměřena zejména na přesnost a správnost provádění
jednotlivých pracovních operací, důraz byl kladen na dodržování technologických postupů
a znalost stanovených pravidel při činnostech s používanými technickými zařízeními
a přístroji. Kromě odborných kompetencí byly ve výuce rozvíjeny zejména kompetence
komunikativní, sociální a personální a kompetence k řešení problémů. U většiny žáků byla
patrná samostatnost a zvládnutí procvičovaných pracovních operací.
Na střední vzdělávání navazují výchovně vzdělávací činností dvou domovů mládeže, které
jsou součástí školy v Jeseníku pro žáky gastronomických a potravinářských oborů vzdělání
a na odloučeném pracovišti v Horních Heřmanicích pro žáky zemědělských oborů vzdělání.
Nabízené aktivity těchto školských zařízení vhodně doplňují vzdělávací nabídku střední
školy. Vychovatelé systematicky vedou žáky k dodržování pravidel a společenských norem,
podněcují žáky k aktivnímu využívání volného času a vytvářejí příležitosti k jejich zapojení


                                           5/11
do kolektivu ostatních žáků. Odpočinkové a tematicky zaměřené činnosti jsou realizo vá ny
prostřednictvím akcí přímo v domově mládeže nebo mimo školské zařízení, jsou pravidelně
doplňovány zájmovými aktivitami z oblasti kulturní a sportovní, pozornost je věnována také
zdravotní osvětě i prevenci výskytu nežádoucích projevů chování mezi žáky. Plánování
těchto činností je promyšlené, přihlíží k potřebám a zájmům jednotlivých žáků, umožňuje
nejen smysluplné využití jejich volného času, ale také rozvoj jejich individuálních zájmů
a nadání. Žákům je také poskytován dostatečný prostoru k přípravě na vyučová ní
i k osobnímu volnu. Domovy mládeže spolupracují se střední školou mj. při řešení
kázeňských přestupků a přijímá preventivní opatření k eliminaci rizikového chování žáků.


                          Hodnocení výsledků vzdělávání
Škola sleduje a zjišťuje výsledky vzdělávání žáků s využitím běžných evaluačních nástrojů
založených na pozorování žáka a uplatňování různých forem ústního a písemného zkoušení.
S výsledky průběžné interní a externí evaluace však škola systematicky nepracuje. Vyučujíc í
se nezabývají návrhem konkrétních opatření vedoucích ke zlepšování výsledků vzdělává ní
žáků. Informace získané z testování jsou zpravidla konstatovány a vyhodnocovány pouze
na úrovni tříd, ale nejsou již dále důsledně analyzovány v rámci celé školy. Vedení školy tak
důsledně neřeší příčiny školního neúspěchu zejména ve vyučovacích předmětech, které jsou
součástí společné části maturitní zkoušky.
Celkové výsledky vzdělávání jsou projednávány na jednáních pedagogické rady
i v předmětových komisích. Záznamy z těchto jednání však obsahují převážně statistická
vyhodnocení prospěchu, chování a absence žáků. Chybí však detailnější rozbor a následné
systematické vyhodnocování jejich individuální podpory a pokroku. Škola sice poskytuje
žákům ohroženým školním neúspěchem pomoc prostřednictvím doučování či individuálníc h
konzultací, ale účinnost takto realizované podpory je vyhodnocována spíše neformá lně
jednotlivými vyučujícími, účinný systém vyhodnocování efektivity realizovaných opatření
není nastaven. Pozitivem však je, že škola doplňuje vzdělávací nabídku o školní
a mimoškolní aktivity a umožňuje žákům účast v odborných soutěžích. Tímto zajišťuje
žákům nejen prezentaci osvojených teoretických znalostí, ale i aplikaci získanýc h
praktických dovedností při reálných činnostech. Tradičně dobrých výsledků dosahují žáci
zejména gastronomických a potravinářských oborů vzdělání. Ve škole jsou také
organizována regionální i celostátní kola soutěží jak v gastronomických, tak ve farmářskýc h
oborech vzdělání. Žáci školy mají příležitost prezentovat výsledky svého vzdělávání při
poskytování cateringových služeb, během dnů otevřených dveří nebo např. při každoroční
Hubertově jízdě.
Při inspekční činnosti byly analyzovány výsledky oboru vzdělání Podnikání (denní forma
vzdělávání) ve společné části maturitní zkoušky v jarním a podzimním zkušebním období
let 2020 až 2022. Sledována byla tzv. hrubá neúspěšnost žáků (prvomaturantů), která
vypovídá o tom, jak velká část žáků z celkového počtu žáků přihlášených ke společné části
maturitní zkoušky byla neúspěšná (tj. poměr žáků neúspěšných ve společné části maturitní
zkoušky nebo zkoušku nekonajících k žákům přihlášeným ke společné části maturitní
zkoušky). Přestože byly výsledky školy hodnoceném období kolísavé, měla hrubá
neúspěšnost v tomto období vysokou úroveň. V roce 2020 činila hrubá neúspěšnost 75 %,
celorepublikový průměr hrubé neúspěšnosti ve společné části maturitní zkoušky činil
31,30 %. V roce 2021 klesla na 21,4 %, ve srovnání s celorepublikovým průměrem 18,70 %.
V roce 2022 vzrostla na 60 %, přičemž celorepublikový průměr činil 25,50 %. Analýzo u
výsledků dílčích zkoušek z jednotlivých zkušebních předmětů společné části maturitní
zkoušky bylo zjištěno, že nejvyšší hrubou neúspěšnost vykazuje škola stabilně


                                            6/11
v didaktickém testu z matematiky, který s výjimkou roku 2021 vykazuje stoprocentní
neúspěšnost. Rovněž průměrná hrubá neúspěšnost z dílčích maturitních zkoušek z českého
jazyka byla relativně vysoká, činila 37,1 %. V meziročním srovnání vzrostl také počet žáků,
kteří zahájili vzdělávání v prvním ročníku, ale studium úspěšně nedokončili. Procentuální
podíl úspěšně maturujících žáků k počtu žákům přijatým ke studiu do oboru vzdělání
Podnikání v roce 2021 vzrostl z 25 % na 65 %, ale v roce 2022 opět výrazně klesl až na
22 %. Škole se aktuálně nedaří přijímat účinná opatření vedoucí ke zlepšení výsledků
vzdělávání u maturitní zkoušky.
Výsledky žáků při ukončování vzdělání závěrečnou zkouškou jsou celkově na velmi dobré
úrovni. Škole se daří výrazně motivovat k úspěšnému ukončení vzdělávání v nematuritníc h
oborech. V hodnoceném období let 2020 až 2022 konalo závěrečnou zkoušku celkem
162 žáků, z nichž pouze tři žáci neprospěli. Z výsledků jednotlivých zkoušek je patrné,
že žáci byli průměrně nejhůře hodnoceni v písemné zkoušce, naopak lepšího hodnocení
dosahovali v praktické zkoušce.
Žákům školy, jejich zákonným zástupcům i pedagogům jsou ve škole poskytovány
poradenské služby prostřednictvím školního poradenského pracoviště. Jeho pracovnice ve
spolupráci s třídními učiteli a ostatními pedagogickými pracovníky monitorují a evidují žáky
s vysokou absencí a žáky ohrožené školní neúspěšností. Zpracovaná strategie předcházení
školní neúspěšnosti je zaměřená zejména na pozitivní motivací. Škola také ověřuje kvalitu
výchovně vzdělávacího procesu prostřednictvím žákovských dotazníků, v případě potřeby
výchovná poradkyně ve spolupráci s metodičkou prevence realizují ve třídách interve nč ní
program za účelem zjištění třídního klimatu a rizikových jevů. Tyto aktivity ovlivňují
pozitivně školní klima a vedou ke včasnému podchycení výchovných problémů, jimiž se pak
škola aktivně zabývá. Třídní učitelé pracují průběžně se třídou při pravidelných třídnick ýc h
hodinách, kde se zaměřují především na problémy v oblasti vysoké absence a jejího
omlouvání a na oblast třídního klimatu apod. Následně vedou individuální pohovory se žáky,
příp. zákonnými zástupci. Škole se tak podařilo sjednotit postupy třídních učitelů při
omlouvání absence a práci s žáky s vysokou omluvenou či neomluvenou absencí. Výchovná
poradkyně v souvislosti se změnami v oblasti společného vzdělávání má dobře nastaven
systém péče o jednotlivé žáky s využitím podpůrných opatření. Zajišťuje
informování vyučujících o žácích se speciálními vzdělávacími potřebami a rovněž provádí
kontrolu plnění práce s nimi formou vhledů do vyučovacích hodin. Ve sledovanýc h
vyučovacích hodinách však diferenciace výuky směrem k žákům se speciálními
vzdělávacími potřebami nebyla vždy patrná.
O průběhu a výsledcích vzdělávání jsou zákonní zástupci žáků informováni písemně nebo
osobně na třídních schůzkách, individuálních pohovorech nebo jednání výchovné komise,
na kterých je řešena převážně absence žáků. O pohovorech se žáky a zákonnými zástupci
jsou vedeny písemné záznamy, které obsahují doporučení ze strany školy a jeho následnou
kontrolu. Žáci školy mají také možnost ovlivňovat život školy prostřednictvím schránky
důvěry, přičemž ovšem raději volí osobní konzultace buď s pracovníky školního
poradenského pracoviště, nebo jednotlivými pedagogy.


                                          Závěry
Vývoj školy
- Od poslední inspekční činnosti se rozšířil počet realizovaných oborů vzdělání o obory
  středního vzdělání s výučním listem 41-52-H/01 Zahradník a 41-53-4/02 Jezdec
  a chovatel koní. Od školního roku 2021/2022 je vyučován nový obor středního vzdělání


                                            7/11
  s maturitní zkouškou 53-41-M/04 Masér ve zdravotnictví. V souvislosti s tím došlo i ke
  změně názvu školy.
- Škola provedla výmaz oboru vzdělání 65-41-L/01 Gastronomie z rejstříku škol
  a školských zařízení. Škola stále nabízí obor vzdělání 64-41-L/51 Podnikání v jeho
  večerní formě vzdělávání, ale vykazuje nízký zájem uchazečů.
- Průběžně dochází ke zlepšování materiálních podmínek pro vzdělávání, zejména v oblasti
  vybavení pro odborný výcvik, což významně přispívá k rozvoji požadovaných odborných
  kompetencí žáků.
- Škole se zatím nepodařilo realizovat všechna účinná opatření k trvalému zlepšování
  výsledků vzdělávání žáků v oboru vzdělání Podnikání, dopad dosud přijatých opatření
  ředitelky školy není patrný, hruhá neúspěšnost žáků ve společné části maturitní zkoušky
  zůstává vysoká.
Silné stránky
- Účinná podpora odborných kompetencí žáků prostřednictvím efektivního propojování
  teoretické a praktické výuky.
- Efektivní spolupráce s vnějšími partnery společně se systematickým zapojováním školy
  do projektové činnost přispívá ke zkvalitňování materiálních podmínek vzdělává ní
  a zároveň i k rozvoji klíčových kompetencí žáků.
- Příkladná prezentace školy na veřejnosti a úspěchy žáků v soutěžích napříč realizova nými
  obory vzdělání.
Slabé stránky a/nebo příležitosti ke zlepšení
- Během inspekční činnosti byly zaznamenány nedostatky v řídicí a kontrolní činnosti
  vedení školy, zejména v oblasti zajištění bezpečnosti a ochrany zdraví žáků a školního
  stravování.
- V části hodnocených vyučovacích hodin převládala frontální výuka bez častějšího využití
  metod vedoucích k aktivizaci žáků a diferenciaci vzdělávacího obsahu směrem k žákům
  s potřebou podpůrných opatření či žáků nadaných, uplatňovanými metodami výuky
  nebyla těmto žákům poskytována dostatečná podpora.
- V závěrech hodnocených vyučovacích hodin bylo zařazováno spíše formální zhodnocení
  vyučovací hodiny ze strany pedagoga. Žákům nebyl poskytován prostor pro jejich
  zhodnocení hodiny či sebehodnocení. Nebyly tak dostatečně vytvářeny podmínky pro
  sebereflexi žáků a rozvoj jejich sociální kompetence a kompetence k učení.
- Škola nedostatečně analyzuje data získaná z evaluace výsledků vzdělávání žáků,
  důsledně nevyhodnocuje účinnost opatření přijatých k podpoře žáků ohrožených školním
  neúspěchem.
- Přetrvává vysoká hrubá neúspěšnost ve společné části maturitní zkoušky oboru vzdělání
  64-41-L/51 Podnikání (denní forma vzdělávání).
Doporučení pro zlepšení činnosti školy
- Další vzdělávání učitelů všeobecně vzdělávacích předmětů zacílit zejména na oblast
  inovativních metod a forem výuky ve středním vzdělávání a v souladu s aktuálními
  trendy vzdělávání a s potřebami žáků.
- Hospitační a kontrolní činnost vedení školy zaměřit zejména na vyučovací předměty
  společné části maturitní zkoušky. Cílenou hospitační činností vedení školy trvale


                                           8/11
   eliminovat rizika zjištěná v průběhu vzdělávání žáků, zaměřit ji také na používá ní
   efektivních metod výuky a na výsledky vzdělávání žáků.
- Ve výuce zajistit větší pozornost žákům se speciálními vzdělávacími potřebami,
  důsledněji diferencovat výukové činnosti žáků s ohledem na jejich individuá lní
  vzdělávací možnosti a potřeby.
- Podporovat aktivitu žáků využitím pestrých a účinnějších organizačních forem ve výuce.
  Vést žáky k samostatnému objevování poznatků a rozvoji jejich kritického myšlení.
- K posílení rozvoje kompetencí k učení, komunikačních a sociálních kompetencí žáků
  uplatňovat ve výuce společně s formativním hodnocením také sebehodnocením
  a vzájemné hodnocení. Systematicky využívat motivační shrnutí vzdělávacího obsahu na
  konci vyučovací hodiny s aktivním zapojením žáků.
- Zaměřit se na metodické vedení asistentek pedagoga, zefektivnit jejich spolupráci
  s učiteli tak, aby vedla ke společnému plánování a vyhodnocování pedagogického
  procesu i poskytování podpory učitelům i všem žákům.
- Sjednotit systém analýzy získaných dat z testování žáků na úrovni jednotlivých ročníků
  a celé školy.
- Při jednáních pedagogické rady a předmětových komisí zpětně vyhodnocovat účinnost
  opatření přijatých k podpoře úspěšnosti žáků ohrožených školním neúspěchem a následně
  je upravovat nebo zavádět další opatření.
- Zvážit ukončení nabídky a realizace oboru vzdělání 64-41-L/51 Podnikání (denní forma
  vzdělávání) a podat návrh na výmaz tohoto oboru vzdělání z rejstříku škol a školských
  zařízení.
- Podat návrh na výmaz oboru vzdělání 64-41-L/51 Podnikání (večerní forma vzdělává ní).


                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 15 dnů zaslat zprávu o přijetí opatření k odstranění nedostatků zjištěných
při inspekční činnosti.
Zprávu zašlete na adresu Česká školní inspekce, Olomoucký inspektorát,
Wellnerova 25, 779 00 Olomouc, případně prostřednictvím datové schránky (g7zais9),
nebo na e-podatelnu csi.m@csicr.cz s připojením elektronického podpisu.


           Seznam dokladů, o které se inspekční zjištění opírají
 1.   Výpis z rejstříku škol a školských zařízení o Střední škole gastronomie, farmářství
      a služeb Jeseník, ze dne 27. 3. 2023
 2.   Školní řád Střední školy gastronomie, farmářství a služeb Jeseník, s účinností od
      14. 10. 2022
 3.   Vnitřní řád domova mládeže, ze dne 1. 9. 2022
 4.   Vnitřní řád školní jídelny, U Jatek 8, Jeseník, ze dne 1. 9. 2022
 5.   Školní vzdělávací programy realizovaných oborů vzdělání, platné od 1. 9. 2022
 6.   Školní vzdělávací program domova mládeže, ze dne 1. 9. 2022
 7.   Organizační řád - schéma školy k 1. 3. 2023


                                          9/11
 8.   Výroční zprávy o činnosti školy za školní roky 2019/2020, 2020/2021 a 2021/2022
 9.   Smlouvy o obsahu, rozsahu a podmínkách odborného výcviku a odborné praxe žáků
      školy, školní rok 2022/2023 (namátkový výběr)
10.   Deníky výchovných skupin, školní roky 2021/2022 a 2022/2023
11.   Složka: hospitace, školní roky 2021/2022 a 2022/2023
12.   Plán rozvoje školy – Střední škola gastronomie, farmářství a služeb Jeseník, období
      2023 – 2025, ze dne 19. 12. 2022
13.   Souhrnná dokumentace poradenských služeb ve škole, školní rok 2021/2022
14.   Seznam žáků se speciálními vzdělávacími potřebami, školní rok 2022/2023, vedený
      k termínu inspekční činnosti
15.   Preventivní program – školní neúspěšnost, školní rok 2022/2023, ze dne 31. 8. 2022
16.   Školní matrika vedená elektronicky k termínu inspekční činnosti
17.   Přehledy prospěchu tříd a školy, školní roky 2021/2022 a 2022/2023
18.   Složka: Souhrnné výsledky maturitní zkoušky, jejích částí a předmětů povinnýc h
      zkoušek společné části, roky 2020, 2021 a 2022
19.   Složka: Výsledky závěrečných zkoušek, školní roky 2019/2020, 2020/2021
      a 2021/2022
20.   Preventivní program – školní neúspěšnost, ze dne 31. 8. 2022
21.   Složka: Zápisy z jednání pedagogické rady, školní roky 2021/2022 a 2022/2023
22.   Složka: Zápisy z jednání předmětových komisí, školní roky 2021/2022 a 2022/2023
23.   Písemné práce žáků, školní rok 2022/2023, namátkový výběr
24.   Vyhodnocení naplňování cílů ŠVP, školní rok 2021/2022
25.   Aktuální přehled pedagogických pracovníků školy vedený k termínu inspekční
      činnosti, doklady o dosaženém vzdělání pro splnění odborné kvalifikace
      pedagogického pracovníka (vzorek)
26.   Plán DVP 2022/2023 a dlouhodobý plán DVP, ze dne 31. 8. 2022
27.   Doklady vztahující se k bezpečnosti a ochraně zdraví žáků, finančním podmínkám
      školy a k oblasti školního stravování vedené k termínu inspekční činnosti
28.   Inspekční zpráva, čj. ČŠIB-282/17-B, ze dne 24. 4. 2017
29.   Inspekční zpráva, čj. ČŠIM-1264/18-M, ze dne 21. 11. 2018


                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Olomoucký
inspektorát, Wellnerova 25, 779 00 Olomouc, případně prostřednictvím datové
schránky (g7zais9), nebo na e-podatelnu csi.m@csicr.cz s připojením elektronického
podpisu, a to k rukám ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


                                         10/11
Složení inspekčního týmu a datum vyhotovení inspekční zprávy



 Mgr. Markéta Kadaňková, školní inspektorka,
 vedoucí inspekčního týmu

 RNDr. Josef Husárek Ph.D., školní inspektor

 Mgr. Pavel Fridrich, školní inspektor

 Mgr. Pavel Okleštěk, školní inspektor

 Ing. Markéta Tomečková, kontrolní pracovnice




Datem vyhotovení inspekční zprávy se rozumí datum posledního podpisu člena inspekčního
týmu.




                                         11/11
