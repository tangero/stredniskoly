CSI0X00C5XN6




                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIA-475/24-A
                                       Sp. zn. ČŠIA-S-92/24-A


Název                               Střední škola a Mateřská škola Aloyse Klara
Sídlo                               Vídeňská 28, 142 00 Praha 4
E-mail                              kovarikova@aklar.cz
IČO                                 00 638 625
Identifikátor                       600 020 959
Právní forma                        příspěvková organizace
Zastupující                         PaedDr. Věra Kováříková, Ph.D.
Zřizovatel                          Hlavní město Praha
Místo inspekční činnosti            Vídeňská 756, Praha 4
                                    náměstí Míru 601, Praha 2
                                    Vrbova 1233, Praha 4
Inspekční činnost na místě          13. 2. 2024 − 16. 2. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou,
mateřskou školou, speciálně pedagogickým centrem a internátem podle § 174 odst. 2 písm.
b) a c) zákona č. 561/2004 Sb., o předškolním, základním, středním, vyšším odborném
a jiném vzdělávání (školský zákon), ve znění pozdějších předpisů.
Hodnocení podmínek, průběhu a výsledků vzdělávání podle § 174 odst. 2 písm. b) a c)
zákona č. 561/2004 Sb., o předškolním, základním, středním, vyšším odborném a jiném
vzdělávání (školský zákon), ve znění pozdějších předpisů, se zaměřením na neúspěšnost
žáků ve společné části maturitní zkoušky (dále „MZ“) ve zkušebních období let 2020 – 2023.
                                   Charakteristika
Právnická osoba Střední škola a Mateřská škola Aloyse Klára (dále „škola“ nebo „instituce “)
je určena pro děti a žáky se speciálními vzdělávacími potřebami (dále „SVP“). Ve střední
škole se primárně vzdělávají žáci s těžším zrakovým postižením, zpravidla se souběžným
postižením více vadami, mateřská škola poskytuje vzdělávání dětem s vývojovými vadami
řeči, zrakovým postižením, autismem a dětem se souběžným postižením více vadami.
Součástí školy je internát, speciálně pedagogické centrum (dále „SPC“), zajišťuj íc í
poradenské služby převážně klientům se zrakovým a souběžným postižením, a školní
jídelny. Škola je bezbariérová, disponuje výtahem a manipulační plošinou pro osoby
na invalidním vozíku. Mateřská škola (dále „MŠ“) a SPC se od předchozího inspekčního
hodnocení v roce 2018 přestěhovaly do nových prostor, MŠ sídlí v Základní škole pro žáky
s poruchami zraku, Praha 2, nám. Míru 19 a SPC ve Střední škole gastronomické a hotelové.
Střední škola uskutečňuje výuku ve čtyřletých oborech vzdělání zakončených maturitní
zkouškou (Textilní výtvarnictví, Masér sportovní a rekondiční), dvouletých oborech
nástavbového studia zakončených maturitní zkouškou (Podnikání, Masér sportovní
a rekondiční), ve tříletých oborech s výučním listem (Čalouník, Knihař, Výrobce a dekoratér
keramiky, Rekondiční a sportovní masér) a ve dvouletém a tříletých oborech s výučním
listem koncipovaných s nižšími nároky v oblasti všeobecného i obecně odborného
vzdělávání (Textilní a oděvní výroba, Keramická výroba, Zpracovatel přírodních pletiv).
K termínu inspekční činnosti se ve střední škole (dále „SŠ“) ve 32 třídách vzdělávalo 220
žáků, v MŠ bylo ve třech věkově heterogenních třídách zapsáno 28 dětí. V internátu bylo
ubytováno 28 žáků.


                         Hodnocení podmínek vzdělávání
Ředitelka školy (dále „ředitelka“) v řízení školy efektivně využívá znalost prostředí
instituce, své dlouholeté pedagogické a manažerské zkušenosti. V řídicí funkci uplatňuje
demokratický způsob vedení, který je založen na principu partnerské spolupráce i otevřené
komunikace se všemi aktéry vzdělávání, podporuje týmovou spolupráci pedagogického
sboru. Ředitelka pravidelně hodnotí činnost instituce, podkladem k vlastnímu hodnocení
školy jsou i dotazníková šetření pravidelně zadávaná pedagogům i žákům druhých a třetích
ročníků, na jejichž základě jsou přijímána i některá opatření (např. návrh žáků na vybavení
automaty s občerstvením). Dokladem úspěšné realizace části koncepčních záměrů je také
setrvalý zájem uchazečů o obory vzdělání s výučním listem (dále „nematuritní obory“),
vysoká úroveň poskytovaného odborného vzdělávání, četné vztahy se sociálními partnery
a kontinuálně se zlepšující materiální zázemí. Nadále však přetrvává vysoká neúspěšnost
žáků v oborech vzdělání s maturitní zkouškou (dále „MZ“) při ukončování studia. Škola
přijala opatření ke zlepšení výsledků vzdělávání žáků v nástavbových oborech, v rámci
aktualizace školních vzdělávacích programů (dále „ŠVP“) navýšila od školního roku
2021/2022 týdenní povinný počet hodin předmětu český jazyk a literatura v obou ročnících
dvouletého studia. Na úrovni školy ale chybí strategie pro předcházení neúspěšnosti žáků
při ukončování vzdělávání MZ.
Nastavené kontrolní mechanismy nejsou vždy dostatečně funkční. Efektivitu prováděných
hospitací snižuje absence konkrétních doporučení vedoucích ke zlepšení kvality
vzdělávacího procesu. Následně není ověřováno zlepšování kvality výuky zejména u učitelů
s kratší pedagogickou praxí. Chybějící metodická podpora učitelů vede k některým



                                           2/14
nedostatkům ve výchovně vzdělávacím procesu, např. k nedodržování struktury vyučovac í
hodiny, nedostatečnému uplatňování aktivizačních metod a forem výuky.
Vedení školy nevěnuje v dostatečné míře pozornost naplňování školních vzdělávac íc h
programů (dále „ŠVP“). V nástavbovém studiu oboru Masér sportovní a rekondiční nebylo
v matematice ve školních letech 2021/2022 a 2022/2023 odučeno některé povinné učivo
stanovené příslušným rámcovým vzdělávacím programem.
Nastavená organizační struktura školy umožňuje její plynulé fungování. Ředitelka účelně
delegovala řídící kompetence na své zástupce pro výuku teoretických a praktických
předmětů ve SŠ, zástupkyni MŠ, vedoucí metodických orgánů, vedoucí SPC, internátu
a další pedagogické pracovníky.
K efektivitě řízení pedagogických procesů přispívají pravidelné porady užšího vedení školy
a provozní porady. S pedagogickou radou ředitelka projednává všechny důležité záležitos ti
týkající se pedagogického procesu, k jednotlivým zjištěním jsou v převážné míře přijímá na
účinná opatření.
Výsledkem koncepční personální práce vedení školy je stabilizovaný pedagogický sbor.
Výchovně vzdělávací proces v SŠ a MŠ zajišťuje celkem 59 učitelů (53 v SŠ), kvalitu
vzdělávání pozitivně ovlivňuje pomoc 14 asistentů pedagoga (11 v SŠ). V SPC působí
11 kvalifikovaných odborných pracovníků a v internátu zajišťuje provoz 15 vychovate lů.
V předmětech společné části MZ ve škole působí šest odborně kvalifikovaných učitelů
s příslušnou předmětovou specializací.
Od posledního inspekčního hodnocení se mírně zvýšila kvalifikovanost pedagogického
sboru, většina pedagogů (88 %) splňuje zákonné předpoklady odborné kvalifikace,
šest učitelů si požadované vzdělání aktuálně doplňuje příslušným studiem. Nově příchozím
a začínajícím pedagogům je poskytována potřebná podpora přidělením uvádějícího učitele,
nebo konzultacemi s vedením školy.
Systém dalšího vzdělávání pedagogických pracovníků (dále „DVPP“) v převážné míře
napomáhá pedagogickému růstu vyučujících. Vzdělávací akce vycházejí z potřeb školy
a zaměřují se především na prohlubování odbornosti pedagogů i vedení školy. Poznatky
ze vzdělávacích akcí jsou učiteli využívány ve výuce a mají pozitivní dopad na její kvalitu.
Pedagogičtí pracovníci se v období tří školních let aktivně zapojovali do různých
vzdělávacích akcí, v MŠ např. zaměřených na problematiku psychomotorick ýc h
a relaxačních aktivit, děti s PAS, podporu řečového rozvoje, hrubé a jemné motoriky, DVPP
pedagogů SŠ je zaměřeno především na aktualizaci a prohlubování profesních poznatků
(např. semináře pro knihaře, pohyb a zdraví, kurz pro zadavatele MZ), avšak chybí
vzdělávání zaměřené na metody a formy výuky v předmětech společné části MZ,
což se částečně projevilo ve vedení výuky.
Dlouhodobě rozvíjené partnerské vztahy přispívají k realizaci ŠVP, ke zkvalitně ní
vzdělávání a poskytovaných školských služeb. Stěžejními partnery školy jsou zákonní
zástupci dětí, žáků a klientů SPC. Vzdělávání žáků podporuje kooperace s řadou odborných
a specializovaných pracovišť (školská poradenská zařízení, pracoviště specializujíc í
se na problematiku zrakového handicapu, lékaři a zdravotnická zařízení nebo s nadacemi,
např. Leontinka). SPC spolupracuje s řadou škol (např. depistáže v MŠ) a odborných
pracovišť. Vedení školy udržuje konstruktivní vztahy se zřizovatelem. Oboustranně
prospěšnou spolupráci rozvíjí instituce s vysokými školami s pedagogickými obory nebo
s odbornými organizacemi.
Vícezdrojové financování školy vytváří optimální podmínky pro naplňování ŠVP. Vedení
školy průběžně vyhodnocuje stav materiálně technického zázemí a zlepšuje podmínky


                                           3/14
pro vzdělávání. Materiálně technické podmínky pro výuku i zajištění školských služeb jsou
na velmi dobré úrovni a jsou stále průběžně zkvalitňovány. V sídle školy, kde je umístě no
střední vzdělávání, je dostatek učeben pro teoretickou výuku, odborný výcvik i další
specializované učebny, např. hudebna, malá tělocvična a posilovna. Výuka je v souladu
s koncepčními záměry podporována účelným využíváním informačních a komunikač níc h
technologií a dostatečným množstvím didaktických pomůcek. V areálu školy se nachází
víceúčelová sportovní hala a venkovní sportoviště. Na zahradě jsou vybudovány dvě
venkovní učebny a okrasná odpočinková aromatická zahrada. Vstup do školy je elektronick y
zabezpečen a vybaven recepcí.
Materiální vybavení MŠ se po přestěhování do nových prostor zlepšilo, bylo pořízeno
množství rozmanitých didaktických pomůcek, včetně digitálních, a odpovídající sedací
nábytek pro děti, jehož nedostatečnost zmiňovala předchozí inspekční zpráva. MŠ však
nemá vlastní zahradu. K pobytu dětí venku tak musí využívat buď veřejná hřiště a parky,
nebo smyslovou zahradu základní školy ve vnitrobloku v Lublaňské ulici, která je v delší
docházkové vzdálenosti. Pozitivem je možnost občasného využívání tělocvičny základní
školy a hřiště na míčové hry s umělým povrchem.
V SPC pracuje většina odborných pracovnic v samostatné místnosti včetně prostor
pro diagnostiku a reedukaci klientů. K dispozici je i společná prostorná čekárna, se kterou
přímo sousedí pracoviště sociální pracovnice. Pedagogové SPC využívají ke své činnosti
paletu standardizovaných diagnostických nástrojů, které doplňují vlastními nástroji,
zpracovanými na základě dlouhodobé zkušenosti a vzájemné spolupráce.
Prakticky zařízené vícelůžkové pokoje internátu mají samostatné sociální zařízení, které
z velké části odpovídá potřebám osob se sníženou schopností pohybu (např. široké vstupy,
madla a stoličky ve sprše). Do prostor internátu je možnost bezbariérového přístupu.
Školní jídelna SŠ připravuje ubytovaným žákům celodenní stravu, ostatním obědy. Žáci
i zaměstnanci mají možnost výběru ze dvou druhů jídel, jídelní lístek nabízí pestrou stravu
s dostatkem ovoce i zeleniny. Děti obědy konzumují ve školní jídelně základní školy
pro žáky s poruchami zraku.


                          Hodnocení průběhu vzdělávání
Ve všech třídách MŠ bylo vzdělávání výborně připravené a pedagogicky zvládnuté, učitelky
volily vhodné metody a organizační formy vzdělávání, které respektovaly potřeby
jednotlivých dětí. Realizované postupy práce dostatečně zohledňovaly zásady a cíle ŠVP
předškolního vzdělávání (např. vytváření hygienických návyků, rozvíjení a upevňová ní
slovní zásoby i celkové schopnosti komunikace dětí). Individualizovaný a diferencio va ný
přístup významně podporovala aktivní spolupráce učitelek s asistenty pedagoga (dále „AP“)
a výrazné souběžné působení učitelek ve výchovně vzdělávacím procesu.
V průběhu spontánních aktivit učitelky a AP zapojovaly děti do námětových, napodobivýc h
a konstruktivních her i výtvarných činností. Děti měly možnost seberealizace, využíva né
didaktické pomůcky obohacovaly jejich aktivitu. Během hry vznikal průběžně dostatečný
prostor i pro spontánní sociální učení. Pedagogické pracovnice vedly děti k dodržování
dohodnutých pravidel chování.
Ranní kruhy měly prosociální charakter, současně metodou integrovaného               učení
procvičovaly i množství rozmanitých znalostí a dovedností.




                                           4/14
Dynamika řízených pohybových aktivit odpovídala vývojovým předpokladům dětí
a prostorovým možnostem tříd. Pohybové aktivity splňovaly svůj zdravotně preventivní účel
a přinesly dětem radost z pohybu.
Sledovaným vzděláváním a činnostmi prolínalo aktuální téma ročního období. Tempo
vzdělávání bylo přiměřené momentálním možnostem dětí. Mnohé činnosti vedly k rozvoji
jemné i hrubé motoriky (např. vkládání tvarů do výřezů, smyslové hry), předmatematické
gramotnosti (např. rozlišování geometrických tvarů, orientace v prostoru i ploše)
a samostatnosti dětí. Děti byly pro všechny činnosti účinně motivovány, průběžně
hodnoceny, chváleny za snahu i dílčí pokrok a povzbuzovány k následné aktivitě. Z jejich
projevů byla zřejmá radost. Během vzdělávání byla patrná kvalitní týmová práce učitelek
a AP. Pracovní atmosféru charakterizovala vzájemná důvěra a empatie, spolupráce i respekt.
K úspěšnému průběhu vzdělávání, jež ovlivňoval náhlý, proměnlivý psychický stav dětí,
přispívala vstřícností a trpělivostí pedagogů i jejich optimismus.
Při stravování jsou děti vedeny k samostatnosti, mají možnost ovlivňovat velikost porce.
Učitelky během dne dbají na dodržování pitného režimu. Dopolední pobyt venku je nastaven
v dostatečné délce. Délka a náplň odpoledního odpočinku je přizpůsobena individuá lním
potřebám dětí. Pro děti s nižší potřebou odpočinku je zařazována např. individuá lní
logopedická prevence, jazyková podpora dětí-cizinců nebo individuální procvičování podle
záměrů z pedagogické diagnostiky dětí.
Kvalitu výuky teoretických odborných i všeobecně vzdělávacích předmětů (dále také
„teoretické vyučování“) v nematuritních i maturitních oborech SŠ ovlivňuje vysoká míra
profesní autonomie učitelů a množství jejich pedagogických zkušeností. Společným znakem
většiny hospitovaných hodin byla příjemná pracovní atmosféra, vzájemně respektujíc í
přístup učitele a žáků, dodržování nastavených pravidel práce a komunikace. Učitelé
preferovali frontální výuku v kombinaci s řízeným rozhovorem. Převaha činností
vyučujících vedla v některých případech k nerovnoměrnému zapojení žáků. V menší míře
byly zařazovány aktivizující metody, jež by podpořily zájem žáků o probírané učivo.
Názornost výuky převážně podporovalo využití didaktické techniky a různých výukovýc h
zdrojů. Ve větší části sledovaných hodin se však vyučujícím dařilo aktivizovat žáky
promyšleným střídáním činností. Pozitivem některých teoretických odborných předmětů
bylo zařazení mezipředmětových vztahů v širších souvislostech, aktualizace témat a jejich
propojení s poznatky z odborného výcviku a reálného života žáků. Zdařilým příkladem učení
v souvislostech byla např. samostatná práce žáků s historickými mapami či krátké vysvětle ní
ke vzniku českého úsloví. Ojediněle byla zaznamenána podpora žáků ve smyslu obsahové
či časové diferenciace učiva, která by zvýšila účinnost vzdělávání pro žáky s rozdílnými
studijními předpoklady a různou míru podpory podle vzdělávacích potřeb. Žáci plnili stejné
typy úloh, což se odráželo v nižší dynamice výuky.
Zdařilé využití časové a obsahové diferenciace podle rozdílných požadavků učebních osnov
bylo sledováno při výuce teoretického odborného předmětu ve skupině tvořené žáky
tří ročníků. Žáci pracovali s různými zdroji informací samostatně či ve dvojicích s efektivní
podporou vyučující jako koordinátora jejich činností. Ve výuce byly vhodně využívá ny
kompenzační pomůcky (zvětšovací lupa), osobní počítač k zapisování poznámek apod.
V převážné části teoretického vyučování učitelé jen ojediněle zapojovali žáky
do evaluačního procesu využitím vzájemného hodnocení podle stanovených kritérií nebo
jim umožňovali sebereflexi vlastního učebního pokroku.
Sledovaná výuka teoretických nebo odborných předmětů v oborech vzdělání koncipovanýc h
s nižšími nároky na absolventy se vyznačovala uplatňováním respektujícího přístupu učitelů
k žákům a snahou, aby úspěch zažil každý jednotlivec podle svých možností a schopností.


                                            5/14
Využíváním didaktických pomůcek a moderní techniky učitelé podporovali názornost
výuky, rozvoj smyslového vnímání a provázanost teoretické a praktické výuky
(např. ukázky proutí, tzv. opletků, cvičné modely zakládání koše, praktický nácvik kótování,
naučné video aj.). Společným znakem těchto hospitovaných hodin bylo poskytování
efektivní podpory žákům podle jejich potřeb (využití kompenzačních pomůcek, kooperace
s AP, individuální přístup).
Výuka předmětů společné i profilové části MZ se lišila různou mírou využit í efektivníc h
vzdělávacích strategií a aktivizujících metod. Výuka anglického jazyka byla převážně
vedena frontálně se zaměřením na upevňování znalostí základních gramatických struktur
a rozšiřování slovní zásoby. Menší důraz byl kladen na rozvoj komunikač ních dovedností
žáků. Výuka českého jazyka a literatury v maturitních oborech byla vedena zkušenými
vyučujícími. Po stránce metodické převažovala frontální výuka s využitím řízeného
rozhovoru v kombinaci se samostatnou prací žáků. V jednom případě bylo sledováno
efektivní zařazení skupinové práce při opakování a shrnutí probraného učiva podle předem
stanovené osnovy, a to ve skupině žáků nástavbových oborů. Pouze v této hodině byla
vhodně využita obsahová diferenciace zadávaných úkolů. K samostatné práci s textem byly
žákům předkládány obsahově různorodé texty, které zpravidla vhodně tematicky doplňovaly
či ilustrovaly probírané literární učivo či sloužily k opakování a procvičování vědomostí
a dovedností žáků např. v oblasti pravopisu. V této oblasti vykazovali žáci spíše nízkou
úroveň vědomostí a dovedností, neboť při vyhledávání pravopisných chyb v textu byl
úspěšný jen malý počet žáků. Časové či obsahové diferenciace zadávaných úkolů vzhlede m
k individuálním potřebám a schopnostem žáků nebylo využito. Součástí společné kontroly,
při níž byli žáci vyzýváni k prezentaci zpracovaných úkolů, byla vždy jen zpětná vazba
poskytovaná vyučujícími. Ke slovu se až na výjimky dostávali jen aktivní žáci, část žáků
i při nízkém celkovém počtu žáků ve třídách zůstávala po většinu vyučovací hodiny pasivní.
Příležitost podnítit komunikaci mezi žáky, příp. diskusi k problémově pokládaným otázkám,
která by vedla k žádoucí výměně názorů či prokázání již osvojených vědomostí, byla využita
jen zřídka.
V části sledovaných hodin matematiky byla výuka didakticky a metodicky promyšle ná.
Společné opakování již probraného učiva nebo odvozování nových poznatků podporovalo
pochopení probíraných jevů v širších souvislostech. Žáci byli vedeni k pečlivé mu
vypracování úloh, s volbou strategie řešení. Aplikované formy výuky umožňovaly aktivní
zapojení všech žáků do vzdělávání, názornost výuky byla vhodně podpořena zápisem
na tabuli nebo pracovními listy. V části hodin maturitního vzdělávání však žáci řešili méně
náročné úlohy v pomalejším tempu. Pouze výrazně aktivní žáci měli dostatečný prostor
pro vyjádření a obhájení zvoleného matematického postupu. Práce s chybou nebyla účelně
využita, nevedla tak žáky k dostatečnému uvědomění si správného postupu. Neúplný
grafický záznam částečného řešení úloh na tabuli doplněný slovním komentářem učitele
ne vždy poskytoval žákům dostatečnou zpětnou vazbu. Všichni žáci plnili stejné typy úloh
bez odlišné míry obtížnosti. Žákům s pomalejším tempem práce byla poskytnuta
individuální dopomoc, pouze výjimečně byli podporováni žáci s rychlejším pracovním
tempem. Gradované úlohy a diferenciace vzdělávání s ohledem na individuální potřeby žáků
nebyly využity. Chyběl závěr vyučovací hodiny, jež by vedl ke společnému shrnutí
důležitých poznatků a sebereflexi žáků.
Koncepčně pojatá praktická příprava žáků umožňuje kvalitní naplňování profilu absolventa
v maturitních i nematuritních oborech. Profesní příprava žáků probíhá na nadstandardní
úrovni a vytváří optimální předpoklady pro jejich uplatnění na trhu práce. Praktické
vyučování je realizováno ve vlastních dílnách a na smluvních pracovištích sociálníc h
partnerů. Odbornost, profesní přístup vyučujících a jejich zaujetí pro příslušný předmět


                                           6/14
významně přispívají k rozvoji odborných kompetencí žáků. Empatický a vstřícný přístup
pedagogů se odráží v pozitivní pracovní atmosféře praktického vyučování. Učitelé
poskytovali žákům zpětnou vazbu využitelnou pro jejich další učení, sledovali a hodnotili
výkon, produktivitu a kvalitu odvedené práce podle předem stanovených kritérií, vedli žáky
k sebehodnocení i vzájemnému hodnocení vykonané práce. Učitelé v potřebné míře
uplatňovali individuální přístup. Zvolený způsob vedení praktického vyučování umožňo va l
každému žákovi zažít úspěch. Žáci jsou v průběhu vzdělávání vedeni k samostatnosti,
kreativitě, aplikaci teoretických poznatků do praxe, soustavně si osvojují správné
technologické postupy a seznamují se s novými trendy ve zvoleném oboru. Žáci rovněž
získávají důležité pracovní návyky, smysl pro kvalitu a zodpovědnost za služby,
které poskytují klientům. K propojení teoretických vědomostí a praktických dovedností jsou
ve výuce efektivně využívána portfolia žáků. Nedílnou součástí výuky je dodržování zásad
bezpečnosti a ochrany zdraví a hygienických předpisů. Škola podporuje rozvoj odborných
kompetencí žáků vytvářením motivačního prostředí. Žáci se pravidelně a často úspěšně
zúčastňují četných odborných masérských, knihařských a čalounických soutěží.
Činnost internátu účelně navazuje na vzdělávání SŠ, žáci ubytovaní v internátu využíva jí
po vyučování prostory školy a její vybavení (počítačová učebna, školní hřiště, školní zahrada
s cyklostezkou a altánem s možností grilování), vychovatelé asistují ve školním jídelně.
Vychovatelé kladou důraz na individuální péči, rozvoj praktických a sociálních kompetencí
jednotlivých žáků, přípravu na vyučování a udržování dobrého klimatu internátu. Menší
nabídku pravidelné zájmové činnosti z důvodu trendu klesajícího zájmu žáků doplňují
nabídkou nepravidelných a spontánních aktivit pro zájemce (např. využití PC pracovny,
tělocvičny, posilovny, stolního tenisu, venkovního areálu, nabídka stolních her, společné
tematické vycházky a akce).
SPC eviduje klienty (listinná i elektronická podoba) a vede jejich dokumentaci na patřičné
úrovni. Školské poradenské zařízení vychází vstříc aktuálním požadavkům na zvyšujíc í
se potřebu péče o děti s narušenou komunikační schopností a rozšiřuje svůj tým o další
logopedky. Naopak ubývá klientů se zrakovým postižením. K zajištění kvalitní odborné
péče přispívá nejen erudice odborného týmu, ale i systematická a aktivní vzájemná
spolupráce (formální i neformální) všech odborných pracovníků, aktivní vzájemná podpora
a promyšlená zpětná vazba. Probíhají pravidelné supervize, intervizní setkání i tzv. křížová
kontrola, tj. supervize výstupů jinou odbornou pracovnicí, před konečným schválením
vedoucí SPC. Účinnou podporou je práce zkušené sociální pracovnice, která zajištuje větší
část komunikace s klienty a partnery, odebírá úvodní anamnestický dotazník a spolupracuje
s vedoucí na organizaci a rozdělení práce.
Výstupy SPC (zprávy a doporučení) jsou na velmi dobré odborné úrovni, kterou pomáhá
udržovat i křížová kontrola projednávání v rámci supervizních a intervizních setkání.


                          Hodnocení výsledků vzdělávání
Výsledky vzdělávání dětí MŠ jsou převážně příznivé, odpovídají jejich možnoste m
a schopnostem vzhledem k míře postižení. Do výsledků vzdělávání v MŠ se pozitivně
promítá systematická a koncepční práce pedagogického sboru i nastavený způsob
organizace vzdělávání. Vzhledem k omezené komunikační schopnosti většiny dětí je velmi
přínosné pravidelné zařazování individuálního logopedického procvičování. Výsledky
vzdělávání dětí jsou s rodiči nejméně dvakrát ročně konzultovány.




                                            7/14
MŠ má propracovaný systém pedagogické diagnostiky, učitelky průběžně získávají
a vyhodnocují výsledky a vzdělávací pokroky každého dítěte se zohledněním zdravotního
stavu a individuálních možností. Podrobné záznamy o vývoji dětí v individuálníc h
vzdělávacích plánech (dále „IVP“) nebo dalších interních plánech obsahují nejen úroveň
dosažených schopností, ale i konkrétní a reálné cíle, které jsou pravidelně doplňovány
a vyhodnocovány. Struktura záznamů o vzdělávacích pokrocích je dostatečně efektivní.
Pedagogická diagnostika probíhá v úzké součinnosti se SPC.
MŠ rozvíjí i environmentální povědomí dětí, a to zejména možností pobytu ve smyslové
zahradě základní školy nebo účasti při programech se živými zvířaty (např. sovy).
Zdravý životní styl dětí je podporován pravidelným pobytem dětí venku, nebo preventivními
programy se složkami integrovaného záchranného systému, mediky nebo canisterapeuty.
Psychickému i fyzickému zdraví prospěšné jsou i pravidelně zařazované relaxační masáže
prováděné žáky SŠ, nebo muzikoterapie.
Výsledky žáků SŠ v průběhu vzdělávání jsou pravidelně vyhodnocovány na jednáních
pedagogické rady a částečně i v rámci předmětových komisí. Ze záznamů z pedagogické
rady je však zřejmé, že chybí analýza příčin neúspěšnosti žáků.
Úroveň osvojených vědomostí i praktických dovedností žáků je ověřována především
prostřednictvím běžných nástrojů – průběžné ústní a písemné zkoušení žáků, hodnocení
praktických činností v odborném vzdělávání. Ve vyšších ročnících přispívá ke zjištění
úrovně dosažených znalostí žáků v předmětech společné části MZ zadávání typových
didaktických testů, pouze však v jazycích (českém a anglickém, popř. německém), nikoliv
v matematice.
Vzhledem ke zdravotním obtížím mají někteří žáci vyšší absenci, což má v některých
případech negativní vliv na jejich úspěšnost v průběhu studia. Ve sledovaném období čtyř
školních let 2019/2020 až 2022/2023 úspěšně dokončilo studium v daném cyklu vzdělává ní
ve čtyřletých oborech vzdělání Masér sportovní a rekondiční od 33 % do 72 % a Textilní
výtvarnictví od 40 % do 100 %. V obou dvouletých nástavbových oborech však dokončilo
vzdělání pouze 20 % až 57 % žáků přijatých v prvním ročníku ke studiu. 60 % všech
neúspěšných maturantů mělo v posledním ročníku studia výrazně vyšší absenci. Průběžné
výsledky žáků čtyřletých i nástavbových oborů obvykle korespondovaly s jejich výsledky
u MZ. V matematice jsou ale žáci v průběhu vzdělávání většinou nadhodnoceni, výsledky
žáků neúspěšných u MZ se tak liší o dva až čtyři klasifikační stupně
Z analýzy dosahovaných výsledků v průběhu vzdělávání a při složení MZ vyplývá,
že celkově lepších výsledků dosahují zpravidla žáci čtyřletých oborů vzdělání. K maturitní
zkoušce se ve škole ve zkušebních obdobích 2020 – 2023 hlásili žáci tří nebo všech čtyř
oborů vzdělání, celkový počet přihlašovaných žáků v jednotlivých zkušebních obdobích byl
nízký (14 – 17 žáků). Hrubá neúspěšnost školy ve společné části maturitní zkoušky, tj. podíl
počtu žáků neúspěšných u maturitní zkoušky a zkoušku nekonajících z celkového počtu
žáků přihlášených, byla ve zkušebním období 2022 navíc výrazně navýšena počtem žáků,
kteří po přihlášení v daném roce zkoušky nekonali. Orientačně jsou výsledky školy u MZ
v jednotlivých oborech vzdělání a zkušebních obdobích porovnávány s průměrnou hrubou
neúspěšností v příslušné skupině oborů v ČR.
Nejlepších výsledků vzdělávání ve škole dosahovali ve sledovaném období žáci čtyřletého
oboru vzdělání Textilní výtvarnictví, přičemž MZ konali vždy všichni přihlášení žáci,
tj. ve zkušebním období 2020 dva žáci a v období 2022 tři žáci. Ve společné části MZ uspěli
vždy všichni žáci, pouze v profilové části zkoušek neuspěl v roce 2021/2022 jeden žák.



                                           8/14
Žáci čtyřletého oboru vzdělání Masér sportovní a rekondiční dosahovali ve společné části
maturitní zkoušky ve sledovaném období kolísavých výsledků. Hrubá neúspěšnost se z 50 %
(v ČR 23,3%), přes 16,7 % (v ČR 15,4 %) a 57,1 % (v ČR 21,2 %) výrazně snížila
až na 11,1 % (v ČR 17 %) v roce 2022/2023. Ve sledovaném období žáci v daném roce
konání MZ neuspěli ve společné části vždy v jednom předmětu. V didaktickém testu
z českého jazyka žáci neuspěli pouze v roce 2019/2020 (tři žáci ze sedmi konajících, jeden
nekonal – z celkově osmi přihlášených k celé MZ), v cizích jazycích pouze v roce
2020/2021 (dva žáci z osmi konajících, celkem z 12 přihlášených k celé MZ). Z matematik y
žáci skládali zkoušky v roce 2021/2022, kdy neuspěl jeden žák přihlášený a konající
(z celkově čtyř konajících ze sedmi přihlášených k celé MZ), a v roce 2022/2023 neuspěl
jeden žák ze tří přihlášených a konajících (z celkově 11 přihlášených a konajících žáků).
Z analýzy podrobných výsledků dále vyplývá, že úspěšní žáci obou čtyřletých oborů
vzdělání dosahují ve společné části maturitních zkoušek v českém i anglickém jazyce
srovnatelných nebo lepších výsledků než ostatní žáci v ČR ve dané skupině oborů vzdělání.
Ve sledovaném období čtyř let skládali žáci dvouletého nástavbového oboru Podnikání MZ
v letech 2020/2021 až 2022/2023. V roce 2020/2021 zkoušky společné části úspěšně složil
jeden přihlášený žák. V roce 2021/2022 ze šesti přihlášených žáků zkoušky konali tři, uspěl
pouze jeden žák, dva neuspěli ve společné části v českém jazyce. Hrubá neúspěšnost školy
ve společné části tak dosáhla 83,3 % (oproti ČR 37,2 %), přičemž žáci v průměru dosáhli
také horších výsledků didaktických testů. V roce 2022/2023 úspěšně konala zkoušky
v profilové části jedna přihlášená žákyně (společnou část již úspěšně vykonala v předchozím
období v rámci jiného oboru).
Žáci dvouletého nástavbového oboru Masér sportovní a rekondiční konali MZ v každém
roce sledovaného období. Hrubá neúspěšnost je však vzhledem k počtu žáků konající MZ
kolísavá a výrazně vyšší než ve stejné skupině oborů v ČR. V roce 2019/2020 neuspěli dva
ze čtyř žáků přihlášených a konajících (český jazyk, matematika) a hrubá neúspěšnost
ve společné části tak dosáhla 50 % (v ČR 36,3 %). V roce 2020/2021 zkoušky ve společné
části úspěšně složili všichni čtyři přihlášení žáci, v následujícím roce byl k této části zkoušky
přihlášen pouze jeden žák, neuspěl v českém ani v anglickém jazyce, tzn. hrubá neúspěšnost
dosáhla 100 %. V roce 2022/2023 došlo opět k výraznému zlepšení, kdy z pěti přihláše nýc h
a konajících žáků neuspěl pouze jeden žák z matematiky, hrubá neúspěšnost ve společné
části činila 20 % (v ČR 29,9 %). Ve sledovaném období žáci dosahovali v didaktickém testu
z anglického jazyka vždy lepších výsledků než žáci ve srovnatelné skupině oborů vzdělání.
Úspěšnost žáků u MZ ovlivňují i nízké požadavky na uchazeče v rámci přijímacího řízení.
Uchazeči ke studiu byli ke vzdělávání přijímáni na základě jednotné přijímací zkoušky
bez nastavené minimální hranice úspěšnosti v rámci kritérií pro přijetí. Žáci, kteří nejsou
přijati v prvním kole přijímacího řízení, jsou z pravidla přijati v kolech dalších. Ve výsledku
jsou tak přijati všichni uchazeči, kteří se ke vzdělávání přihlásili. Nízká vstupní úroveň
uchazečů nevytváří vhodné podmínky pro úspěšnost žáků v průběhu i při ukončování
vzdělávání.
Žáci nematuritních oborů dosahují při ukončování vzdělávání závěrečnou zkouškou dobrých
výsledků, v posledním uzavřeném školním roce uspělo 95 % žáků (35 z 37 žáků), z toho
sedm žáků po jejím opakovaném konání, tři žáci závěrečnou zkoušku ze zdravotních důvodů
nekonali.
Školní poradenské pracoviště (dále „ŠPP“) zajišťuje svou komplexností odbornou
a metodickou podporu pro žáky, pedagogy i zákonné zástupce. ŠPP poskytuje potřebné
individuální konzultace jednotlivým vyučujícím při řešení problémů konkrétních žáků
a zákonným zástupcům při hledání vhodných řešení zejména vzdělávacích problémů žáků


                                              9/14
(např. přestup na jiný obor v rámci školy při selhávání prospěchu). Dobře nastavené
preventivní mechanismy, aktivní přístup metodičky prevence přispívají k úspěšnému řešení
vzniklých problémů v jejich počátku. Účinnou aktivitou jsou adaptační kurzy pro žáky
prvních ročníků. ŠPP poskytuje metodickou podporu také AP, jejich činnost ve sledovanýc h
hodinách byla pro žáky i učitele přínosná. Odborné poradenské služby jsou zajišťovány také
prostřednictvím SPC, s kterým ŠPP i jednotliví pedagogové úzce spolupracují.




                                         Závěry
Vývoj školy

– Od předchozí inspekční činnosti se MŠ a SPC přestěhovaly do jiných prostor. Škole se
  daří poskytovat žákům vhodné podmínky pro vzdělávání.


Silné stránky MŠ

– učitelky příkladně připravují vzdělávání s ohledem na vývojové předpoklady a specifické
  potřeby jednotlivých dětí (4.1),
– nápaditý výběr metod a forem vzdělávání zkušenými učitelkami, propracovaný systém
  integrovaného učení v MŠ, organizace vzdělávání uzpůsobená momentálním možnoste m
  dětí (4.2),
– pedagogická diagnostika je vedena podrobným, efektivním způsobem umožňujíc ím
  učitelkám průběžně využívat stanovené cíle a záměry ke zlepšování vzdělávac íc h
  výsledků dětí (5.1).


Silné stránky SŠ

- dlouhodobá přínosná spolupráce se sociálními partnery (1.5),
- vybavení odborných pracovišť a profesní zaujetí učitelů praktické přípravy je využívá no
  pro úspěšnou realizaci praktického vyučování, materiální podmínky školy (2.4),
- empatický, individuální přístup pedagogů k žákům (3.2),
- vzájemná spolupráce pedagogů příznivé pracovní prostředí (3.3),
- podpora rozvoje odborných kompetencí žáků propojováním teoretických poznatků
  s jejich využitím v praxi (4.1),
- komplexně realizovaný systém poradenských služeb umožňující účinnou podporu žáků
  při vzdělávání podle jejich potřeb (6.2).

Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz




                                           10/14
Slabé stránky (oblasti ke zlepšení) MŠ

- MŠ nemá vhodné podmínky pro pobyt dětí venku, což snižuje jejich možnost volného
  spontánního pohybu (1.4).

Slabé stránky (oblasti ke zlepšení) SŠ

- koncepce rozvoje školy v dostatečné míře nekonkretizuje opatření ke zlepšení výsledk ů
  vzdělávání s maturitní zkouškou (1.1),
- méně účinná kontrolní činnost vedení školy v oblasti sledování kvality výuky zejména
  v předmětech společné části maturitní zkoušky (2.1),
- v nástavbovém studiu nebylo v matematice odučeno veškeré učivo stanovené v učebních
  osnovách daného školního vzdělávacího programu (2.1),
- další vzdělávání pedagogů zajišťujících výuku předmětů společné části maturitní zkoušky
  dostatečně nezohledňuje potřeby školy (3.5),
- nízké využití aktivizujících metod a forem výuky v části výuky teoretických předmětů
  (4.2),
- nízká míra zapojení žáků do evaluačního procesu v teoretické výuce, především
  nedostatečné využívání vzájemného hodnocení žáků podle stanovených kritérií
  či sebereflexe vlastního učebního pokroku (4.3),
- nízké nároky v rámci přijímacího řízení na uchazeče o maturitní studium a kolísavá vyšší
  neúspěšnost žáků maturitních oborů při ukončování vzdělávání (5.2).

Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz


Doporučení pro zlepšení činnosti školy (SŠ)

– zvýšit účinnost kontrolní činnosti vedení školy, zaměřit hospitační činnost v předmětech
  společné části maturitní zkoušky na efektivitu forem a metod výuky, důsledně stanovovat
  a plnit opatření ke zlepšení průběhu výuky,
– zaměřit další vzdělávání pedagogů na využití aktivizujících metod a forem výuky,
– zkvalitnit průběh vzdělávání v předmětech společné části maturitní zkoušky, aktivizo vat
  žáky ve výuce, uplatňovat diferenciaci výuky podle individuálních potřeb žáků,
  poskytovat jim efektivní zpětnou vazbu o zvládnutí učiva, zapojovat žáky do evaluačníc h
  aktivit,
– zefektivnit podporu žáků ohrožených školním neúspěchem,
– systematicky přijímat opatření ke zvýšení úspěšnosti žáků především ve společné části
  maturitní zkoušky, průběžně vyhodnocovat účinnost těchto opatření,
– zvýšit požadavky při přijímacím řízení kladené na uchazeče o vzdělávání v maturitníc h
  oborech.




                                           11/14
                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Rozhodnutí MHMP ve věci změny zápisu do rejstříku škol a školských zařízení
      č. j. MHMP 155441/2022, ze dne 28. 1. 2022, s účinností od 1. 2. 2022
 2.   Potvrzení ve funkci v pracovní pozici ředitelky příspěvkové organizace Střední škola
      a Mateřská škola Aloyse Klara, Praha 4, Vídeňská 28 s účinností od 1. 8. 2018
      na dobu určitou 6 let, tj. 31. 7. 2024
 3.   Koncepce dalšího rozvoje Střední školy a Mateřské školy A. Klara, Vídeňská 28,
      Praha 4, ze dne 13. 9. 2023
 4.   Vlastní hodnocení ředitelky školy ze dne 13. 9. 2023
 5.   Plán dalšího vzdělávání pedagogických pracovníků pro školní rok 2023/2024 ze dne
      4. 9. 2023
 6.   Školní vzdělávací program 28-57-E/01 Keramická výroba, Č. j. 422/2021, platný
      od 1. 9. 2021
 7.   Školní vzdělávací program 33-58-E/01 Zpracovatel přírodních pletiv, Č. j. 419/2021,
      platný od 1. 9. 2021
 8.   Školní vzdělávací program 64-41-L/51 Podnikání, platný od 1. 9. 2021
 9.   Školní vzdělávací program 69-41-L/51 NS Masér sportovní a rekondiční, platný
      od 1. 9. 2023
10.   Školní vzdělávací program 69-41-L/02 Masér sportovní a rekondiční, platný
      od 1. 9. 2023
11.   Školní vzdělávací program 82-41-M/14 Textilní výtvarnictví, platný od 1. 9. 2021
12.   Školní vzdělávací program 33-59-H/01 Čalouník, Č. j. 420/2021, platný od 1. 9. 2021
13.   Školní vzdělávací program 34-57-H/01 Knihař, Č. j. 421/2021, platný od 1. 9. 2021
14.   Školní vzdělávací program 28-57-H/01           Výrobce    a    dekoratér   keramiky,
      č. j. 426/20121 platný od 1. 9. 2021
15.   Školní vzdělávací program 69-53-H/01 Rekondiční a sportovní masér, platný
      od 1. 9. 2021
16.   Školní vzdělávací program 69-41-L/02 Masér sportovní a rekondiční, platný
      od 1. 9. 2023
17.   Školní vzdělávací program pro předškolní          vzdělávání    „Svět   kolem   nás“
      č. j. 69/MŠ/2023 s platností od 1. 9. 2023


                                         12/14
18.   Školní vzdělávací program Internát, platný od 4. 9. 2023
19.   Třídní knihy (výběr) vedené ve školních letech 2020/2021 a 2023/2024 k termínu
      inspekční činnosti
20.   Deníky práce výchovných skupin ve školním roce 2023/2024 k termínu inspekční
      činnosti
21.   Školní řád SŠ platný k termínu inspekční činnosti
22.   Školní řád mateřské školy č. j. 70/MŠ/2023 s platností od 1. 9. 2023
23.   Vnitřní řád SPC s platností k termínu inspekční činnosti
24.   Vnitřní řád Internátu SŠ a MŠ platný od 4. 9. 2023
25.   Organizační řád s účinností od 1. 9. 2023
26.   Výroční zpráva o činnosti školy za školní roky 2021/2022 a 2022/2023
27.   Výběr personální dokumentace pedagogických pracovníků k termínu inspek ční
      činnosti
28.   Zápisy z jednání předmětových a oborových komisí SŠ k termínu inspekční činnosti
29.   Záznamy z pedagogických rad ve školních letech 2022/2023 a 2023/2024 k termínu
      inspekční činnosti
30.   Školní matrika vedená k termínu inspekční činnosti
31.   Preventivní program školy, školní rok 2023/2024
32.   Knihy úrazů MŠ a SŠ vedené k termínu inspekční činnosti
33.   Záznamy pedagogické diagnostiky o docházejících dětech k termínu inspekční
      činnosti
34.   Přehledy docházky dětí vedené od školního roku 2022/2023 a 2023/2024 k termínu
      inspekční činnosti
35.   Zápis z jednání s ředitelkou školy ze dne 16. 2. 2024




                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




                                         13/14
Složení inspekčního týmu a datum vyhotovení inspekční zprávy

 Mgr. Jiří Wagner, školní inspektor, vedoucí inspekčního týmu

 Mgr. Hana Vejrážková, školní inspektorka
 Ing. Stanislava Grundová, školní inspektorka

 Bc. Jitka Mladenova, školní inspektorka
 Mgr. Libor Janošek, školní inspektor

 Mgr. Milena Jíšová, školní inspektorka

 Bc. Šárka Snížková, kontrolní pracovnice



15. 4. 2024




                                            14/14
