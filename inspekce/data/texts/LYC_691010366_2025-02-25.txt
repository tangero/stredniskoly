                                 Česká školní inspekce
                               Moravskoslezský inspektorát
                               Matiční 20, 702 00 Ostrava
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIT-406/25-T
                                       Sp. zn. ČŠIT-S-119/25-T


Název                               AGEL Střední zdravotnická škola
                                    a Vyšší odborná škola zdravotnická s.r.o.
Sídlo                               Antošovická 107/55, 711 00 Ostrava-Koblov
E-mail                              info@szs.agel.cz
IČO                                 02 560 739
Identifikátor                       691 010 366
Právní forma                        společnost s ručením omezeným
Zastupující                         Mgr. Andrea Švecová
Zřizovatel                          AGEL a.s., Vrchlického 1350/102, Košíře, 150 00
                                    Praha 5, IČ: 005 34 111
Místa inspekční činnosti            Antošovická 107/55, 711 00 Ostrava-Koblov
                                    nám. Přerovského povstání 2804/2, 750 02 Přerov
                                    Slovenská 1911/1, 737 01 Český Těšín
Inspekční činnost na místě          25. 2. 2025 − 28. 2. 2025

Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů a podle akreditovaných vzdělávacích programů.
Zjišťování a hodnocení naplnění školních vzdělávacích programů a akreditovanýc h
programů.
                                    Charakteristika
AGEL Střední zdravotnická škola a Vyšší odborná škola zdravotnická s.r.o. (dále „škola“)
vykonává činnost střední školy a vyšší odborné školy. Od poslední inspekční činnosti v roce
2019 škola rozšířila místa poskytovaného vzdělávání na ulici Slovenská 1911, Český Těšín
(dále „škola Český Těšín“) a na nám. Přerovského povstání 2804, Přerov (dále „škola
Přerov“).
V době inspekční činnosti střední škola vzdělávala v denní formě vzdělávání v oborech
vzdělání ve čtyřletém denním studium Praktická sestra 53-41-M/03, Laboratorní asistent
53-43-M/01 a Zdravotnické lyceum 78-42-M/04 ve 20 třídách 472 žáků, místě
poskytovaného vzdělávání Ostrava (dále „škola Ostrava“) v devíti třídách 189 žáků, ve
škole Český Těšín v jedenácti třídách 283 žáků. Ve vyšší odborné škole se vzdělávalo na
třech místech poskytovaného vzdělávání v pěti skupinách 44 studentů ve tříletém denním
oboru vzdělání Diplomovaná všeobecná sestra 53-41-N/1. a v tři a půl letém kombinova né m
oboru vzdělání Diplomovaná všeobecná sestra 53-41-N/1. v devíti skupinách 110 studentů.
Od školního roku 2023/2024 se škola zapojila do realizace pilotního projektu Minister stva
školství, mládeže a tělovýchovy „Pokusné ověřování stupňovitého propojení vybraných
oborů vzdělání kategorie H, M, N ve skupině oborů vzdělání 53 - Zdravotnictví ve středních
a vyšších odborných školách – PO I (obory 53)“, konkrétně stupňovité propojení oborů
vzdělání 53-41-H/01 Ošetřovatel, 53-41-M/03 Praktická sestra. Cílem projektu je propojení
vzdělávání výše uvedených oborů s tím, že žáci oboru vzdělání Praktická sestra moho u
v rámci studia při ukončení třetího ročníku studia absolvovat závěrečnou zkoušku z oboru
vzdělání 53-41-H/01 Ošetřovatel a získat výuční list a vysvědčení o závěrečné zkoušce. Žák
pak dále pokračuje ve studiu čtvrtého ročníku daného maturitního oboru vzdělání. Od
poslední inspekční činnosti došlo k mírnému navýšení počtu žáků a studentů. Škola také
rozšířila své vzdělávací aktivity a pořádá kurzy pro veřejnost (akreditovaný kvalifikační kurz
Sanitář a Ošetřovatel) a kurzy pro zaměstnance skupiny AGEL (Administrativní pracovník
ve zdravotnictví, Hodnocení rizik, prevence a léčba dekubitů, Mentor klinické praxe
ošetřovatelství a porodní asistence).
Školní stravování je pro žáky a studenty zajištěno formou externích společností.
O své činnosti škola informuje veřejnost na svých webových stránkách.


                         Hodnocení podmínek vzdělávání
Ředitelka školy, která je ve funkci od roku 2025, zpracovala reálnou koncepci, se kterou
aktivně pracuje a inovuje. Jasně definovala strategie a cíle, které navazují na předchozí
koncepci školy, kde byly naplňovány cíle především v materiální oblasti, propojování
teoretických poznatků s praktickými a zapojování sociálních partnerů do vzdělávání. Část
řídicích kompetencí je účelně delegována na její zástupce podle místa poskytovaného
vzdělávání. Přenos informací v rámci školy je i vzhledem k velikosti školy funkční,
využívaný elektronický informační systém podporuje rychlou a efektivní komunikaci všech
aktérů vzdělávání. Pravidelné porady vedení a jednání pedagogické rady odpovídajíc ím
způsobem posilují součinnost pedagogů, přesto je potřeba vzhledem k více místům
poskytovaného vzdělávání cíleně propojovat řídicí procesy do jednotného celku.




                                             2/9
Složení pedagogického sboru umožňuje plnit záměry a cíle školních vzdělávac íc h
a akreditovaných vzdělávacích programů. Je vhodné sestavit jednotnou strategii podpory
začínajících učitelů, a to především pro externí učitele. K vyšší efektivitě vzdělávání vedlo
další vzdělávání pedagogických pracovníků s důrazem na získávání nových odborných
znalostí. Plánování vzdělávání vycházelo zejména z potřeb školy, ale i jednotlivých učitelů
nebo předmětových komisí. Vzhledem k výsledkům hospitační činnosti vedení školy je
potřebné se v dalším období zaměřit na inovativní formy a metody výuky, formativní
hodnocení a opatření vedoucí ke zkvalitnění výuky. Systém pro sdílení si zkušeností z výuky
mezi jednotlivými místy poskytovaného vzdělávání nebyl dosud efektivně nastaven.
Žákovský a studentský parlament se zapojuje do organizování různorodých aktivit, posiluje
komunikaci mezi vedením školy, žáky a studenty a podporuje jejich aktivní účast na dění ve
škole.
Služby školního poradenské pracoviště jsou zprostředkovávány v každém místě
poskytovaného vzdělávání, ale podpora žákům byla zajišťována na různé úrovni. Hlavní
náplní je pomoc především žákům se speciálními vzdělávacími potřebami a prevence
sociálně patologických jevů. Jednotliví členové ve škole Český Těšín spolu navzájem účelně
spolupracovali a vzniklé problémy cíleně řešili s třídními učiteli i dalšími vyučujícími. Ve
škole v Ostravě nebyly jasně vymezené kompetence tohoto pracoviště. Není účelně
nastavena spolupráce a komunikace mezi jednotlivými členy, chybí sdílení informac í,
jednotná pravidla a postupy, což vede k neefektivnosti poskytovaných služeb.
Škola aktivně vyhledává a zapojuje se do realizace projektů, čímž posiluje kvalitu
materiálního zázemí vzdělávání a podporuje požadované kompetence kladené na žáky
a studenty (např. sociální, jazykové apod.). V rámci projektu byly pořízeny např. notebooky
a učební pomůcky pro rozvoj informatického myšlení a digitálních kompetencí žáků
a odborné učebny. Pro podporu wellbeingu je na všech místech poskytovaného vzdělává ní
velmi příjemné zázemí pro žáky a studenty. Škola rozvíjí efektivní spolupráci se
zřizovatelem a mnoha externími partnery, především v oblasti rozvoje odborného
vzdělávání.
K zajištění bezpečnosti a ochrany zdraví žáků a studentů jsou stanovena potřebná pravidla
a opatření. Žáci a studenti jsou seznamováni se školním řádem a upozorňováni na možná
bezpečnostní rizika při vzdělávání ve škole i při mimoškolních aktivitách včetně jejich
odborné praxe. Kniha úrazů byla v době inspekční činnosti vedena za všechna místa
poskytování vzdělávání společně. Záznamy o úrazech a jejich aktualizace jsou průběžně
prováděny. Zvýšená úrazovost souvisí s důsledností evidence a výpadkem pravidelné ho
pohybu žáků a studentů (převážná část úrazů je zaznamenána v hodinách tělesné výchovy
nebo při praktickém vyučování). Je potřebné posílit také oblast kontrolní činnosti v oblasti
evidence úrazů. Škole bylo doporučeno zpracovávat rozbor školní úrazovosti za školní rok
a zaměřit se na rozsáhlejší osvětu zacílenou na předcházení úrazů při sportovních aktivitác h.


                          Hodnocení průběhu vzdělávání
Během inspekční činnosti byla sledována výuka ve střední a vyšší odborné škole ve
všeobecně vzdělávacích a odborných předmětech a v praktickém vyučování. Sledovaná
výuka se vyznačovala příjemnou pracovní atmosférou. Partnerský přístup pedagogů
napomáhal rozvoji sociálních a komunikačních kompetencí žáků i studentů.
Vzdělávací cíle ve výuce všeobecných předmětů střední školy byly především zaměřeny na
dosahování očekávaných výstupů uvedených ve školních vzdělávacích programech a na


                                             3/9
rozvoj či upevnění znalostí a dovedností žáků. Cíle orientované na rozvoj postojů žáků byly
zaznamenány pouze výjimečně. Nejčastější formou výuky byl výklad učitele, který byl
kombinován se samostatnou prací žáků nebo prací ve dvojicích, zatímco skupinová práce
byla zařazována jen zřídka. Žákům byly často předkládány hotové informace a většinou
pracovali pouze s jedním zdrojem, což omezovalo rozvoj jejich kritického myšlení. Digitá lní
technologie byly ve výuce využívány efektivně. Na konci vyučovací hodiny učitelé obvykle
shrnuli probírané učivo, přičemž žáci se do hodnocení zapojovali jen omezeně. Oblast
sebehodnocení a vzájemného hodnocení žáků, která by podporovala jejich odpovědnost za
vlastní výkon, nebyla dostatečně rozvíjena.
Propojování teoretických poznatků s praktickými zkušenostmi ve výuce odborných
předmětů výrazně přispívalo k efektivnějšímu rozvoji odborných kompetencí žáků, kteří byli
schopni aplikovat získané znalosti a dovednosti na konkrétní situace. Během výuky byl
dostatečně zdůrazněn význam odborné terminologie, kazuistiky a praktické řešení problémů.
Pedagogové ve výuce v menší míře využívali širší spektrum metod a forem. Nejvíce
přínosné pro žáky byly části hodin, ve kterých učitelé zvolili metody a formy výuky
podporující jejich aktivní účast, diskuse k zadaným úkolům a schopnost vyvozovat závěry
použitelné v každodenním životě. Vyhledávání, vyhodnocování a používání informac í
z různých zdrojů, rozvoj kritického myšlení nebo podpora čtenářské gramotnosti
zaznamenána nebyla. V některých hodinách byly vhodně využívány názorné pomůcky.
V menší míře učitelé pracovali s cílem hodiny a v závěru vyhodnotili, zda byl splněn.
Příležitost pro diferenciaci učiva a práci se žáky se speciálními vzdělávacími potřebami nebo
nadanými nebyla využita. Průběžné nebo závěrečné hodnocení, které by žákům poskytlo
zpětnou vazbu o jejich aktuálních znalostech a úspěšnosti v dosahování stanovených cílů,
bylo ve výuce zaznamenáno pouze výjimečně.
Praktické vyučování probíhalo na pracovištích smluvních partnerů a bylo dobře
zorganizované. Mezi výukovými metodami převládala samostatná individuální práce, práce
ve dvojicích nebo menších skupinách, což bylo pro žáky přínosné a vedlo je k osvojování
praktických dovedností. Samostatná práce žáků, včetně správnosti pracovních operací,
technologických postupů a používání zařízení, byla pravidelně kontrolována učitelem nebo
instruktorem. Bezpečnost a ochrana zdraví při práci žáků byla důsledně dodržována.
Vyučující poskytovaly žákům podporu v průběhu zajišťování ošetřovatelské péče, efektivně
byla zařazena práce s chybou, chybné postupy žáků byly vyučujícími korigovány. Žáci byli
vedeni k rozvoji spolupráce a komunikativních dovednosti v rámci péče o pacienty i v týmu
zdravotnického personálu. V průběhu výuky byly ověřovány také teoretické vědomosti, kdy
je žáci dokázali efektivně propojovat s praktickými dovednostmi. Průběžně byla žákům
poskytována zpětná vazba, která hodnotila nejen produktivitu, ale i kvalitu jejich práce
a výkonu.
Výuka studentů ve vyšší odborné škole probíhá formou přednášek, cvičení, seminář ů
a konzultací, dále se studenti účastní exkurzí, stáží a praxí (průběžných i souvislýc h)
v souladu s akreditovanými vzdělávacími programy. Cíle vzdělávacích programů jsou
v souladu s profesním uplatněním absolventů a efektivně propojují teorii s praxí. Průběh
teoretické přípravy byl sledován hospitacemi v denní i kombinované formě vzdělávání ve
vybraných odborných předmětech a ve výuce cizích jazyků. Výuka měla ve všech
vyučovacích jednotkách dobrou úroveň, byla vedena erudovanými a zkušenými pedagogy,
kteří vytvořili příjemnou a přátelskou atmosféru. Vzhledem k malému počtu studentů
v jednotlivých skupinách byl přístup pedagogů často individualizován, což umožnilo
intenzivní a efektivní komunikaci. Studenti měli možnost diskutovat s vyučujícími, pracovat
samostatně nebo ve skupinkách na zadaných úkolech. Výklad byl vždy jasný a srozumite lný,
nové informace byly logicky propojeny s již známými koncepty. V průběhu vzdělávání bylo


                                            4/9
zohledněno osobnostní zaměření i studijní předpoklady studentů. Při prezentaci učiva byla
využívána didaktická technika a materiály byly studentům poskytovány prostřednictvím
komunikačních platforem.


                         Hodnocení výsledků vzdělávání
Škola průběžně sleduje individuální vzdělávací výsledky žáků. Pro ověřování jejich dílčích
znalostí a dovedností využívá standardní interní hodnotící nástroje. Výsledky vzdělává ní
eviduje škola v elektronickém informačním systému, který je dostupný všem aktérům
vzdělávání. Celkové i průběžné hodnocení žáků vychází z požadavků vymeze nýc h
v učebních osnovách vyučovacích předmětů. Sumarizace a přehledné zpracování
individuálních i skupinových výsledků vzdělávání žáků poskytuje tak dostatečný přehled za
celé vzdělávací období. Žákům se slabším prospěchem a zvýšenou absencí je poskytována
základní podpora s využitím individuálních konzultací a doučování. Externí testování škola
nerealizuje, vzhledem k více místům poskytovaného vzdělávání se nabízí však možnost
alespoň vlastního způsobu testovaní. Pro objektivizaci úrovně dosažených výsledků využívá
škola také hodnocení výsledků u maturitní zkoušky nebo zpětnou vazbu od sociálníc h
partnerů, kde žáci realizují praktické vyučování.
Výsledky žáků jsou v posledních letech srovnatelné. Ve školním roce 2023/2024 prospělo
27 % žáků s vyznamenáním. Podíl žáků, kteří neprospěli a opakují ročník, byl kolem 1 %.
Průměrný prospěch žáků je 1,81, horších výsledků dosahují žáci především v odborných
předmětech. Neomluvené hodiny byly zaznamenány a řešeny kázeňskými opatřeními,
průměr omluvených hodin na žáka byl 54,92 a neomluvené hodiny téměř nebyly.
Kvalita dosažených výsledků vzdělávání se promítá do výsledků maturitní zkoušky. Ve
školních letech 2022/2023 a 2023/2024 vykazovali žáci 90% úspěšnost v předmětech Český
jazyk a literatura i zkušebním předmětu Anglický jazyk. Jen ojediněle si žáci volí
matematiku jako maturitní předmět. V profilové části maturitní zkoušky je úspěšnost žáků
školy v celorepublikovém hodnocení zdravotnických oborů srovnatelná, lepší výsledky
dosahuji žáci oboru vzdělání Zdravotnické lyceum.
Pro hodnocení výsledků vzdělávání studentů vyšší odborné školy využívá škola předepsané
formy hodnocení v souladu s akreditovanými vzdělávacími programy. U absolutoria ve
školním roce 2024/2025 prospělo 100 % studentů. Škola výsledky analyzuje a na úrovni
vedení a předmětových sekcí a přijímá opatření vedoucí ke zlepšení. V průběhu školního
roku někteří studenti přerušují nebo zanechávají vzdělávání, převážně se jedná o studenty
1. ročníku (ve školním roce 2023/2024 to bylo 20 % studentů). Vedení školy velmi dobře
využívá potenciál přípravy a tvorby absolventských prací k prohlubování odbornosti všech
studentů.
Škola se zabývá zjišťováním úspěšnosti svých absolventů v praxi nebo následném studiu,
získané poznatky využívá pro svůj další rozvoj. Instituce rovněž sleduje uplatnění
absolventů střední školy. Asi 60 % žáků oboru vzdělání Zdravotnické lyceum, 50 %
Praktická sestra pokračuje ve studiu na některé z vyšších odborných škol, zbývající žáci
nachází uplatnění v praxi.
Od předchozí inspekční činnosti v roce 2019 vzrostl počet žáků se speciálními vzdělávac ími
potřebami, škola vytvořila funkční systém pro evidenci těchto žáků a přenos informac í
o jejich vzdělávacích potřebách směrem k pedagogům školy. Tento systém pravidelné ho
přenosu informací o potřebách žáků mezi výchovnými poradci a pedagogickými pracovníky
je funkční, avšak realizace opatření doporučených školskými poradenskými zařízeními


                                           5/9
v průběhu vzdělávání závisí do značné míry na přístupu jednotlivých pedagogickýc h
pracovníků a ve sledovaných hodinách nebyla patrná. Škola průběžně sleduje chování žáků,
oceňuje jejich úspěchy (zejména při reprezentaci školy, aktivní přístup ke vzdělávání apod.)
a přijímá opatření k posílení kázně při neplnění povinností stanovených školním řádem.
Velkým pozitivem je intervence psychosociální podpory pro žáky a studenty zdravotnick ýc h
škol, kde odborníci z praxe poskytují pomoc žákům při zvládání problémových situací
vzniklých v průběhu praktického vyučování a vyrovnání se s obtížnými situace, se kterými
se setkají. Ve škole není nastaven systém pravidelného sledování klimatu. Jeho zavedení by
včas odhalilo případné narušení třídního klimatu a vztahu mezi aktéry vzdělávání a škola by
tak získávala pravidelnou zpětnou vazbu o celkové atmosféře ve škole. Pro žáky, kteří mají
zájem o další studium po ukončení vzdělávání ve střední škole, je organizován ve 2. pololetí
kroužek – příprava k přijímacím zkouškám z biologie a chemie. V rámci kariérového
poradenství je standardně poskytována podpora při výběru jejich dalšího studia nebo
zaměstnání, v této oblasti škola vykazuje funkční spolupráci se sociálními partnery, na
jejichž pracovištích žáci školy realizují praktické vyučování.
Vedení školy spolu s vyučujícími vytvářelo velmi dobré podmínky pro zapojení žáků
do sportovních a odborných soutěží na školní, regionální i celorepublikové úrovni, kde se
jim podařilo dosáhnout významných úspěchů. Významnějšími vzdělávacími aktivita mi
i motivací jsou účasti žáků a studentů na zahraničních studijních stážích. Řetězec škol
společnosti AGEL vytvořil vlastní systém prezentace a propagace, na kterém se kromě
vedení školy a pedagogických pracovníků podílejí i samotní žáci a studenti. Svou činnost
škola pravidelně prezentuje na mnoha veletrzích vzdělávání a zapojuje se do sdílenýc h
komunitních akcí města a řady charitativních projektů (Krabice od bot, aktivity společnosti
ADRA, Těšínská osmička apod.), což podporuje rozvoj sociálních kompetencí žáků. Žáci
a studenti aktivně připravují a úspěšně realizují pro děti mateřských škol projektové dny
např. zdravý úsměv-výchova ke zdraví a další tematické dny a pro žáky základních škol
nácvik poskytování první pomoci nebo aktivity jako např. 180 minut středoškolákem a Den
zdraví pro veřejnost. Pozitivním specifikem je výrazná efektivita prezentačních aktivit
prostřednictvím publikování článků v novinách a edukačních projektů.


                                         Závěry
Vývoj školy
– Od roku 2025 došlo ke změně ve funkci ředitelky školy.
– Počet žáků a studentů školy se postupně navyšuje.
– Z projektové činnosti dochází k modernizaci materiálního vybavení školy.
– Škola se zapojila do pilotního projektu „Pokusné ověřování stupňovitého propojení
  vybraných oborů vzdělání kategorie H, M, N ve zdravotnických oborech vzdělání ve
  středních a vyšších odborných školách - PO I (obory 53)“
– Od poslední inspekční činnosti v roce 2019 ředitel školy přijal opatření na základě
  zjištění, kdy v jejich naplňování současná ředitelka školy pokračuje.
Silné stránky
– Efektivní spolupráce se sociálními partnery podporuje rozvoj odborných kompetencí
  žáků a studentů. (1.5)
– Rozvoj sociálních kompetencí žáků a studentů formou projektů a různorodé charitativní
  činnosti. (5.3)


                                            6/9
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Evaluace dosažení cíle hodiny a efektivity probíraného tématu je prováděná v menší míře
  a není vyčleněn prostor pro žákovskou zpětnou vazbu, která by umožnila reflexi na proces
  učení a přínos obsahu. (4.1)
– Pedagogové nevyužívají formy a metody výuky, které podněcují žáky k aktivní roli ve
  vyučování, k vyhledávání, vyhodnocování a používání informací z různých zdrojů,
  rozvoji kritického myšlení nebo podpoře čtenářské gramotnosti, což nerozvíjí v potřebné
  míře jejich klíčové kompetence. (4.2)
– Diferenciace podle individuálních potřeb žáků nebo zadávání úloh odlišné kognitivní
  náročnosti nebylo učiteli ve výuce aplikováno. Formativní hodnocení bylo využívá no
  v teoretickém vzdělávání jen ojediněle. (4.3)
– Školní poradenské pracoviště poskytuje aktérům vzdělávání podporu na různé úrovni,
  není nastavená systematická spolupráce a sdílení informací a jen částečně pokrývá
  potřeby studentů. (6.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Uplatňovat ve výuce závěrečné shrnutí učiva a zhodnocení vyučovací hodiny včetně
  využívání prostředků formativního hodnocení a sebehodnocení žáků a vést pedagogy
  i žáky k práci s cíli, k jejich stanovení a následnému vyhodnocení.
– Podporovat využívání inovativních metod ve výuce a formativní hodnocení.
– Vést žáky k pochopení souvislostí, využívat vícezdrojové informace a podporou
  čtenářské gramotnosti rozvíjet jejich kritické myšlení.
– Využívat diferenciaci ve výuce vedoucí k podpoře individuálních potřeb žáků.
– Vytvořit jednotný systém školního poradenského pracoviště, sdílení informací a rozšíření
  i na oblast vyšší odborné školy.
– Podněcovat pedagogy k efektivnější práci s žáky se speciálními vzdělávacími potřebami
  a nadanými přímo ve výuce.
– Zavést pravidelné vyhodnocování klimatu školy.
– Nastavit efektivní systém podpory začínajícím a externím pedagogům.
– Propojit všechny místa poskytovaného vzdělávání do jednotného celku a sdílet si
  vzájemně informace a zkušenosti ve všech oblastech školy.
– Zpracovávat pravidelně rozbor úrazovosti a zaměřit se na rozsáhlejší osvětu zacílenou na
  předcházení úrazů při sportovních aktivitách.
Pro účely zvýšení dotací právnická osoba vykonávající činnost školy dosahuje škola
výsledků hodnocení požadovaných dle § 5 odst. 3 písm. b) zákona č. 306/1999 Sb.,
o poskytování dotací soukromým školám, předškolním a školským zařízením, ve znění
pozdějších předpisů.




                                            7/9
                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 10 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Koncepce rozvoje školy na období 2025 - 2028
 2.   Školní vzdělávací programy platné ve školním roce 2024/2025
 3.   Akreditované vzdělávací programy platné ve školním roce 2024/2025
 4.   Dokumentace k ukončování vzdělávání závěrečnou, maturitní zkouškou
      a absolutoriem ve školním roce 2023/2024 (vzorek)
 5.   Dokumentace k řízení školy – provozní řád školy, zápisy z kontrolní a hospitační
      činnosti vedené ve školním roce 2024/2025 (vzorek)
 6.   Evidence žáků a studentů (školní matrika) včetně výsledků vzdělávání žáků a studentů
      vedené ve školním roce 2024/2025 (vzorek)
 7.   Záznamy z jednání pedagogické rady vedené ve školním roce 2024/2025 (vzorek)
 8.   Třídní knihy a rozvrhy vyučovacích hodin platné ve školním roce 2024/2025 (vzorek)
 9.   Výroční zpráva o činnosti školy za školní rok 2023/2024
10.   Dokumentace o dosaženém vzdělání pedagogických pracovníků vedená ve školním
      roce 2024/2025 (vzorek)
11.   Dokumentace k organizaci praktického vyučování vedená ve školním roce 2024/2025
      (vzorek)
12.   Zápisy předmětových komisí vedené ve školním roce 2024/2025 (vzorek)
13.   Plán dalšího vzdělávání pedagogických pracovníků ve školním roce 2024/2025
14.   Preventivní program pro školní rok 2024/2025
15.   Plán práce a dokumentace školního poradenského pracoviště vedené ve školním roce
      2024/2025 (vzorek)
16.   Dokumentace vztahující se k finančním podmínkám školy a zajištění bezpečnosti
      a ochrany zdraví žáků pro školní rok 2024/2025 (vzorek)
17.   Dohoda o zajištění stravování platná ve školním roce 2024/2025




                                           8/9
                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Ing. Martina Colledani, školní inspektorka, vedoucí inspekčního týmu
 Mgr. Kateřina Veselá, školní inspektorka
 PhDr. Ing. Ivana Teichmannová, školní inspektorka
 Mgr. Dagmar Šírová, školní inspektorka
 Ing. Klára Kudlíková, kontrolní pracovnice
20. 3. 2025




                                          9/9
