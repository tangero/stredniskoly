                                     Česká školní inspekce
                                     Jihočeský inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIC-144/22-C


Název                               Obchodní akademie a Jazyková škola s právem státní
                                    jazykové zkoušky, Písek, Čelakovského 200
Sídlo                               Čelakovského 200, 397 01 Písek
E-mail                              sekreriat@oa-pisek.cz
IČ                                  60869089
Identifikátor                       600008584
Právní forma                        Příspěvková organizace
Zastupující                         Mgr. Pavel Sekyrka, Th.D.
Zřizovatel                          Jihočeský kraj
Místo inspekční činnosti            Čelakovského 200, 397 01 Písek
Termín inspekční činnosti           1. 3. 2022 − 3. 3. 2022


Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. a), b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.


                                         Charakteristika
Obchodní akademie a Jazyková škola s právem státní jazykové zkoušky, Písek,
Čelakovského 200 (dále škola) v současné době vykonává činnost střední školy. Škola
poskytuje střední vzdělání s maturitní zkouškou ve čtyřletém studijním oboru 63-41-M/02
Obchodní akademie. Škola je fakultní školou Ekonomické fakulty Jihočeské univerzity.



2021/2022
K termínu inspekční činnosti navštěvovalo školu 230 žáků (nejvyšší povolený počet žáků
240) v osmi třídách, z toho tři žáci se speciálními vzdělávacími potřebami.


                         Hodnocení podmínek vzdělávání
Řízení školy je založené na jasném vymezení kompetencí. Přenos informací v rámci školy
je mimo jiné i vzhledem k velikosti školy funkční, využívaný elektronický informač ní
systém podporuje rychlou a efektivní komunikaci všech aktérů vzdělávání. Vedení školy
pravidelně zapracovává podněty od studentské rady směrem ke zkvalitnění podmínek ke
vzdělávání. Koncepce rozvoje školy byla zpracována jasně a realisticky, s obecně
stanovenými cíli. Škole se daří realizovat cíle především v oblasti materiální, propagační
a v budování komunikace školy s veřejností. Plánovitému rozpracování cílů zaměřených na
kvalitu výuky do dílčích kroků, včetně časového rámce a vyhodnocení stanovených opatření,
zatím není věnována potřebná pozornost. Tuto skutečnost potvrdila část sledované výuky.
Podstatné pedagogické a organizační záležitosti řeší ředitel školy většinou plánovitě, vhodně
je projednává v rámci častých provozních porad a pedagogických rad. Kontrolní činnost
postihuje téměř všechny oblasti školy a je založena na těsné spolupráci ředitele s jeho
zástupkyní. V některých oblastech však není dostatečně účinná. Například kontrolní činnost
prováděná vedením školy v pedagogické oblasti nemá potřebný dopad. Ne vždy je učitelům
poskytována efektivní zpětná vazba o účinnosti použitých metod a forem práce ve vazbě
na podporu aktivity a pozornosti žáků, což bylo patrné v části hospitovaných hodin. Dále
byly zjištěny nedostatky ve vedení části povinné dokumentace, a to nesoulad školního
vzdělávacího programu a školního řádu obchodní akademie s právními předpisy.
Vedení školy vytváří odpovídající podmínky pro další profesní rozvoj pedagogů. Další
vzdělávání pedagogických pracovníků vychází převážně z požadavků či ochoty vyučujíc íc h.
Zaměření dalšího vzdělávání pedagogů, které by důsledně zohledňovalo konkrétně
stanovené potřeby školy směrem k posílení moderních metod ve vzdělávání, je
uskutečňováno v menší míře. Vzájemná spolupráce většiny pedagogů probíhá v rámci
předmětových komisí, převažují však aktivity zaměřené na organizační záležitos ti.
Z průběhu navštívených hodin bylo patrné, že v řadě případů chybí systematičtější vzájemná
a proaktivní spolupráce pedagogů v rámci předmětových komisí směrem k promyšlenějš ímu
využívání účinnějších vzdělávacích strategií ve výuce, včetně formativního hodnocení.
Ředitel školy aktivně vyhledává a realizuje projekty zaměřené na posilování kvality
materiálního zázemí vzdělávání. Prostory školy mají vysokou estetickou úroveň, nová půdní
vestavba, arboretum, muzeum psacích strojů i nádvoří školy vytvářejí příznivé a podnětné
prostředí. Velký význam má podpora výměnných pobytů žáků, které se podílejí na vytváření
kvalitních podmínek pro rozvoj osobnosti a jazykové gramotnosti žáků. Finanční prostředky
z projektů jsou dále vhodně využívány na podporu zájmové činnosti a doučování žáků
ohrožených školním neúspěchem. Adekvátním způsobem se škola také věnuje vytváření
bezpečného prostředí a prevenci rizik, nastavená pravidla zajišťování bezpečnosti a ochrany
zdraví žáků jsou funkční.
Škola rozvíjí efektivní spolupráci se zřizovatelem a mnoha externími partnery, stěžejní je
spolupráce s řadou regionálních i nadregionálních smluvních partnerů. Zapojení do aktivit
vlastních fiktivních firem významně přispívá ke kvalitní přípravě žáků na budoucí povolání.
Díky spolupráci s Ekonomickou fakultou Jihočeské univerzity mají absolventi školy
potřebné informace o nárocích návazného studia.




2021/2022                                    2
                          Hodnocení průběhu vzdělávání
Výuka byla vyučujícími dobře připravena zejména z obsahového hlediska, s důrazem na
vědomostní složku vzdělávacích cílů. Menší pozornost byla věnována využití a rozvoji
postojů. V hospitovaných hodinách panovala přátelská atmosféra a vzájemný respektujíc í
přístup mezi vyučujícími a žáky. Smysluplná návaznost na zkušenosti z distanční výuky,
např. při využívání aplikací a jiných digitálních technologií, zejména pro zadávání
a vyhodnocování učebních úloh či podporu názornosti, byla zaznamenána v rozdílné míře,
častěji v hodinách odborných předmětů.
Funkční využití motivačních podnětů v úvodu hodin pro zvýšení efektivity osvojování
kompetencí vyučující zařazovali převážně jen v hodinách odborných předmětů. Vyučujíc í
většinou kombinovali frontální výuku a řízený rozhovor, ale tyto postupy byly účinné pouze
v menší části výuky. Vyučující vyžadovali od žáků přiměřeně obsahově náročnou
komunikaci, ale ne vždy se dařilo zapojit všechny žáky, a přitom cíleně rozvíjet jejich
mluvený projev. Výraznější aktivizace žáků se dařila v odborných předmětech. Pozitive m
při nácviku některých praktických dovedností bylo vhodné zařazování fyzick ýc h
kompenzačních aktivit. Přínosná samostatná práce a efektivní interakce žáků ve dvojicích či
skupinách se vyskytla ojediněle, zpravidla v hodinách cizích jazyků. Patrný byl pozitivní
vliv spolupráce s centrem jazykových zkoušek, díky níž jsou žáci motivováni k přípravě na
mezinárodní jazykové zkoušky. Aktivity zaměřené na celistvý rozvoj osobnosti žáků
prostřednictvím prvků objevování a kritického myšlení pedagogové nevyužívali dostatečně.
Jen příležitostně byla v hodinách zdařile využita práce s chybou. Dovednosti žáků účelně
využívat různé informační zdroje, potřebné pro úspěšné uplatnění v dnešní společnosti, byly
rozvíjeny pouze nahodile. Převážně ve výuce odborných předmětů vyučující zadávali žákům
úlohy různého typu, náročnosti i rozsahu s ohledem na jejich specifické možnosti
a schopnosti. V některých hodinách vyučující dokázali ve značné míře efektivně propojit
učivo s reálnými zkušenostmi žáků a tyto postupy usnadňovaly osvojování vybraných
kompetencí. Smysluplné využití znalostí z jiných předmětů bylo zaznamenáno v rozdílné
míře. Ve výuce odborných předmětů byly využívány vhodné příklady využití znalostí
a dovedností ve firemní praxi. Chybějící zhodnocení, vzájemné hodnocení a sebehodnocení
z hlediska splnění vzdělávacích cílů hodiny omezovalo účinnost rozvoje funkčníc h
gramotností u většiny žáků.
Tělesná výchova a pohybové aktivity jsou ve škole významně podporovány především ve
standardní výuce. Přínosné pro eliminaci rozdílů a mezer v pohybových dovednostech žáků
po návratu z distančního vzdělávání je cílené uplatňování přiměřených požadavků na žáky
v hodinách tělesné výchovy. Témata věnovaná rozvoji zdravého životního stylu přispívají
ke komplexnímu osobnostnímu rozvoji žáků.
Besedy, exkurze, včetně zahraničních, přednášky s významnými osobnostmi veřejného
života rozvíjejí jednak smysl pro demokratické hodnoty a občanské i sociální kompetence
žáků, jednak prohlubují a rozšiřují žákovské znalosti a kompetence potřebné pro osobnostní
rozvoj i celoživotní učení.


                         Hodnocení výsledků vzdělávání
Úroveň individuálních i skupinových výsledků vzdělávání žáků v průběhu studia škola
zjišťuje pomocí standardních hodnotících nástrojů. Součástí přijímacího řízení je vhodně
zařazená školní zkouška z anglického nebo německého jazyka podle volby uchazeče.
Hodnocení výsledků vzdělávání je zaměřeno zejména na znalosti žáků, externí testování
není využíváno.


2021/2022                                   3
Výsledky vzdělávání žáků jsou pravidelně sledovány vedením školy na úrovni tříd
i jednotlivců v rámci čtvrtletních jednání pedagogické rady. Pozitivem je, že přehledy
klasifikace výsledků vzdělávání jednotlivých tříd a předmětů a podklady třídních učitelů
zpravidla obsahují záznamy o příčinách školního neúspěchu, částečně i o některých
přijatých opatřeních. Rezervy jsou v důslednějším vyhodnocování dopadů těchto opatření
na posun v dosahování vybraných kompetencí u jednotlivých žáků, a to i v rámci činnosti
předmětových komisí. Aktuálně je nejčastějším konkrétním opatřením k podpoře vyšší
úspěšnosti žáků doučování v matematice a účetnictví. Zákonní zástupci mají možnost získat
informace o výsledcích vzdělávání dvakrát ročně osobně ve škole, průběžně dálkovým
přístupem. Vzhledem k bezodkladnému řešení různých situací funguje tento postup velmi
efektivně.
Ve zkušebních obdobích 2019 a 2020 vykazovala škola míru úspěšnosti žáků v předmětech
společné části maturitní zkoušky srovnatelnou se školami obdobného oborového zaměření.
Velmi dobrých výsledků u maturitní zkoušky v republikovém srovnání dosahují žáci
v anglickém jazyce, méně úspěšní jsou žáci v předmětu matematika. Při maturitníc h
zkouškách v roce 2021 prospěla pětina žáků s vyznamenáním. Analýza dat o celkových
i dílčích výsledcích a problematických tematických okruzích, která může zefektivnit
vzdělávání a předmaturitní přípravu, je prováděna předmětovými komisemi pouze
neformálně. Vedení školy považuje za důležitou zpětnou vazbu o kvalitě poskytovaného
vzdělávání informace od vysokých škol, se kterými aktuálně spolupracuje. Získané
informace využívají někteří vyučující jako inspiraci pro úpravu vzdělávacích cílů.
Žáci jsou motivování k účasti na projektech a v odborně zaměřených i všeobecně
vzdělávacích soutěžích. Ve školním roce 2020/2021 i přes pandemická omezení uspěla škola
na celostátní úrovni v ekonomické soutěži. Reálná firma školy zvítězila na mezinárod ním
veletrhu studentských firem. Všechny zapojené žákyně složily úspěšně náročnou zkoušku
podnikatelských dovedností a získaly tak mezinárodně uznávaný certifikát ESP.
Podpůrná opatření jsou třem žákům se speciálními vzdělávacími potřebami poskytována
v souladu s doporučeními.       Vzájemná spolupráce vyučujících,         třídních  učitelů
a poradenského týmu školního poradenského pracoviště při řešení zhoršení prospěchu či
chování žáků je většinou funkční. Opatření stanovená ke zlepšení např. u žáků ohroženýc h
školním neúspěchem stanovená na základě jednání se žáky a jejich zákonnými zástupci jsou
účinná jen částečně. Škola považuje za hlavní příčinu této skutečnosti především nízkou
motivaci ke studiu u některých žáků. Odpovídající pozornost je věnována i kariérovému
poradenství. Přínosem proto posílení motivace a přípravu na budoucí profesní dráhu žáků je
pořádání simulovaného výběrového řízení pro žáky čtvrtého ročníku. Vybraní nejlepší žáci
se následně zúčastní osobního pohovoru před komisí, ve které jsou přítomní zástupci
sociálních partnerů. Škola se aktivně zabývá problematikou prevence rizikového chování
v rámci výuky i formou mimoškolních akcí sportovního, kulturního a charitativního
zaměření. Adaptační kurzy pro nastupující žáky podporují vytváření zdravých vztahů
v rámci školního kolektivu a často napomáhají předcházet školní neúspěšnosti. Dlouhodobé
aktivity realizované s osvědčenými partnery mají pozitivní vliv na snižování četnosti
rizikových jevů a kladně ovlivňují sociální klima školy.


                                        Závěry
Vývoj školy
- Dlouhodobě probíhá výrazná modernizace materiálně-technického zázemí a prostor
  v místech poskytovaného vzdělávání.


2021/2022                                   4
- Škola je zapojená do velkého množství projektových aktivit.
- Pedagogický sbor školy je stabilizovaný.
- Škola zaznamenává stabilní počet uchazečů o studium.
Silné stránky
- Intenzivní spolupráce se smluvními partnery spolu s nadstandardními materiálními
  podmínkami výrazně podporují kvalitu vzdělávání.
Slabé stránky a/nebo příležitosti ke zlepšení
- V části teoretické výuky nejsou dostatečně využívány metody aktivního učení,
  diferenciace a formativního hodnocení, tato skutečnost u části žáků negativně ovlivňuje
  motivaci k učení.
Doporučení pro zlepšení činnosti školy
- Strategii rozvoje školy specifikovat rozpracováním do konkrétních kroků a priorit, včetně
  časového rámce plnění.
- V oblasti teoretického vyučování více využívat formy a metody aktivního učení, za tímto
  účelem zaměřit činnosti předmětových komisí.
- Zefektivnit zaměření a závěry z hospitační činnosti, následná zjištění více využívat ke
  zkvalitnění výuky.
- Systematicky vyhodnocovat dosažené pokroky ve vzdělávání u každého žáka, cíleně
  s nimi pracovat, přijímat opatření směřující k jejich zkvalitňování, a to i na úrovni
  předmětových komisí.


            Seznam dokladů, o které se inspekční zjištění opírají
 1.    Úplné znění zřizovací listiny vydané dne 1. ledna 2022 včetně dodatků
 2.    Výpis z rejstříku škol ke dni inspekční činnosti
 3.    Rozhodnutí o zápisu změny v údajích uvedených v rejstříku škol a školských zařízení
       č.j. MSMT-50041/2013 ze dne 20. 12. 2013 s účinností od 1. 1. 2014
 4.    Jmenování do funkce ředitele školy č.j. KUJCK 29811/2014/OSMT ze dne 16. 5.
       2014
 5.    Výkaz o střední škole podle stavu k 30. 9. 2020 a k 30. 9. 2021
 6.    ŠVP oboru Obchodní akademie 63-41-M/02, denní studium, platný od 1. 9. 2009
 7.    Výroční zprávy o činnosti školy za školní roky 2019/2020, 2020/2021
 8.    Školní řád Obchodní akademie Písek, účinnost 13. 10. 2020
 9.    Plán dalšího vzdělávání pedagogických pracovníků
10.    Koncepce rozvoje Obchodní akademie
11.    Dokumentace k příjímacímu řízení ve školním roce 2021/2022
12.    Dokumentace k maturitním zkouškám ve zkušebním období jaro 2021 a podzim 2021
13.    Třídní knihy za školní rok 2020/2021, 2021/2022
14.    Rozvrh hodin platný ke dni 1. 9. 2022
15.    Zápisy z porad předmětových komisí za školní rok 2020/2021 a 2021/2022
16.    Organizační řád Obchodní akademie platný pro školní rok 2021/2022
17.    Hospitační záznamy


2021/2022                                    5
18.    Dokumentace k výchovnému poradenství za školní rok 2020/2021 a 2021/2022
19.    Zápisy z pedagogických porad za školní roky 2020/2021 a 2021/2022
20.    Personální dokumentace pedagogických pracovníků – vybraný vzorek
21.    Dokumentace týkající se oblasti bezpečnosti a ochrany zdraví včetně knihy úrazů
22.    Dokumentace školy vztahující se k hodnocení finančních podmínek za roky 2021
       a 2022 do data inspekční činnosti


                                        Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Jihočeský inspektorát, Dukelská
23, 370 01 České Budějovice, případně prostřednictvím datové schránky (g7zais9),
nebo na e-podatelnu csi.c@csicr.cz s připojením elektronického podpisu, a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Ivan Bartoš, Ph.D., školní inspektor, vedoucí   Mgr. Ivan Bartoš, Ph.D., v. r.
 inspekčního týmu

 Mgr. Marie Adamová, školní inspektorka               Mgr. Marie Adamová, v. r.

 Mgr. Bc. Jana Cipínová, školní inspektorka           Mgr. Bc. Jana Cipínová, v. r.

 Ing. Vlasta Rýdlová, odbornice v ekonomických        Ing. Vlasta Rýdlová, v. r.
 oborech
 Bc. Ladislava Svatošová, kontrolní pracovnice        Bc. Ladislava Svatošová, v. r.




V Českých Budějovicích 31. 3. 2022


Datum a podpis ředitele školy potvrzující projednání a převzetí inspekční zprávy


 Mgr. Pavel Sekyrka, Th.D., ředitel školy             Mgr. Pavel Sekyrka, Th.D., v. r.

V Písku 4. 4. 2022



2021/2022                                     6
