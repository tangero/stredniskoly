                                  Česká školní inspekce
                                Jihomoravský inspektorát
                              Šumavská 519/35, 602 00 Brno
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIB-2866/24-B
                                      Sp. zn. ČŠIB-S-603/24-B


Název                               Obchodní akademie ELDO, o.p.s.
Sídlo                               Střední 552/59, 602 00 Brno
E-mail                              sosnova@soutr.cz
IČO                                 25 312 146
Identifikátor                       600 013 839
Právní forma                        obecně prospěšná společnost
Zastupující                         Ing. Radmila Sosnová
Zřizovatel                          PaedDr. Josef Horák, č.p. 63, 664 71 Braníškov
Místo inspekční činnosti            Střední 552/59, Brno
Inspekční činnost na místě          18. 11. 2024 − 20. 11. 2024

Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Obchodní akademie ELDO, o.p.s., (dále škola) vykonává činnost střední školy. V letošním
školním roce jsou v denní formě realizovány následující obory vzdělávání: 63-41-M/02
Obchodní akademie, 78-42-M/02 Ekonomické lyceum a 78-42-M/03 Pedagogické lyceum.
Pro vzdělávání žáků oboru obchodní akademie jsou zpracovány dva školní vzdělávac í
programy, z toho jeden se zaměřením na management sportu. Od letošního školního roku se
také pro zájemce o studium oboru ekonomické lyceum rozšířila vzdělávací nabídka
o zaměření na marketingovou komunikaci.
Ke dni 30. 9. 2024 se ve škole v 18 třídách vzdělávalo 450 žáků, což je o téměř o 24 % více
než v roce 2021 při minulé inspekční činnosti. V době inspekční činnosti škola evidovala 19
žáků se speciálními vzdělávacími potřebami a 24 žáků s odlišným mateřským jazykem.
Vzdělávání probíhá v sídle školy s výjimkou výuky tělesné výchovy, která je realizována na
základě smluvních vztahů v jiných sportovních zařízeních. Praktické vyučování žáků je
organizováno u řady partnerských subjektů.
Školní stravování je zajištěno prostřednictvím jiné právnické osoby, která má stejného
zřizovatele jako škola.


                         Hodnocení podmínek vzdělávání
Od poslední inspekční činnosti došlo k řadě změn ve vedení školy. Ředitelka školy je na
vedoucím pracovním místě od roku 2023/2024 a v letošním školním roce změnila
organizační strukturu a posílila vedení školy o druhou zástupkyni. Po nástupu do funkce
zpracovala reálnou koncepci, která vychází z realizované autoevaluace školy. Vytyčené cíle
se daří většinou plnit, a to zvláště v oblasti materiálního zázemí pro výuku, dalšího
vzdělávání pedagogů a propagaci školy s dopadem na zvyšování počtu žáků. Důležitým
strategickým cílem je pro vedení školy zvýšení úspěšnosti žáků u maturitní zkoušky,
k čemuž byla přijata systematická opatření, která jsou průběžně realizována.
Uplatňovaný systém řízení je promyšlený a založený na rozdělení kompetencí a delegování
úkolů na další pedagogy. Cíleně jsou vytvářeny podmínky pro participaci učitelů na
fungování školy, což je jeden z koncepčních záměrů ředitelky školy. K plynulému předávání
informací mezi jednotlivými aktéry vzdělávacího procesu slouží kromě pravidelných porad
také elektronický informační systém. Práce metodických orgánů je systematická a na
předsedy předmětových komisí je částečně přenesena i kontrolní činnost v oblasti sledování
vzdělávacího procesu formou hospitací. Ředitelka i její zástupkyně hospitují na základě
sestaveného ročního plánu, svoji činnost vyhodnocují, ale vzhledem ke krátké době jejich
činnosti ve škole, nelze posoudit dopad na zkvalitnění výuky. Vedení školy klade velký
důraz na další vzdělávání pedagogických pracovníků. Při plánování vzdělávacích aktivit
vychází nejen z potřeb školy, ale také z plánů osobního rozvoje jednotlivců. V letošním
školním roce byly realizovány již dvě vzdělávací akce, kterých se zúčastnili všichni učitelé.
Z provedené hospitační činnosti není však jednoznačně zřejmé, jakým způsobem je
ověřován dopad dalšího vzdělávání pedagogů na zkvalitnění vzdělávacího procesu.
Ředitelka věnuje pozornost činnosti školního parlamentu a podporuje aktivní zapojení žáků
do činnosti školy. Práce školního parlamentu přispívá ke zlepšení komunikace mezi vedením
školy, pedagogy a žáky.
Poradenské služby jsou ve škole zajištěny školním poradenským pracovištěm, jehož činnost
koordinuje jedna ze zástupkyň ředitelky školy. Od minulé inspekční činnosti došlo ke


                                            2/8
zkvalitnění jeho činnosti. Na koordinaci podpory žáků se speciálními vzdělávac ími
potřebami se především podílí výchovná poradkyně, která vykonává také činnost kariérové
poradkyně pro maturitní ročníky. Pedagogové jsou informováni o žácích s potřebou
podpůrných opatření na poradách a prostřednictvím vnitřního elektronického systému.
Z průběhu inspekční činnosti vyplynulo, že učitelé až na výjimky mají přehled o žácích
s podpůrnými opatřeními. Poradenské pracoviště vypracovává také množství plánů
pedagogické podpory, které jsou přehledné, pomáhají zlepšit výsledky žáků
v problematických předmětech a jsou pravidelně vyhodnocovány. Individuální vzdělávac í
plány jsou v omezené míře vypracovávány pouze pro sportovní reprezentanty a poradenské
pracoviště průběžně kontroluje jejich plnění. Nově od tohoto školního roku vykonává
činnost i koordinátorka pro práci s nadanými žáky, avšak v této oblasti je školní poradenské
pracoviště v začátcích. Škola má nastavena pravidla týkající se prevence sociálně -
patologických jevů a metodička prevence koordinuje různorodé aktivity ve škole, do kterých
zapojuje také externí organizace. Preventivní aktivity jsou zaměřeny na eliminaci rizikové ho
chování žáků, na posilování vztahů mezi žáky v kolektivu a na vytváření vstřícného třídního
klimatu.
Od poslední inspekční činnosti došlo ke zlepšení materiálních podmínek pro výuku i relaxaci
žáků. Zkvalitňování materiálního zázemí se daří i díky zapojení školy do projektů a také
díky podpoře zřizovatele, a to zvláště při rekonstrukci a vybavování učeben výpočetní
techniky.
Partnerským vztahům, které mají pozitivní dopad na celý průběh vzdělávání a prezentaci
školy na veřejnosti, věnuje škola velkou pozornost. Dlouhodobá a vzájemně přínosná je
spolupráce se školami různých stupňů vzdělávání, počínaje mateřskými školami až po
vysoké školy. Odborné kompetence žáků jsou účelně zvyšovány spoluprací s firmami a se
sociálními partnery. Významným krokem v rozvoji spolupráce se základními školami je
organizace soutěže zaměřené na rozvoj finanční gramotnosti jejich žáků. V minulé m
školním roce proběhl první ročník této ekonomické soutěže ve finanční gramotnosti, do
kterého se zapojilo 14 základních škol.


                          Hodnocení průběhu vzdělávání
Průběh středního vzdělávání byl sledován v teoretických všeobecně vzdělávac íc h
i odborných předmětech. Během výuky žáci dodržovali stanovená pravidla, vyučující byli
vstřícní a poskytovali jim dostatečnou podporu a individuální pomoc. V průběhu hodin
učitelé využili často frontální způsob výuky vhodně podpořený samostatnou prací nebo prací
žáků ve dvojicích, někdy také prací žáků ve skupině, avšak s rozdílnou efektivitou. Ve velké
části hodin kladli učitelé menší důraz na rozvoj komunikačních dovedností žáků.
V individuálním přístupu pedagogů byly rezervy v zadávání diferenciovaných úkolů
vzhledem ke schopnostem a možnostem žáků. Pozitivem výuky, a to převážně v odborných
předmětech, bylo propojování poznatků z praktického vyučování a běžného života
s probíraným učivem. Digitální technologie byly ve většině výuky efektivně využity
a pracovali s nimi účelně především vyučující a v části sledované výuky také žáci. Pro
ověřování znalostí a dovedností žáků byly v některých hodinách využívány výukové
aplikace. Menší pozornost věnovali vyučující vyhodnocení splnění cíle hodiny,
závěrečnému shrnutí či získaní zpětné vazby od žáků.
Hlavním znakem vyučovacích hodin cizích jazyků bylo navození cizojazyčného prostředí
po celou dobu výuky. V průběhu výuky učitelé efektivním způsobem využili pracovní listy
i učebnice. Diferenciace na podporu nadanějších žáků probíhala s využitím rozšiřujíc íc h


                                            3/8
sdílených úloh a mobilních telefonů žáků. Většina žáků prokazovala velmi dobrou znalost
cizího jazyka, dokázala kultivovaně a jazykově správně reagovat na dotazy a hovořit na
různá témata. Ve sledovaných hodinách českého jazyka byla vhodně v jednotlivýc h
tématech začleněná výuková videa nebo hudební skladby, s jejich analýzou, rozborem
a obhajováním žákovských názorů. Ve výuce matematiky učitelé na různé úrovni
aktivizovali žáky. V části výuky zvolené metody a formy práce dostatečně nepodpořily
u žáků proces učení. V ostatní výuce byla žákům poskytována individuální podpora, byli
upozorňováni na specifika jednotlivých příkladů a v průběhu hodiny byla vhodně využita
práce s chybou. Ve výuce informatiky využívali pedagogové efektivně videoukázk y
a elektronický informační systém k podpoře výuky a také účelně zařadili vyhledá vá ní
informací na internetu. Výuka v hospitovaných přírodovědných předmětech probíhala
odborně správně s řadou příkladů z reálného života. Pro aktivní zapojení žáků bylo
v průběhu hodin vytvářeno méně příležitostí. Během výuky společenskovědních předmětů
žáci aktivně diskutovali k tématům a měli možnost vyjádřit své názory a v rámci diskuzí
docházelo k upevňování jejich kritického myšlení. Aktivity zařazené v tělesné výchově
přispívaly k rozvoji pohybových schopností žáků. Výuka byla z hlediska organizace
promyšlená a žáci byli vedeni k bezpečnému chování.
Ve výuce odborných předmětů se míra zapojení žáků odvíjela od zvolených metod a forem
výuky a větší aktivita žáků byla patrná zejména v prakticky zaměřených vyučovac íc h
předmětech. Učitelům se dařilo aplikovat do výuky nové poznatky z jednotlivýc h
vzdělávacích oblastí. Názornost byla v průběhu některých hodin podpořena připravenými
pracovními listy, což také vedlo k rozvoji čtenářské gramotnosti žáků. Často žáci
spolupracovali na úkolech, v některých hodinách vyhledávali informace na internetu
a pracovali s umělou inteligencí. V hodinách, které byly zaměřeny převážně na získání
praktických dovedností, pracovali žáci především samostatně na zadaných úkolech, dobře
ovládali speciální software, vyučující jim poskytovali podporu, individuální pomoc
a zpětnou vazbu. V předmětu písemná a elektronická komunikace sice převažovala
samostatná práce žáků, ale vyučující efektivně zařadil i práci ve dvojici. Žáci prokazovali
dobré zvládnutí desetiprstové hmatové metody.


                         Hodnocení výsledků vzdělávání
Podklady pro hodnocení výsledků vzdělávání žáků učitelé získávají především
prostřednictvím písemného a ústního ověřování jejich znalostí, vědomostí a praktických
dovedností. Mimo běžné evaluační nástroje škola nově využívá hodnocení ročníkovýc h
prací, projektů, pravidelných pololetních písemných prací, souhrnných ověřovacích zkoušek
a v posledním ročníku předmaturitních didaktických testů. Všichni účastníci vzdělávac ího
procesu jsou pravidelně informováni o výsledcích vzdělávání žáků prostřednictvím
elektronického informačního systému.
Analýza individuálních, skupinových i celkových výsledků vzdělávání žáků je realizo vá na
jednak na jednáních pedagogické rady, ale také na pravidelných schůzkách předmětových
komisí. Vedení školy přijalo jednoznačná opatření ke snížení hrubé neúspěšnosti žáků
u maturitní zkoušky, což vyplynulo z doporučení při minulé inspekční činnosti. Aktivně se
do realizace opatření zapojují předmětové komise a společné postupy vedou ke zlepšování
výsledků vzdělávání, a to nejen u maturitních zkoušek, ale také výsledků průběžných. Díky
systematické práci v oblasti předcházení školní neúspěšnosti se škole podařilo snížit podíl
neprospívajících žáků ve druhém pololetí školního roku 2023/2024 ve srovnání s rokem
2022/2023 z 8 % na 5 %. Horších průběžných výsledků dosahují opakovaně žáci oboru
obchodní akademie se zaměřením management sportu. K výchovným opatřením


                                           4/8
je přistupováno na základě jasně stanovených pravidel, přičemž podíl udělených pochval
převyšuje počet kázeňských opatření, což pozitivně ovlivňuje motivaci žáků.
Jedním z preventivních opatření ke zvýšení úspěšnosti žáků je i systematické sledování
absence. Důsledným dodržováním stanovené hranice možné nepřítomnosti ve výuce došlo
k výraznému snížení absence, a to především u žáků čtvrtých ročníků. Při minulé inspekční
činnosti byl průměrný počet zameškaných hodin na žáka 258 hodin, ve školním roce
2023/2024 klesl na 166 hodin na žáka. Zvýšená pozornost je v součinnosti se školním
poradenským pracovištěm věnována žákům ohroženým školním neúspěchem. Škola těmto
žákům nabízí doučování nebo individuální konzultace s učiteli. Pro předcházení
neúspěšnosti žáků v průběhu vzdělávání zavedla škola podpůrné opatření v podobě plánu
pedagogické podpory, který je ve škole často využíván. Je poskytován žákům, kteří mají
sportovní aktivity nad rámec výuky, případně zdravotní potíže.
Vedení školy pravidelně monitoruje a statisticky vyhodnocuje výsledky žáků u maturitníc h
zkoušek, které mají zlepšující se tendenci. Jako účinná opatření škola zavedla předmaturitní
didaktické testy, souhrnné ověřovací zkoušky a od letošního školního roku rozdělení žáků
na skupiny v odborných předmětech ve čtvrtém ročníku. Rovněž byla zavedena praktická
odborná zkouška nanečisto. Přestože v posledním školním roce došlo ke zlepšení celkových
výsledků maturitní zkoušky a hrubá neúspěšnost u oboru obchodní akademie se zaměřením
management sportu poklesla z 50 % na 31 %, zůstává tento ukazatel ve srovnání s ostatními
obory stále nejvyšší. Přijatá opatření se pozitivně projevila také ve zlepšení výsledků
společné části maturitní zkoušky. Ke zhoršení výsledků došlo u žáků oboru pedagogické
lyceum, kde hrubá neúspěšnost vzrostla na 13,3 % oproti předchozímu roku, kdy všichni
žáci byli úspěšní.
Škola vytváří vhodné podmínky a motivuje své žáky k zapojení do mnoha aktivit
s pozitivním dopadem na rozvoj jejich klíčových i odborných kompetencí a naplnění profilu
absolventa. Žáci se účastní různých, převážně odborných soutěží a v některých dosahují
výborných výsledků. V minulém školním roce se zapojili žáci napříč všemi obory do soutěže
v účetnictví Zaúčtuj To!, ekonomické olympiády pro střední školy, výtvarné soutěže,
a manažersko- marketingové soutěže Business Point, jejímž organizátorem je Vysoké učení
technické Brno, fakulta podnikatelská. Realizace školního vzdělávacího programu je vhodně
doplňována řadou vzdělávacích exkurzí, výchovných programů a kulturních akcí
organizovaných pro žáky mimo školu. V letošním školním roce organizuje vedení školní
kolo logických her. Žáci, kteří mají zájem se zúčastnit, spolu soutěží ve vytvořené m
virtuálním prostředí, které jim automaticky vyhodnocuje jejich úspěšnost a určuje další
pokračování hry. Tento způsob vyhledávání nadaných jedinců současně rozvíjí digitá lní
kompetence všech zúčastněných žáků.


                                         Závěry
Vývoj školy
– Změna ve vedení školy a významná obměna pedagogického sboru
– Zvýšení počtu žáků a tříd
– Zkvalitnění materiálního vybavení především v oblasti informačních technologií
– Realizace nového zaměření marketingová komunikace u oboru ekonomické lyceum
  a ukončení dálkové formy studia u všech oborů
– Zlepšení výsledků společné části maturitní zkoušky


                                            5/8
Silné stránky
– Dobrá úroveň spolupráce se sociálními partnery a firmami v regionu, kam patří i pořádání
  soutěže v oblasti finanční gramotnosti pro žáky základních škol (1.5)
– Zapojení žáků do odborných soutěží a realizace řady aktivit nad rámec výuky efektivně
  rozvíjí jejich osobnostní, odborné a komunikační kompetence (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Méně časté zařazování kooperativních činností, které by žáky motivovaly k aktivní práci
  ve výuce. Ojediněle byla využita diferenciace výuky zohledňující individuální potřeby
  a schopnosti žáků (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Pokračovat v realizaci opatření vedoucích k dalšímu         potencionálnímu    zlepšování
  výsledků maturitní zkoušky
– Dále důsledně sledovat absenci žáků a dodržovat pravidla pro její snižování
– Zvážit zavedení žákovských elektronických portfolií
– Realizovat hospitační činnost s cílem ověření využívání poznatků z dalšího vzdělává ní
  pedagogických pracovníků


Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 14 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Výpis z rejstříku škol a školských zařízení, tisk 7. 11. 2024
 2.   Výpis z rejstříku obecně prospěšných společností, vedeného Krajským soudem
      v Brně, tisk 7. 11. 2024
 3.   Základní údaje o hospodaření školy za školní rok 2023/2024 ze dne 1. 10. 2024



                                            6/8
 4.   Školní akční plán rozvoje vzdělávání na období 2023-2025, září 2023
 5.   Plán ředitelky školy – plán pedagogického vedení ze dne 1. 1. 2024
 6.   Výkaz R 13-01 o ředitelství škol podle stavu k 30. 9. 2024, ze dne 7. 10. 2024
 7.   Výkaz M 8 o střední škole, ze dne 8. 10. 2024
 8.   Školní vzdělávací programy platné ve školním roce 2024/2025
 9.   Školní řád Obchodní akademie ELDO, o.p.s., čj. OA-OA/628/2023, platnost od 4. 9.
      2023
10.   Pravidla pro hodnocení výsledků vzdělávání žáků Obchodní akademie ELDO, o.p.s.
      ze dne 31. 8. 2023
11.   Plán práce a organizace školy 2024/2025 ze dne 1. 9. 2024
12.   Hospitační záznamy (vzorek) ve školním roce 2023/2024 a 2024/2025
13.   Měsíční plány práce, školní rok 2024/2025
14.   Školní kronika, školní rok 2023/2024
15.   Výroční zpráva o činnosti školy za školní roky 2021/2022, 2022/2023, 2023/2024
16.   Zápisy z jednání předmětových komisí ve školním roce 2024/2025
17.   Zápisy z jednání pedagogické rady ve školním roce 2023/2024 a 2024/2025
18.   Dokumentace k výsledkům maturitní zkoušky
19.   Opatření na zvýšení úspěšnosti u maturitních zkoušek ve školním roce 2023/2024 ze
      dne 5. 9. 2023
20.   Opatření na zvýšení úspěšnosti u maturitních zkoušek ve školním roce 2024/2025 ze
      dne 30. 9. 2024
21.   Ročníkové a maturitní práce žáků ze školního roku 2023/2024
22.   Personální dokumentace pedagogických pracovníků (vzorek)
23.   Další vzdělávání pedagogických pracovníků, dlouhodobý plán podpory vzdělávání a
      rozvoje pedagogických pracovníků a plán osobního rozvoje, platnost od 1. 9. 2024
24.   Adaptační období začínajícího učitele, včetně příloh platných pro školní rok
      2024/2025
25.   Záznamy o činnosti žákovského parlamentu ve školním roce 2024/2025
26.   Dokumentace k BOZP platná ve školním roce 2023/2024 a 2024/2025
27.   Smlouvy o podmínkách, obsahu a rozsahu praktického vyučování (vzorek) ve
      školním roce 2023/2024 a 2024/2025
28.   Smlouva o využití kryté sportovní haly, platná od 1. 9. 2024
29.   Záznamy o úrazech žáků ve školním roce 2023/2024 a 2024/2025
30.   Kniha úrazů a rozbor úrazů ve školním roce 2024/2025
31.   Dokumentace školního poradenského pracoviště vedená ve školním roce 2024/2025
32.   Školní elektronický informační systém


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.


                                         7/8
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Ing. Ilona Ptáčková, školní inspektorka, vedoucí inspekčního týmu
 PhDr. Jiří Wasserburger, školní inspektor
 Mgr. Milan Heroudek, školní inspektor
 Ing. Michaela Svobodová, školní inspektorka
13. 12. 2024




                                           8/8
