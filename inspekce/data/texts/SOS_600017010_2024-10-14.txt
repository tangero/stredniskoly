                                  Česká školní inspekce
                                 Olomoucký inspektorát
                             Wellnerova 25, 779 00 Olomouc
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIM-1876/24-M
                                      Sp. zn. ČŠIM-S-384/24-M


Název                               Střední průmyslová škola strojnická Olomouc
Sídlo                               17. listopadu 995/49, 779 00 Olomouc
E-mail                              spssol@spssol.cz
IČO                                 00 601 748
Identifikátor                       600 017 010
Právní forma                        příspěvková organizace
Zastupující                         Mgr. Karel Neumann
Zřizovatel                          Olomoucký kraj
Místo inspekční činnosti            17. listopadu 995/49, Olomouc
Inspekční činnost na místě          14. − 16. 10. 2024

Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.
Zjišťování a hodnocení podmínek, průběhu a výsledků vzdělávání, a to podle školních
vzdělávacích programů.
Zjišťování a hodnocení naplnění příslušných školních vzdělávacích programů.
                                   Charakteristika
Střední průmyslová škola strojnická Olomouc (dále „škola“ nebo „subjekt“) vykonává
činnost střední školy, která poskytuje v denní formě vzdělávání střední stupeň vzdělání
s maturitní zkouškou, a to v oborech vzdělání 18-20-M/01 Informační technolo gie,
23-41-M/01 Strojírenství (zaměření Počítačová podpora konstruování, Mechatronika
a Obchodní vztahy a řízení výroby) a 32-41-M/01 Zpracování usní, plastů a pryže. Obor
vzdělání 23-41-M/01 Strojírenství škola realizuje také v dálkové formě vzdělávání ve
zkráceném studiu.
Ve školním roce 2024/2025 vykázala střední škola k 30. září 2024 celkem 522 žáků
zařazených ve 22 třídách, mezi nimi byli žáci se speciálními vzdělávacími potřebami, žáci
nadaní a žáci cizinci. Mimořádně nadané žáky škola k uvedenému termínu nevykazovala.
Svou činnost škola přehledně prezentuje ve výročních zprávách, prostřednictvím nabídky
propagačních materiálů určených veřejnosti a na svých webových stránkách
(www.spssol.cz).


                         Hodnocení podmínek vzdělávání
Koncepční záměry školy vychází z jejích reálných potřeb a záměrů zřizovatele a jsou
zapracovány do jednotlivých dokumentů školy. Deklarovaná strategie rozvoje stanovuje
dlouhodobé cíle, které jsou podrobně rozpracovány v krátkodobých plánech pro daný školní
rok. Naplňování obsahu vzdělávání i vytyčených cílů je pravidelně vyhodnocová no.
Využíváno je při tom standardních nástrojů, jako je kontrolní a hospitační činnost
a zpětnovazebných mechanismů v podobě podnětů od žáků školy, včetně závěrů z jednání
žákovské samosprávy, od zaměstnanců školy, zákonných zástupců žáků a ostatních partnerů.
Na základě těchto hodnocení pak dochází k operativním úpravám plánu práce. Vícestupňo vý
systém řízení vychází z účelného delegování kompetencí na zástupce ředitele školy,
předsedy předmětových komisí, členy školního poradenského pracoviště a další
pedagogické i nepedagogické pracovníky. Stanovení transparentních pravidel a jasně
vymezených úkolů pozitivně přispívá k optimálnímu fungování školy. K plynulému přenosu
informací mezi jednotlivými aktéry vzdělávání v rámci subjektu napomáhá elektronick ý
informační systém. Vedení školy také pravidelně monitoruje celkové klima školy pomocí
dotazníkových šetření s cílem zajistit příznivé prostředí pro vzdělávací proces a osobnostní
rozvoj žáků.
I když je řídicí a kontrolní systém nastaven způsobem, který postihuje všechny oblasti
fungování subjektu, v praxi se škole dosud nepodařilo plně eliminovat některé dílčí
nedostatky zejména v metodickém vedení průběhu vzdělávání.
V souladu se stanovenou koncepcí rozvoje škola klade důraz především na rozvoj
odborných znalostí a praktických dovedností žáků na základě funkčního propojení teorie
s profesní praxí v procesu vzdělávání. Uvedené záměry jsou implemento vá ny
v realizovaných školních vzdělávacích programech především formou posílení výuky
odborných předmětů a zajištěním kvalitní spolupráce se sociálními partnery. Obsah
vzdělávání i školou vytyčené cíle jsou postupně plněny. Pedagogové v předmětových
komisích efektivně spolupracují s vedením školy především v oblasti naplňování školních
vzdělávacích programů, organizaci předmětových soutěží, přípravy talentovaných žáků na
tyto soutěže a při evaluaci výsledků vzdělávání, méně se však zabývají didaktikou
jednotlivých vyučovacích předmětů a vyhodnocováním účinnosti zvolených metod a forem
práce.


                                            2/9
Činnost školy pozitivně ovlivňují rozvíjené partnerské vztahy. Ředitel školy zřizovate le
pravidelně informuje o plánech a aktivitách školy a projednává s ním koncepční záměry.
Spolupráci se zákonnými zástupci žáků umožňuje funkční komunikační systém využívajíc í
zprostředkování informací při osobních setkáních nebo s využitím elektronické komunikace.
Škola aktivně propaguje svoji činnost ve vztahu k potenciálním zájemcům o studium
i ostatní veřejnosti. V této oblasti spolupracuje hlavně se základními školami v regionu. Při
pořádání akcí pro své žáky spolupracuje se soukromými subjekty i s orgány a instituce mi
veřejné správy, se školskými poradenskými zařízeními, s kulturními a tělovýchovnými
institucemi. Zejména pro potřeby zajištění kvalitního propojení teorie s praxí, pro trvalé
zkvalitňování materiálních podmínek odborného vzdělávání a také pro potřebnou inovaci
vzdělávací nabídky škola efektivně kooperuje s partnerskými firmami. Uvedené aktivity
navíc účelně využívá i jako zpětný zdroj informací pro hodnocení dosahovaných výsledků
vzdělávání, a to zejména v procesu utváření a rozvoje požadovaných odborných kompetencí
žáků.
Personální zabezpečení výchovně vzdělávacího procesu umožňuje realizovat školní
vzdělávací programy. Pedagogický sbor je v současné době stabilizovaný a je průběžně
doplňovaný o nové členy, kterým je poskytována podpora uvádějícího učitele a věnována
potřebná pozornost přispívající k jejich úspěšnému začlenění do vzdělávacího procesu
a bezproblémové adaptaci v pracovním kolektivu. Ředitel školy podporuje profesní rozvoj
a vytváří podmínky pro další vzdělávání pedagogických pracovníků. Jeho plánování vychází
z potřeb a finančních možností subjektu a zohledňuje individuální zájmy pedagogů.
Absolvované vzdělávací semináře přispívají k prohloubení odborných znalostí a dovedností
učitelů a korespondují se stanovenými prioritami školy.
Škola disponuje vhodným materiálním zázemím pro teoretické i praktické vyučování. Počet
a velikost odborných i kmenových učeben a dílen odpovídá aktuálnímu naplnění kapacity
školy i požadavkům jednotlivých učebních dokumentů pro realizované obory vzdělání.
Zejména za přispění finančních prostředků od zřizovatele, ale také s využitím
zdrojů z operačních programů a od sociálních partnerů, dochází k postupné obnově
a modernizaci vybavení školy. Plánovitě jsou realizovány různě rozsáhlé opravy
a údržba školní budovy. V době od poslední inspekční činnosti došlo ve škole díky
vybudované přístavbě k jejímu prostorovému rozšíření. Pravidelně je rovněž obnovován
žákovský nábytek, pořizovány jsou nové učební pomůcky, počítačová a audiovizuá lní
technika, v dílnách je modernizováno strojní a materiálové zázemí. K estetické úpravě
většiny školních prostor jsou vhodně využívány žákovské práce, trofeje a ocenění ze
sportovních, naukových a odborných soutěží. Součástí školního prostředí jsou také prostory
umožňující oddech a relaxaci žáků.
V oblasti zajišťování bezpečnosti a ochrany zdraví žáků má škola stanovena pravidla
spočívající v pravidelném vyhledávání bezpečnostních rizik, identifikaci případných
problémů a jejich řešení. Škola spolupracuje s odborně způsobilou osobou, provádí revize
a přijímá opatření k odstranění zjištěných nedostatků. Podporován je také správný vývoj
a společensky odpovědné chování žáků začleněním problematiky výchovy ke zdraví
prostřednictvím výuky, organizováním sportovních aktivit a akcí zaměřených na zdravý
životní styl a udržitelný rozvoj společnosti.


                          Hodnocení průběhu vzdělávání
Průběh středního vzdělávání byl sledován a hodnocen v teoretickém a praktickém
vyučování, ve všeobecně vzdělávacích i odborných předmětech. Časové dotace i náplň


                                            3/9
prezentovaného vzdělávacího obsahu odpovídaly realizovaným školním vzdělávac ím
programům. Výuka probíhala v souladu se stanovenými vzdělávacími cíli, s přihlédnutím
k dosavadním znalostem a dovednostem žáků i k jejich přípravě na maturitní zkoušku. Po
odborné stránce byly hodnocené vyučovací hodiny připravené, aplikovaný vzdělávací obsah
byl aktualizován v souladu se současnými vědeckými poznatky. Odbornost výkladu byla
často podpořena praktickými zkušenostmi a profesní jistotou učitelů.
Společným znakem všech hodnocených vyučovacích hodin byla pozitivní pracovní
atmosféra. Žáci dodržovali pravidla komunikace s učiteli a respektovali jejich pokyny. Při
interpretaci vzdělávacího obsahu vyučující vhodně zařazovali mezipředmětové vazby
doplněné o nové poznatky z dané odborné oblasti, zdůrazňovali žákům možnost využití
nabytých vědomostí a dovedností v dalším studiu, v profesní praxi a případně také v běžném
osobním životě. Výuka byla pro žáky srozumitelná, většinou se ochotně zapojovali
do stanovených činností, odpovědně přistupovali k plnění zadaných úkolů a často
prokazovali odpovídající úroveň dílčích znalostí a dovedností vzhledem k požadovaným
očekávaným výstupům uvedeným v realizovaných učebních dokumentech. K posílení
názornosti výuky pedagogové využívali učební pomůcky, pracovali s počítačovou
i s audiovizuální didaktickou technikou a se vzdáleným úložištěm školy umožňujícím sdílení
výukových materiálů a realizaci výuky v souladu se současnými směry ve vzdělává ní.
Pedagogové však pouze minimálně uplatňovali snahu nepředkládat žákům hotové infor mace
a přimět je k samostatnému uvažování, kritickému myšlení, hledání souvislostí mezi
pozorovanými jevy a vyvozování závěrů. Snaha o posílení kritického myšlení žáků také
nebyla vždy účinně podpořena využitím jejich práce s různými informačními zdroji. Rovněž
často nedostatečná pestrost uplatňovaných didaktických forem a metod vedla
v hodnocených vyučovacích hodinách k nerovnoměrnému zapojení žáků do realizova nýc h
činností. Nebyla jim tak vytvořena vhodná příležitost k týmové spolupráci, jež by rozvíje la
schopnosti jejich komunikace při společném řešení problémů a umožnila jim také lépe si
osvojit získané poznatky, nebo vyjádřit a obhájit si svůj názor. V ojedinělých případech, kdy
byly do výuky zařazeny aktivizační prvky formou práce ve dvojicích a skupinách, žáci
aktivně spolupracovali a k plnění úkolů přistupovali zodpovědně. Ani výraznější časová
či obsahová diferenciace vzdělávacích přístupů nebyla ve výuce příliš patrná. Učitelé jen
v malé míře zadávali žákům odlišné úkoly s ohledem na jejich rozdílné individuá lní
možnosti a schopnosti i tempo práce.
Žáci získávali od vyučujících zpětnou vazbu o svých vzdělávacích výsledcích zpravidla
prostřednictvím stručného hodnocení jejich okamžitých výkonů. Jen výjimečně však při tom
byla žákům poskytnuta formativní zpětná vazba motivující je k dalšímu učení a reflektujíc í
jejich individuální pokrok. Ve většině vyučovacích hodin nechybělo na závěr jejich alespoň
stručné shrnutí, interakce žáků na této aktivitě zejména formou sebehodnocení a vzájemné ho
hodnocení však byla minimální, zřetelné nebylo také motivační stanovení cílů na další
vyučovací hodinu.
Průběh praktického vyučování (vyučovacího předmětu učební praxe) byl sledován
a hodnocen v prostředí školních dílen. V jednotlivých pracovních skupinách pod dohledem
učitelů byla zajištěna účelná organizace prováděných pracovních činností žáků, které
probíhaly v souladu s tematickým rozvržením vzdělávacího obsahu. Realizace výuky
ve skupinách jednotlivých ročníků byla prováděna formou práce na konkrétně zadaných
úkolech v rámci oboru, případně se žáci věnovali procvičování již získaných dovedností.
Vzdělávací obsah vhodně navazoval na teoretické znalosti. Učitelé s dlouholetou odbornou
praxí úspěšně rozvíjeli schopnosti žáků porozumět zadání úkolů, dohlíželi, zda žáci
efektivně pracují, a v průběhu vyhodnocovali jejich samostatné úsilí při zpracování úkolů.
Z hlediska motivace žáků se pozitivně uplatňovala především individuální podpora.


                                            4/9
Průběžná kontrola samostatné práce byla zaměřena zejména na správnost provádění
jednotlivých pracovních činností, důraz byl kladen na dodržování zásad bezpečnosti práce,
pracovních technik a dodržování technologických postupů. Kromě odborných kompetencí
byly ve výuce rozvíjeny zejména kompetence komunikativní, sociální a personální.
U většiny žáků byla patrná samostatnost při práci a zvládnutí pracovních operací.


                          Hodnocení výsledků vzdělávání
Škola průběžně sleduje a zjišťuje výsledky vzdělávání žáků s využitím běžných interníc h
evaluačních nástrojů založených na soustavném pozorování žáka a uplatňování různých
forem ústního a písemného zkoušení. Při hodnocení výsledků vzdělávání se řídí pravidly
stanovenými ve školním řádu. V jejich obsahu však nejsou nastaveny konkrétní postupy
pro školou využívaný vážený aritmetický průměr při hodnocení žáků formou klasifikace.
Externí zjišťování výsledků vzdělávání, které by měla škola systémově nastavené, zatím
využívána nejsou. Trvale je věnována pozornost aktivitám, které prohlubují profesní
dovednosti žáků a rozvíjí jejich studijní předpoklady. Škola se zaměřuje na vytváření
podmínek pro podporu talentovaných žáků jejich zapojováním do různých druhů soutěží
a odborných aktivit, včetně středoškolské odborné činnosti. Nejúspěšnější z žáků pak
reprezentují školu v okresních, regionálních, případně celostátních kolech. Tímto škola
zajišťuje žákům nejen prezentaci osvojených teoretických znalostí, ale i aplikaci získanýc h
praktických dovedností při reálných činnostech. Interní evaluace aktuálně umožňuje
porovnávat dosažené výsledky s očekávanými výstupy deklarovanými ve školních
vzdělávacích programech a hodnotit pokrok žáků v delším časovém horizontu.
Škola identifikuje žáky s rizikem školního neúspěchu, jejich výsledky jsou předmětem
jednání pedagogické rady. Záznamy z jednání pedagogické rady však obsahují převážně
statistická vyhodnocení prospěchu, chování a absence žáků jednotlivých tříd. Detailnějš ímu
rozboru, stanovení dalších postupů a následnému systematickému vyhodnoco vá n í
individuální podpory a pokroku těchto žáků však na jednání tohoto orgánu není věnována
patřičná pozornost. Předmětové komise jednají o žácích ohrožených školním neúspěchem či
o žácích nadaných rovněž jen okrajově.
Celkové výsledky vzdělávání žáků odpovídají očekávaným výstupům ve školních
vzdělávacích programech, v jednotlivých vyučovacích předmětech nevykazují závažné
vzájemné odchylky a mají srovnatelnou úroveň. Na dosahované výsledky vzdělává ní
pozitivně působí skutečnost, že se škola nepotýká s vysokou absencí žáků ve vyučová ní.
Žáci jsou vedeni ke spoluodpovědnosti za své výsledky při plnění termínovaných úkolů
a v rámci vlastní domácí přípravy. Žáci, kteří jsou z některého vyučovacího předmětu na
vysvědčení v prvním pololetí nebo v závěru školního roku hodnocení klasifikačním stupněm
„nedostatečný“, obdrží k vysvědčení i formativně pojaté podrobné slovní hodnocení
k danému vyučovacímu předmětu. Je tak žákům poskytnut relevantní nástroj pro jejich
sebereflexi v dalším vzdělávání. Zákonní zástupci žáků jsou o výsledcích vzdělává ní
průběžně informováni především prostřednictvím zápisů v elektronické žákovské knížce, na
třídních schůzkách nebo formou individuálních konzultací.
Výsledky žáků u maturitní zkoušky odpovídají jejich studijnímu potenciálu a průběžným
výsledkům. Výsledky ve společné části maturitní zkoušky měly v období posledních tří let
ustálený charakter. Hrubá neúspěšnost ve společné části maturitní zkoušky za poslední tři
roky se pohybuje mírně pod celostátním průměrem škol poskytující vzdělání ve stejných
skupinách oborů. Rozbor výsledků žáků u maturitní zkoušky vedení školy pravidelně
zpracovává a vyhodnocuje, následně se zabývá příčinami případné neúspěšnosti a navrhuje


                                            5/9
systémová opatření na zlepšení (doučování, individuální konzultace, změny v organizac i
vzdělávání aj.). Škola cíleně preferuje přípravu žáků pro studium na vysokých školách, ale
nepodceňuje ani přípravu žáků pro reálný trh práce. Své absolventy sleduje i v jejich další
studijní či profesní dráze spíše neformálně.
Školní poradenské pracoviště poskytuje poradenské a konzultační služby pedagogům,
žákům a jejich zákonným zástupcům. Koordinuje činnost asistentů pedagoga, komunik uje
s pracovníky školských poradenských zařízení při navrhování, realizaci a vyhodnoco vá ní
konkrétních podpůrných opatření, navrhuje, realizuje a vyhodnocuje vlastní podpůrná
opatření formou individuálních vzdělávacích plánů a plánů pedagogické podpory a tím
v potřebném rozsahu vytváří podmínky pro systematické vzdělávání žáků se speciálními
vzdělávacími potřebami, odlišným mateřským jazykem i žáků s individuálními výukovými,
zdravotními či sociálními problémy. Žáky nadané a talentované podporuje nabízením
vhodných příležitostí k jejich dalšímu rozvoji v rámci výuky, mimoškolních akcí a zájmové
činnosti.
Poradenské služby jednotlivých členů školního poradenského pracoviště jsou plánovitě
a průběžně nastavovány a realizovány, nechybí jejich pravidelné hodnocení ani podpora ve
formě pečlivě vedené dokumentace. Vzájemná spolupráce je aktivní a probíhá na periodické
i operativní úrovni. O individuálních vzdělávacích potřebách žáků s přiznanými podpůrnými
opatřeními jsou všichni vyučující pravidelně informováni, mají pohodlný přístup
k potřebným sdíleným informacím na společném úložišti. Uplatňování podpůrných opatření
přímo ve výuce však vedení školy ani členové školního poradenského pracoviště
prostřednictvím cílené hospitační činnosti plánovaně nesledují.
Komunikace školního poradenského pracoviště směrem k žákům i jejich zákonným
zástupcům je vstřícná a otevřená, založená na důvěře, možnosti zprostředkování této
komunikace jsou dostatečně propagovány na nástěnkách v prostorách školy i na jejích
webových stránkách. Žáci se k dění ve škole mohou vyjádřit přímo při osobním kontaktu
s pedagogickými pracovníky nebo prostřednictvím žákovské samosprávy.
Prevence rizikového chování vychází z objektivní analýzy podmínek školy, je plánovitá
a pravidelně vyhodnocovaná. Témata primární prevence prolínají celým vzdělávac ím
procesem, projevy rizikového chování žáků se škola snaží eliminovat a při jejich výskytu ve
spolupráci s jejich zákonnými zástupci důsledně řešit. Důležitou roli v předcházení
negativním jevům představuje také nabídka mimoškolních aktivit.
Kariérní poradenství funguje především na individuální úrovni formou osobních konzultac í,
žáci se také mohou společně i samostatně účastnit akcí a prezentací spojených s možnostmi
jejich dalšího vzdělávání, např. veletrhů vzdělávání, dnů otevřených dveří vysokých škol.


                                         Závěry
Vývoj školy
– V době od poslední inspekční činnosti došlo ke změně na pracovní pozici ředitele školy.
  Patrná je stabilizace pedagogického sboru a celkové zlepšení klimatu školy.
– Realizovány byly také změny ve vzdělávací nabídce školy (nová odborná zaměření
  realizovaných oborů vzdělání).
– V souladu s vymezenými strategickými cíli škola pokračovala ve zkvalitňo vá ní
  prostorových a materiálních podmínek pro vzdělávání, i nadále soustavně udržuje
  a rozvíjí partnerské vztahy účinně podporující zejména odborné kompetence žáků.


                                           6/9
Silné stránky
– Spolupráce školy se sociálními partnery efektivně přispívá k užšímu sepětí výuky a praxe,
  účinně podporuje získávání odborných kompetencí a přípravu žáků na jejich budoucí
  pracovní uplatnění. (1.5)
– Vedení školy systematicky vyhodnocuje stav materiálních a technických podmínek školy
  a usiluje o jejich průběžné zkvalitňování. (2.4)
– Vytvoření vstřícného prostředí pro vzdělávání projevující se v žádoucích prosociálníc h
  vztazích mezi žáky a pedagogy pozitivně podporujících rozvoj osobnosti žáků. (3.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– V některých hodnocených vyučovacích hodinách byly minimá lně využívány rozmanité
  organizační formy a metody výuky. Často také nebyla dostatečně podporována práce
  žáků s různými informačními zdroji. (4.2)
– Nižší míra využívání formativního hodnocení a reflexe vzdělávacího pokroku žáků
  v části vyučovacích hodin. Méně intenzivní míra využívání sebehodnocení a vzájemné ho
  hodnocení žáků ve výuce a jejich zapojení do evaluačních aktivit při závěrečném shrnutí.
  (4.3)
– Malá míra obsahové a časové diferenciace výuky vzhledem k rozdílným vzdělávac ím
  potřebám žáků. (4.3, 6.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Hospitační činnost vedení školy a realizované vzájemné hospitace vyučujících více
  zaměřit zejména na metodické prvky výuky. Provádět podrobné rozbory výsledků
  hospitační činnosti na jednáních pedagogické rady a předmětových komisí. Promyšleně
  směřovat další vzdělávání pedagogických pracovníků na témata inovativních metod
  a forem výuky.
– Především v teoretickém vyučování podporovat aktivitu žáků využitím pestrých metod
  a organizačních forem ve výuce (např. skupinové kooperativní aktivity, heuristické
  metody, podpora čtenářských a komunikačních dovedností).
– Do realizace vzdělávání častěji zařazovat práci žáků s různými informačními zdroji a vést
  je k samostatnému objevování poznatků, efektivnímu vyvozování závěrů a ke kritickému
  myšlení.
– Cíleně uplatňovat individuální přístup k žákům a diferenciaci činností s ohledem na jejich
  vzdělávací možnosti a potřeby. Důsledně identifikovat také žáky nadané v konkrétních
  vzdělávacích oblastech, zaměřit se na jejich rozvoj prostřednictvím vhodných výukovýc h
  aktivit (např. obohacování vzdělávacího obsahu, zadávání specifických úkolů) a podpořit
  je tak v jejich osobnostním růstu.
– Intenzivněji uplatňovat prvky formativního hodnocení žáků, jejich sebehodnocení
  a vzájemného hodnocení a aktivně je zapojovat do evaluačních aktivit v závěru vyučovac í
  hodiny.


                                            7/9
 – Ve školním řádu střední školy upřesnit kritéria pro používání váženého průměru při
   hodnocení výsledků vzdělávání žáků.
 – Věnovat se v rámci jednání pedagogické rady a předmětových komisí školy podrobnému
   rozboru individuálních výsledků vzdělávání a stanovení dalších postupů cílené podpory
   pokroku jednotlivých žáků ohrožených školním neúspěchem.


                                     Stanovení lhůty
 Česká školní inspekce v souladu s § 175 odst. 1 školského zákona ukládá řediteli školy
 ve lhůtě do 30 dnů od marného uplynutí lhůty pro podání připomínek k obsahu
 inspekční zprávy, resp. od doručení stanoviska k připomínkám, přijmout opatře ní
 k odstranění nedostatků zjištěných inspekční činností. Tyto nedostatky jsou
 formulovány v části slabé stránky (oblasti ke zlepšení). Ve stejné lhůtě písemně
 informujte Českou školní inspekci, jaká byla přijata opatření, a to prostřednictvím
 datové schránky (g7zais9).


              Seznam dokladů, o které se inspekční zjištění opírají
 1. Výpis z rejstříku škol a školských zařízení o právnické osobě s názvem Střední
    průmyslová škola strojnická Olomouc, ze dne 14. 10. 2024
 2. Inspekční zpráva, čj. ČŠIM-225/19-M, ze dne 28. 2. 2019
 3. Školní vzdělávací programy realizovaných oborů středního vzdělání, platné k termínu
    inspekční činnosti
 4. Školní řád, ze dne 27. 8. 2024 (včetně součástí Provozní řád, Klasifikační řád a Pravidla
    pro hodnocení výsledků vzdělávání žáků dálkového zkráceného studia)
 5. Školní matrika střední školy, třídní knihy, průběžné hodnocení žáků, komunikace se
    zákonnými zástupci žáků a údaje uvedené ve školním elektronickém informač ní m
    systému, údaje vedené v elektronické a písemné podobě k termínu inspekční činnosti
 6. Rozvrh vyučovacích hodin střední školy, školní rok 2024/2025
 7. Plán rozvoje Střední průmyslové školy strojnické Olomouc na období 2022–2025, ze dne
    22. 1. 2022
 8. Výroční zprávy o činnosti školy za školní roky 2022/2023 a 2023/2024
 9. Hospitační záznamy, školní rok 2023/2024
10. Zápisy z jednání pedagogické rady a z provozních porad, Zápisy z jednání Rady ředitele
    školy, školní roky 2023/2024 a 2024/2025 k termínu inspekční činnosti
11. Zápisy z jednání předmětových komisí školy, školní roky 2023/2024 a 2024/2025
    k termínu inspekční činnosti
12. Zápisy ze schůzek školního poradenského pracoviště, školní roky 2023/2024 a 2024/2025
    k termínu inspekční činnosti
13. Analýza výsledků evaluace Mapa školy, školní rok 2023/2024
14. Souhrnné přehledy výsledků vzdělávání, chování a absence žáků, výsledky maturitní
    zkoušky, písemné práce z vyučovacích předmětů český jazyk, anglický jazyk
    a matematika (výběr), školní rok 2023/2024




                                             8/9
15. Preventivní program školy pro školní rok 2024/2025, ze dne 2. 9. 2024 (včetně součástí
    Školní program proti šikanování, Krizový plán školy a Strategie prevence řešení školní
    neúspěšnosti žáků)
16. Dokumentace výchovného poradce vedená k termínu inspekční činnosti
17. Vybraná dokumentace z osobních složek pedagogických pracovníků školy – doklady
    o dosaženém vzdělání (odborné kvalifikaci) a o dalším vzdělávání pedagogickýc h
    pracovníků, vedená k termínu inspekční činnosti
18. Doklady vztahující se k finančním podmínkám školy, rok 2023
19. Doklady související se zajištěním bezpečnosti a ochrany zdraví žáků, školní roky
    2023/2024 a 2024/2025 k termínu inspekční činnosti


                                        Poučení
 Podle § 174 odst. 11 školského zákona může ředitel školy podat připomínky k obsahu
 inspekční zprávy České školní inspekci, a to do 14 dnů po jejím převzetí. Případné
 připomínky zašlete prostřednictvím datové schránky (g7zais9), a to k rukám ředitele
 inspektorátu.
 Inspekční zprávu společně s připomínkami a stanoviskem České školní inspekce
 k jejich obsahu zasílá Česká školní inspekce zřizovateli a školské radě. Inspekční
 zpráva včetně připomínek je veřejná a je uložena po dobu 10 let ve škole nebo školském
 zařízení, jichž se týká, a v místně příslušném inspektorátu České školní inspekce.
 Zároveň je inspekční zpráva zveřejněna na webových stránkách České školní inspekce
 a v informačním systému InspIS PORTÁL.


 Složení inspekčního týmu a datum vyhotovení inspekční zprávy

  Mgr. David Náhlík, školní inspektor, vedoucí inspekčního týmu
  Mgr. Věra Havelková, školní inspektorka
  Mgr. Pavel Okleštěk, školní inspektor
  Ing. Bc. Milan Vlach, školní inspektor
  Ing. Petra Kalabisová, kontrolní pracovnice
 8. 11. 2024




                                            9/9
