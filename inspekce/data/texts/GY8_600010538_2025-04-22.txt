                                Česká školní inspekce
                                Liberecký inspektorát
                          Masarykova 801/28, 460 01 Liberec
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIL-538/25-L
                                       Sp. zn. ČŠIL-S-114/25-L


Název                               Doctrina - Podještědské gymnázium, s.r.o.
Sídlo                               Sokolovská 328/17, Liberec XIII-Nové Pavlovice,
                                    460 01 Liberec
E-mail                              gymnazium@doctrina.cz
IČO                                 46 708 812
Identifikátor                       600 010 538
Právní forma                        společnost s ručením omezeným
Zastupující                         Mgr. Jiří Jansa
Zřizovatel                          Doctrina – střední škola, základní škola
                                    a mateřská škola, s.r.o.
Místo inspekční činnosti            Sokolovská 328/17, Liberec
Inspekční činnost na místě          22. 4. − 25. 4. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou podle
příslušného školního vzdělávacího programu, hodnocení naplnění školního vzdělávac ího
programu a jeho souladu s právními předpisy a rámcovým vzdělávacím programem podle
§ 174 odst. 2 písm. b) a c) zákona č. 561/2004 Sb., o předškolním, základním, středním,
vyšším odborném a jiném vzdělávání (školský zákon), ve znění pozdějších předpisů.


                                         Charakteristika
Doctrina – Podještědské gymnázium, s.r.o. (dále „škola“ nebo „gymnázium“) vykonává
činnost střední školy a poskytuje žákům vzdělávání v oborech vzdělání 79-41-K/41
Gymnázium ve čtyřletém vzdělávacím programu a 79-41-K/81 Gymnázium v osmile té m
vzdělávacím programu v denní formě vzdělávání.
Naplněnost školy se od posledního inspekčního hodnocení v roce 2021 zvýšila o 5,09 %.
K datu inspekční činnosti se z celkového počtu 289 žáků vzdělávalo 97 ve čtyřech třídách
čtyřletého a 192 v osmi třídách osmiletého programu, z toho 97 žáků na nižším a 95
na vyšším stupni gymnázia. Součástí filozofie gymnázia je naplňovat třídy v maximá lním
počtu 26 žáků. Škola eviduje čtyři žáky s odlišným mateřským jazykem a 21 žáků
se speciálními vzdělávacími potřebami, z toho tři mimořádně nadané.
Instituce je zařazena do sítě Fakultních škol Přírodovědecké fakulty Univerzity Karlovy
v Praze a Farmaceutické fakulty Univerzity Karlovy v Hradci Králové. Je členem Sdružení
soukromých škol Čech, Moravy a Slezska, komory gymnázií. Od svého založení v roce 1992
sídlí v pronajatém pavilonu budovy Základní školy, Liberec, Sokolovská 328, příspěvková
organizace, která je v majetku Města Liberce.


                          Hodnocení podmínek vzdělávání
Ředitel školy, který působí ve funkci od roku 2020, kvalitně naplňuje koncepci všeobecného
gymnaziálního vzdělávání, což se projevuje stabilním zájmem uchazečů o studium i vysokou
úspěšností absolventů při přijetí na různé typy vysokých škol. Průběžným zlepšováním
materiálních a prostorových podmínek a zapojením školy do projektové činnosti vytvoř il
vhodné předpoklady pro zvyšování kvality vzdělávání, možnost různorodé profilace žáků
a jejich zapojení do rozšiřujících vzdělávacích aktivit i zájmové činnosti. Ambicí gymná zia
je kvalitní příprava pro celoživotní vzdělávání s důrazem na samostatnost a vysokou osobní
motivaci žáků ve studiu s ohledem na specifika vývoje jednotlivce a s podporou jeho talentu.
Mimořádná pozornost je věnována kultivaci mezilidských vztahů a péči o vytváření
pozitivní edukační atmosféry.
Realizovaný způsob řízení vychází z jasně nastavených pravidel a funkčního přenosu
informací mezi jednotlivými aktéry vzdělávání. Využívá osvědčené řídící postupy a opírá
se o účelné delegování kompetencí na úrovni širšího vedení. Rostoucí počet pedagogů
ve škole vyústil ve zřízení osmi metodických orgánů (tzv. předmětových skupin). Učitelé
v nich mezi sebou přirozeně komunikují a spolupracují zejména v oblastech naplňová ní
školního vzdělávacího programu a koordinace výchovně vzdělávacího procesu, např.
při výběru volitelných předmětů a organizaci projektů a soutěží. Nastavené kontrolní
mechanismy jsou funkční, činnosti zaměřené na monitorování úrovně vzdělávacího procesu
jsou systémově nastaveny (četná hospitační činnost zástupců ředitele ve výuce, ředitele
školy při projektové činnosti). Propracovaný způsob vnitřní evaluace poskytuje řediteli
zpětnou vazbu o kvalitě školního prostředí i úrovni pedagogické práce. Závěry poukazují
mj. na příjemnou a akceptující pracovní atmosféru ve škole.
Filozofii školy podporuje i mnohostranně zaměřená partnerská spolupráce. Při škole pracuje
už od jejího založení Spolek pro podporu Podještědského gymnázia, který sdružuje zákonné
zástupce žáků, rodiče a příznivce instituce a významně se podílí na mimoškolních aktivitác h
gymnázia a jejich financování. Sounáležitost se školou dokladuje čtvrt století trvající činnost
Klubu absolventů Podještědského gymnázia (pořádání Dne absolventů a Výročních večeří,
udělování stipendií, organizování Sbírky pro dobrou věc). Významným hybatelem školních
i mimoškolních aktivit je žákovský parlament. Gymnázium získalo ocenění Etwinning
school label, dlouhodobě spolupracuje s partnerskou školou Het Nieuwe Eemland
– Gymnasium Amersfoort, Neederland a se střední školou I.E.S. Santa Engracia. Žáci
a učitelé jsou aktivně zapojeni do projektu DofE – Cena vévody z Edinburghu.


                                             2/8
Všestrannou podporu rozvoje osobnosti žáka doplňuje činnost školního poradenského
pracoviště. Výchovná poradkyně, metodička prevence a školní psycholog intenzivně
spolupracují a vytvářejí funkční podpůrnou síť pro žáky. Komunikace probíhá osobně,
elektronicky a prostřednictvím sdílených digitálních úložišť. Školní psycholog v rámci
pravidelných konzultací realizuje individuální setkání s žáky, podílí se na šetřeních
mapujících vztahy v třídních kolektivech. Jejich výsledky jsou následně využívá ny
k cíleným intervencím a posilování pozitivního třídního klimatu. V rámci prevence
a podpory duševního zdraví žáků škola organizuje i harmonizační pobyty, které přispívají
k rozvoji mezilidských vztahů a prevenci rizikového chování. Důležitá je spolupráce
se školskými poradenskými zařízeními, zejména při nastavování, realizaci a vyhodnoco vá ní
podpůrných opatření pro žáky se speciálními vzdělávacími potřebami. Škola má rovněž
vlastní systém podpory, v němž žákům přiznává první stupeň podpůrných opatření podle
aktuálních potřeb. Vyhodnocení jejich účinnosti probíhá pravidelně v pedagogickýc h
radách. V rámci předcházení rizikovým jevům zajišťuje metodička prevence ve spolupráci
s třídními učiteli preventivní programy pro jednotlivé třídy. K předcházení školní
neúspěšnosti jsou využívány individuální konzultace zaměřené na včasnou identifik ac i
problémových oblastí a nastavení cílené podpory. Pro rozvoj potenciálu nadaných žáků jsou
využívány specifické projekty. V oblasti kariérového poradenství škola realizuje projekt
Osobnost, spolupracuje s úřadem práce, Technickou univerzitou v Liberci a aktivně
se účastní veletrhů vzdělávání. V rámci Dne povolání pozvaní odborníci a absolventi školy
prezentují žákům vyššího gymnázia svá povolání a osobní kariérní cesty.
Koncepční personální práce vedení školy zaručuje kontinuální kvalitu vzdělávacího procesu.
Podmínky odborné kvalifikace splňovali téměř všichni vyučující. Začínajícím a nově
nastupujícím pedagogům je poskytována potřebná metodická pomoc (uvádějící učitel,
náslechy, hospitační činnost). Další vzdělávání pedagogických pracovníků koresponduje
se zaměřením školy a probíhá rovnoměrně ve všech vzdělávacích oblastech. Zaměřuje
se na využití informačních technologií ve výuce, inkluzi, podporu talentovaných žáků,
formování vztahů ve třídě aj.
Finanční prostředky jsou účelně využívány k rozšíření vzdělávací nabídky, podpoře žáků
a průběžnému zlepšování materiálního zázemí. Podle stanovených priorit a s ohledem
na koncepční záměry ředitel školy průběžně obnovuje materiálně technické vybavení
pro výuku, dbá na kultivaci interiéru školy. Třípodlažní pavilon gymnázia disponuje
dvanácti kmenovými třídami, osmi odbornými učebnami, studovnou a knihovnou. Smluvně
si pronajímá dvě tělocvičny a venkovní sportoviště základní školy. Unikátní je školní
kavárna, která kromě občerstvení nabízí rovněž společenský prostor pro setkávání s žáky
a jejich rodiči (Rodičovské kavárny). Stravování je zajištěno ve školní jídelně základní
školy. Gymnázium analyzuje rizika v oblasti bezpečnosti a ochrany zdraví, ke kterým
následně přijímá opatření k jejich eliminaci. Vstup do budovy je zabezpečen elektronick ým
systémem.


                         Hodnocení průběhu vzdělávání
K realizaci a zvládnutí nároků gymnaziálního vzdělávání efektivně napomáhá promyšle ná
organizace vzdělávání, účelné využití disponibilní časové dotace s ohledem na profil
absolventa a provázanost teoretické výuky s praktickým využitím poznatků. Široké
spektrum volitelných a nepovinných předmětů systematicky podporuje rozvoj specifick ýc h
zájmů a nadání jednotlivých žáků. Metodické a didaktické vedení sledovaných hodin
nevykazovalo výraznější rozdíly mezi výukou na nižším a vyšším stupni gymná zia.
Společným rysem byla převažující úspěšná aktivizace a vysoká míra zapojení žáků. Učitelé


                                           3/8
účinně využili výhodu menších studijních skupin, výuka probíhala v klidné a partnerské
pracovní atmosféře vstřícné k potřebám žáků. Na obou stupních gymnázia prokazovali žáci
odpovídající úroveň vědomostí a dovedností, což koresponduje s jejich dosahovanými
výsledky. Výuka podporovala kritické myšlení a aplikaci znalostí v reálném životě.
Příležitostí ke zlepšení je diferenciace učiva v průběhu výuky s cílem podporovat méně
úspěšné žáky a rozvíjet schopnosti nadaných žáků.
Sledovaná výuka českého jazyka a literatury dosahovala velmi dobré úrovně. Vyučovací
hodiny byly dynamické, měly promyšlenou strukturu založenou na logickém střídání
a provázání aktivit. Zvolené metody a formy odpovídaly charakteru probíraného učiva
i stanoveným vzdělávacím cílům, přičemž účinnost výuky zvyšovalo její propojování
s osobní zkušeností žáků. Při interpretaci vhodně zvolených ukázek neuměleckého textu žáci
prokazovali schopnost samostatně porozumět obsahu a uplatnit své znalosti z literárněvěd né
terminologie. Zařazení párové a skupinové práce v části zhlédnuté výuky podporovalo
vzájemnou interakci žáků s prvky činnostního a vrstevnického učení. Žáci byli podněcováni
k přemýšlení a samostatnému vyvozování pravidel a zákonitostí. Vyučující dbali
na jazykovou kulturu žáků a usměrňovali jejich vyjadřování.
Metodicky propracovaná byla výuka cizích jazyků, a to napříč všemi navštívenými ročníky.
Vyznačovala se celkově jazykově podnětnou atmosférou v hodinách, využitím pestré škály
metod a forem práce (párová, skupinová) a aktivním zapojením žáků. Důraz byl kladen
na témata blízká každodennímu životu a na praktické využití jazyka v reálných
komunikačních situacích. Učitelé poskytovali žákům okamžitou zpětnou vazbu, motivova li
je průběžnou pochvalou a povzbuzením, čímž posilovali jejich vnitřní motivaci a přirozený
zájem o cizí jazyk. Významnou součástí práce byla vizuální opora, klíčové jevy byly
systematicky zapisovány na tabuli, což napomáhalo lepšímu pochopení učiva. Digitá lní
technologie byly efektivně využívány jak učiteli, tak žáky, a přispívaly ke zvýšení atraktivity
i efektivity výuky. Výrazná pozornost byla věnována výslovnosti, jazykové správnosti
a postupnému rozšiřování slovní zásoby. Jazykové schopnosti a kompetence žáků posiluj í
zahraniční zájezdy a mobilita v rámci mezinárodního programu Erasmus+ (Portugalsko,
Španělsko, Finsko).
Hospitované hodiny matematiky byly vedeny obsahově správně a srozumitelně. Vyučujíc í
předkládali učivo žákům systematicky a v logické návaznosti, postupovali od jednoduššíc h
příkladů k náročnějším. Co nejvíce zákonitostí a postupů odvozovali společně se žáky,
při řešení úloh důsledně vyžadovali nejen obsahovou, ale i formální korektnost dílčích
kroků. V části výuky byl kladen důraz na to, aby si žáci uvědomili, v čem spočívá náročnost
některých úloh. Zdařile tak byla podporována spolupráce žáků ve smyslu vzájemného učení.
Diferencovaná výuka nebyla zaznamenána. Správné užívání matematické symbolik y
a terminologie bylo samozřejmostí.
Výuka přírodovědných předmětů probíhala převážně frontální formou, učitelé udržovali
pozornost žáků doplňujícími otázkami. Provázanost probíraných jevů s realitou běžného
života zvyšovala zájem žáků a podporovala jejich porozumění. Kontrola samostatné práce
probíhala společně před třídou, kde tím, kdo posuzoval správnost odpovědí, byl pedagog.
Žáci nebyli vedeni k diskusi nad probíranými jevy a ke kritickému zpracování získanýc h
informací či zhodnocení relevantnosti zdrojů.
Progresivní didaktické postupy byly využity ve výuce společenskovědních předmětů.
V rámci dějepisu byli žáci vedeni k samostatnému vyhledávání informací za použití
mobilních telefonů, jejich kritickému vyhodnocování a diskusi ve skupině spolužáků.
Podobně zdařilá byla hospitovaná výuka informatiky, která podporovala rozvoj
samostatnosti a tvořivosti žáků. Úkoly byly zadávány tak, aby žáci mohli samostatně


                                             4/8
objevovat a vyvozovat probírané jevy, vysvětlovat si je navzájem a obhajovat před
vrstevníky své hypotézy. Tímto přístupem docházelo k tomu, že žáci sami dokázali nacházet
chyby, kterých se v průběhu práce dopouštěli, a odstraňovat je. Otázky v závěru výuky vedly
k uvědomění si vlastního učebního pokroku.
Sledovaná výuka hudební a výtvarné výchovy probíhala v tvůrčím a esteticky podnětném
prostředí odborných učeben. Měla spád, podporovala u žáků kreativní přístup, estetické
cítění, přirozený zájem o hudbu a výtvarné techniky, rozvíjela tvořivost, rytmické cítění
a muzikálnost. Vyznačovala se přesahy do jiných vyučovacích předmětů. Hospitované
vyučovací jednotky tělesné výchovy byly realizovány na přilehlém školním sportovišti.
Spektrum logicky provázaných fyzických aktivit vedlo k rozvoji obratnosti, postřehu
a pohybových kompetencí žáků. Vzdělávání v oblasti zdravého životního stylu a nastavení
modelu aktivního trávení volného času je ve škole věnována značná pozornost. Podporuje
ho i pestrá skladba tradičních akcí a kurzů (turistickopřírodovědný, vodácký, lyžařský,
cyklistický, estetický, Memoriál Zuzany Krejčové).
Významným prvkem výuky byly hospitované bloky projektu Den Země, který byl
vyvrcholením dlouhodobé práce žáků zapojených do mezinárodního programu Erasmus+.
V rámci tohoto dne žáci diskutovali o aktuálních globálních tématech. Bylo využito
vrstevnické učení, žáci byli vedeni ke kritickému myšlení, samostatnému uvažová ní,
vyjadřování vlastního názoru, diskusi a k rozvoji svých postojů. Aktivně uváděli příklady
z regionálního prostředí, čímž propojovali získané poznatky s reálným životem.


                         Hodnocení výsledků vzdělávání
Škola zjišťuje a pravidelně vyhodnocuje úroveň poskytovaného vzdělávání žáků. Jejich
průběžné hodnocení výsledků vzdělávání je předmětem jednání vedení školy, pracovních
porad, pedagogické rady. Škola poskytuje žákům zpětnou vazbu a vhodně je motivuje
k dosažení jejich osobních možností. Těm, kteří aktuálně nedosahují v některé oblasti
očekávaných výsledků, poskytuje účinnou podporu a pomoc.
Vyučující využívají standardní evaluační nástroje založené na pozorování žáka
a uplatňování různých forem ústního a písemného zkoušení. Napříč vzdělávacími oblastmi
spolupracují při tvorbě testů a vzájemně konzultují výsledky vzdělávání žáků. Škola
průběžně sleduje a vyhodnocuje jejich prospěch a chování, identifikuje příčiny školní
neúspěšnosti, důsledně aplikuje pravidla pro hodnocení výsledků vzdělávání ve školním
řádu.
Škola přijímá uchazeče ke vzdělávání s vysokými studijní předpoklady. Přijímací řízení
probíhalo v minulých letech na základě jednotné přijímací zkoušky z matematiky a českého
jazyka (podíl 60, 6 %), ústního pohovoru, úspěchů v soutěžích, účasti v přípravném kurzu
Gymnazistou na zkoušku (čtyřletý obor) a výsledků ze základního vzdělávání. Zájem
o studium ve škole je trvale vysoký, na jedno místo ve čtyřletém oboru v roce 2022 připadlo
2,5 uchazeče, o rok později 2,85, ve stejném období v osmiletém oboru 3,7 a 3,1.
Žáci školy dosahují výborných výsledků v průběhu studia. Ve školním roce 2023/2024 jich
prospělo 55 % s vyznamenáním, škola neměla neprospívající žáky. Komplexnost vzdělává ní
a zvládnutí učení v souvislostech podporuje gymnázium systematickou realizací souborné
zkoušky na konci školního roku pro žáky víceletého gymnázia od tercie po septimu a první
až třetí ročník čtyřletého oboru. Výsledek zkoušky je součástí celkového hodnocení
příslušného vyučovacího předmětu a forma zkoušení poskytuje žákům autentickou přípravu
k maturitní zkoušce. Výsledkům v průběhu vzdělávání odpovídá i dlouhodobě nadprůměrná


                                           5/8
úspěšnost při ukončování vzdělávání maturitní zkouškou v porovnání se školami stejného
typu v České republice. Ve školním roce 2022/2023 uspěli v jarním termínu všichni žáci
ve společné části maturitní zkoušky, 12 % žáků konalo opravnou zkoušku z profilové části
v podzimním termínu. Ve školním roce 2023/2024 uspělo 97 % žáků v řádném termínu,
jeden žák vykonal zkoušku úspěšně v podzimním termínu. Škola k udržení nadprůměrnýc h
výsledků vzdělávání realizuje řadu opatření (např. semináře, dělené hodiny, projektové
vyučování, přednášky, besedy, individuální konzultace).
K výchovným opatřením je přistupováno na základě vhodně nastavených pravidel
pro hodnocení chování. Výrazně převažují pochvaly především za výborný prospěch,
úspěchy v olympiádách a soutěžích nebo za angažovanost při školních akcích. Osvědčenými
motivačními prostředky k dosahování velmi dobrých výsledků jsou odměny ve formě
stipendií. Zřizovatel školy uděluje nejlepším žákům nižšího a vyššího gymná zia
prospěchové stipendium, Klub absolventů Podještědského gymnázia ohodnocuje výraznou
osobnost, která nejvíce zviditelnila jméno školy na veřejnosti. Škola uděluje žákům
i stipendia fyzických osob podporující všestranný rozvoj žáka, např. společenskověd ní,
badatelské, sportovní stipendium.
Podporu individuálních zájmů jednotlivců představuje účast v širokém spektru soutěží
a olympiád vědomostního, uměleckého i sportovního zaměření. Významného úspěchu
dosáhl školní tým v celostátní bezpečnostně-politicko-vojenské soutěži Europa Secura.
Odměnou za druhé místo mu byla návštěva institucí Evropské unie a NATO v Bruselu.
Na předních místech v krajském kole se umístili žáci školy v matematické, ekonomické,
fyzikální a astronomické olympiádě, v konverzačních soutěžích v cizích jazycích,
v dějepisné soutěži gymnázií, v mezinárodní matematické soutěži družstev Náboj
a ve vědomostní soutěži Pišqworky. Do celostátního kola postoupili žáci v logické,
mediální, energetické a lingvistické olympiádě. Na mezinárodní úrovni se zúčastnili soutěže
Mladí překladatelé ze španělštiny. Mezi sportovní úspěchy školy patří postup do krajského
kola přespolního běhu družstev. Sportovní úspěchy zaznamenává škola i v turnajíc h
(volejbal, kopaná, florbal). Od roku 1993 působí v gymnáziu Studentský divadelní soubor
STOPA.
Žáci posledních dvou ročníků samostatně zpracovávají odborné práce na zvolená témata
s využitím různých informačních zdrojů či na základě vlastního výzkumu či šetření. Pro
zpracování tématu využívají odbornou pomoc konzultantů, kteří jsou často učiteli
na vysokých školách, členy Akademie věd České republiky či specialisty v příslušné oblasti.
Prezentace těchto prací probíhá před komisí, jejímž členem je odborník na danou
problematiku. Nejlepší práce jsou přihlašovány do soutěže středoškolské odborné činnost i.
Ve školním roce 2023/2024 v oblasti fyziky postoupil žák do celostátního kola.
Spolupráce s rodičovskou veřejností zahrnuje oceňování vítěze každoroční veřejné
prezentace odborných prací žáků septimy a třetího ročníku s názvem Fanda. Školní cena
Pegy je udělována žákům za zásluhy v pěti oblastech života gymnázia. Předávání cen
je spojeno s kulturním programem, který připravují a realizují žáci pod vedením členů
žákovského parlamentu.
Naprostá většina absolventů školy pokračuje ve studiu na vysokých školách. Zastoupeny
jsou fakulty zaměřené na nejrůznější vědní disciplíny. Výjimkou nejsou ani vysoce prestižní
studijní obory. Pozitivní je systematické sledování úspěšnosti absolventů na vysokých
školách i po prvním roce terciárního vzdělávání.




                                           6/8
                                         Závěry
Vývoj školy
– V gymnáziu bylo zřízeno osm metodických orgánů, tzv. předmětových skupin.
Silné stránky
– Škola poskytuje všem aktérům otevřené, kultivující a motivační edukační prostředí
  s propracovanými zpětnovazebními mechanismy. (1.3)
– Rozvíjené partnerské vztahy všestranně přispívají k naplňování profilu absolventa
  a zpestření vzdělávacího procesu. (1.5)
– Vedení školy aktivně vyhledává vhodné možnosti zapojení do projektové činnosti s řadou
  školních i mimoškolních aktivit, která umožňuje zkvalitňovat podmínky a průběh
  vzdělávání ve všech oblastech. (2.1)
– Široké spektrum volitelných předmětů, nabídka nepovinných předmětů a dalších
  vzdělávacích aktivit podporují rozvoj specifických zájmů a nadání jednotlivých žáků.
  (5.1)
– Žáci dosahují stabilně výborných výsledků v průběhu i při ukončování vzdělávání. Škola
  cíleně podporuje jejich účast v odborně zaměřených soutěžích a olympiádách, žáci
  dosahují předních umístění ve vyšších kolech soutěží včetně republikové úrovně. (5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Škola má rezervy ve využívání diferenciace výuky zaměřené na cílenou podporu žáků
  s ohledem na jejich nadání a zájem o probírané učivo. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Ve výuce častěji uplatňovat formativní způsob hodnocení a zapojovat žáky do reflexe
  vlastního pokroku nebo do vzájemného hodnocení.
– Nabízet žákům možnost výběru úloh různé kognitivní náročnosti.
Pro účely zvýšení dotací právnická osoba vykonávajíc í činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 15 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


                                            7/8
              Seznam dokladů, o které se inspekční zjištění opírají
 1. Výpis z rejstříku škol a školských zařízení, ze dne 12. 2. 2025
 2. Školní akční plán rozvoje vzdělávání na období 2023 – 2026, říjen 2022
 3. Strategický plán školy, ze dne 28. 8. 2024
 4. Plán rozvoje školy, ze dne 23. 8. 2023
 5. Koncepce školy 2021 – 2025, nedatována
 6. Návrh rozdělení pracovní náplně, nedatován
 7. Plán dalšího vzdělávání pedagogických pracovníků, školní rok 2024/2025, nedatován
 8. Souhrnná dokumentace k výchovnému poradenství a prevenci rizikového chování žáků,
    vedená ve školním roce 2024/2025
 9. Souhrnná dokumentace k ukončování vzdělávání, vedená k datu inspekční činnosti
10. Souhrnná dokumentace k přijímacímu řízení pro školní rok 2025/2026
11. Výroční zprávy o činnosti školy za školní roky 2022/2023 a 2023/2024
12. Souhrnná dokumentace k hodnocení bezpečnosti a ochrany zdraví žáků, vedená k datu
    inspekční činnosti
13. Další dokumentace podle § 28 školského zákona, vedená a platná ve školním roce
    2024/2025
14. Webové stránky školy na adrese https://gdoctrina.cz


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

Mgr. Jitka Šafaříková, školní inspektorka, vedoucí inspekčního týmu
Mgr. Romana Jůnová, školní inspektorka
Mgr. Dagmar Lexová školní inspektorka
12. 5. 2025




                                           8/8
