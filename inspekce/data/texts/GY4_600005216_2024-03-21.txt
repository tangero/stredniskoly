CSI0X00CBH92




                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIA-994/24-A
                                      Sp. zn. ČŠIA-S-188/24-A


Název                               Střední škola gastronomická a hotelová s.r.o.
Sídlo                               Vrbova 1233/34, 147 00 Praha 4 – Braník
E-mail                              info@ssgh.cz
IČO                                 25 097 547
Identifikátor                       600 005 216
Právní forma                        společnost s r.o.
Zastupující                         PhDr. Karel Vratišovský, MBA
Zřizovatel                          Ing. Tomáš Kadlec, MBA
Místo inspekční činnosti            Mikuleckého 1314/14, Praha 4 – Braník
                                    Na Líše 936/16, Praha 4 – Michle
                                    Vrbova 1233/34, Praha 4 – Braník
Inspekční činnost na místě          21. 3. 2024 − 26. 3. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou podle
§ 174 odst. 2 písm. b) a c) zákona č. 561/2004 Sb., o předškolním, základním, středním,
vyšším, odborném a jiném vzdělávání (školský zákon), ve znění pozdějších předpisů.


                                         Charakteristika
Právnická osoba Střední škola gastronomická a hotelová s.r.o. vykonává činnost střední
školy (dále „škola“ nebo „instituce“). Vzdělávání poskytuje ve čtyřletých oborech
zakončených maturitní zkouškou - Cestovní ruch, Hotelnictví a Gastronomie v denní
a kombinované formě, v nástavbovém oboru Podnikání v dálkové a kombinované formě
a v oborech s výučním listem Kuchař-číšník v denní a dálkové formě a Cukrář v denní
formě. Od 1. 9. 2023 je nově realizován také čtyřletý obor Gymnázium v denní formě.
Vzdělávání probíhá v sídle školy v ulici Vrbova 1233 a na detašovaných pracovištích v ulici
Mikuleckého 1314 a v Základní škole Na Líše 936 v Praze 4.
Od posledního inspekčního hodnocení v roce 2016 došlo k nárůstu počtu žáků a tříd,
významně se zvýšil podíl žáků v kombinované formě studia. K 30. 9. 2023 se ve škole
vzdělávalo v denním studiu ve 33 třídách 896 žáků, v ostatních formách vzdělávání 1527
žáků v 58 třídách, celkem 2423 žáků v 91 třídách. Nejvyšší povolený počet žáků (2440) byl
téměř využit.


                         Hodnocení podmínek vzdělávání
Velikost školy a počet pracovišť poskytovaného vzdělávání klade na oblast řízení zvýšené
nároky. Ředitel školy (dále „ředitel“) ve své řídicí pozici vhodně využívá své dlouholeté
zkušenosti a manažerské dovednosti. Jasně definovaná vize školy odráží záměry zřizovate le,
zohledňuje moderní výukové trendy v gastronomických a příbuzných oborech a reflektuje
i poptávku veřejnosti, např. zavedením nového oboru Gymnázium. Stanovené koncepční
záměry se daří naplňovat v oblasti kvalitního zajištění personálních, materiálně technickýc h
podmínek a finančních zdrojů, průběžnou inovací školních vzdělávacích programů (dále
„ŠVP“) s ohledem na podporu profilace žáků a jejich budoucího uplatnění na trhu práce.
Do tvorby kurikulárních dokumentů jsou zapojováni sociální partneři školy, rovněž byl
vytvořen modul ŠVP v rámci vlastního elektronického systému školy, což umožňuje
účinnou kontrolu naplňování obsahu ŠVP, realizaci kompetencí a mezipředmětových vztahů
ve výuce. Revize ŠVP zohledňují změny v legislativě (inkluzivní vzdělávání) i závěry
z prováděné analýzy výsledků vzdělávání žáků.
K naplňování ŠVP, realizaci praktického vyučování a sdílení mezinárodních zkušeností
v oblasti odborného vzdělávání přispívají nadstandardní partnerské vztahy se sociálními
partnery, zahraničními školami a profesními organizacemi. Sociální partneři i zřizova te l
přispívají prostřednictvím svého motivačního a stipendijního programu k podpoře
úspěšnosti žáků při vzdělávání a jejich profesnímu směřování. Kromě praktického
vyučování jsou sociální partneři pravidelně zapojováni do tvorby a úprav ŠVP
a zkvalitňování pedagogického procesu. Instituce má uzavřené dohody o spolupráci
(partnerství) s vysokými školami v České republice i v zahraničí. Kromě tradiční partnerské
školy ve Velké Británii spolupracuje i se školami ve Spojených státech americkýc h
a v kanadském Torontu.
Nastavený způsob řízení školy je účelný, vychází z komplexní analýzy stavu instituce, reálně
stanovených cílů, důsledné kontroly i rozboru dosaženého stavu a z toho vyplývajíc íc h
opatření. Funkční organizační struktura odpovídá velikosti a typu školy. Ředitel účelně
delegoval některé pravomoci na svých šest zástupců zodpovídajících za klíčové úseky
činnosti školy (statutární zástupkyně, zástupce ředitele pro denní maturitní studium, zástupce
ředitele pro maturitní studium v ostatních formách vzdělávání, zástupce ředitele pro studium
výučních oborů, zástupce ředitele pro praktické vyučování, zástupce ředitele pro přijímac í
zkoušky, do jehož kompetence spadá i projektová činnost).
Pedagogické vedení a kontrolní činnost ředitele i pověřených pracovníků (zástupci ředitele,
metodik pedagogického procesu a předsedové předmětových komisí) jsou plánované
a funkční. Jejich závěry jsou pravidelně vyhodnocovány a vyúsťují v konkrétní doporučení
pro zkvalitnění výuky či nastavení podpory v rámci dalšího vzdělávání učitelů. Ke zvyšová ní
kvality pedagogického procesu přispívají povinné a evidované vzájemné náslechy učitelů


                                             2/9
a hospitační činnost externího odborníka z praxe. Vedení školy využívá rovněž vlastní
evaluační nástroje k získání zpětné vazby od jednotlivých aktérů vzdělávání, např.
dotazníková šetření zadávaná v rámci třídnických hodin, pravidelné zjišťování klimatu školy
školním psychologem, setkání s mluvčími tříd, třídní schůzky, pravidelné audity. Výsledky
z těchto šetření poskytují vedení školy podněty pro další inovace ve výuce.
Participace pedagogů na činnostech instituce je systémově nastavena a využívá motivač ní
organizační strukturu formou čtyřstupňového kariérního řádu (junior učitel, senior učitel,
učitel specialista a vedoucí učitel). Pedagogičtí pracovníci jsou podle určeného stupně
kariérního řádu pověřováni výkonem či koordinací dílčích procesů ve škole nebo se podílejí
na jejím řízení, např. koordinátor ICT, ŠVP či vedoucí sekcí nebo předsedové předmětových
komisí.
Od minulé inspekční činnosti se zvýšil podíl kvalifikovaných pedagogů. Vzdělává ní
zajišťuje pedagogický sbor 92 pracovníků, včetně 3 rodilých mluvčí a asistentky pedagoga.
V současné době dochází k postupnému oddělování a formování samostatného
pedagogického sboru pro gymnázium. Škola vytvořila pozici suplenta, pedagogického
pracovníka, který se zaměřuje na zastupování nepřítomných kolegů. Pro začínající učitele
je vytvořen jasně formulovaný a termínovaný plán adaptace, který je rozdělen do několika
oblastí, např. informační, organizační, vedení pedagogické dokumentace, výchovně-
vzdělávací oblast. S každým pedagogickým pracovníkem vede příslušný zástupce ředitele
dvakrát ročně osobní personální pohovor, jehož obsahem je kromě pravidelného hodnocení
také nastavení odborného a osobnostního směřování daného učitele. Důraz je kladen na
prohlubování odbornosti jednotlivých učitelů a zvyšování jejich jazykové úrovně
a digitálních kompetencí.
Další vzdělávání pedagogických pracovníků (dále „DVPP“) je realizováno systematick y
a je zacíleno na potřeby a priority školy i jednotlivých aktérů vzdělávacího procesu. Škola
pravidelně pořádá interní vzdělávací akce celého sboru zaměřené na aktuální pedagogické
nebo didaktických oblasti.
Efektivitě řízení, kontrolní činnosti a plynulému přenosu informací napomáhá vlastní
komplexní elektronický systém. Propojuje rovněž ekonomickou agendu školy a plní funkci
školního datového uložiště učebních materiálů. Instituce také ověřuje zavedení školního
systému na pracovištích sociálních partnerů v podobě portálu praktického vyučová ní
a nového docházkového systému.
Ve vysoké kvalitě materiálně technického zázemí se pozitivně promítá vícezdrojo vé
financování školy. Ředitel společně se zřizovatelem kontinuálně doplňuje a zlepšuje
materiální podmínky pro výuku. Škola disponují dostatečným množstvím kmenových tříd,
jazykových a odborných učeben (moderní učebna stolničení, zcela nové kuchařské
a cukrářské studio), ICT pracoven nebo potřebným zázemím pro pedagogy a žáky (relaxační
koutky, školní knihovna, kabinety, jednací místnosti, kabinety, sborovna, pracovna školního
psychologa). Prostory pro výuku oboru Gymnázium, včetně odborných učeben a laboratoře
pro přírodovědné předměty nebo estetické vzdělávání jsou smluvně zajištěny v budově
Základní školy (dále „ZŠ“) Na Líše. Od posledního inspekčního hodnocení došlo ve škole
ke zlepšení vybavení zejména v oblasti informačních technologií a didaktických pomůcek,
např. notebooky pro učitele, projekční technika a interaktivní tabule, velkoformáto vé
dotykové obrazovky, profesionální nahrávací studio, sady iPadů. Moderně zařízené učebny
pro výuku informatiky disponují moderní výpočetní technikou, několika druhy 3D tiskáren,
3D scannerem, dronem, robotickou stavebnicí, cukrářské studio je vybaveno novou 3D
tiskárnou na čokoládu.



                                           3/9
K výuce tělesné výchovy, sportovních aktivit a mimoškolní činnosti žáků jsou využívá ny
dvě prostorné tělocvičny s vlastním sportovním vybavením, přilehlé sportoviště ZŠ Na Líše
a jedna posilovna. K bezpečnosti žáků na pracovištích přispívá zabezpečení vstupu do školy
kamerovým systém a elektronickými čipy. Škola zajišťuje žákům stravování smluvně
ve školní jídelně v budově školy.


                          Hodnocení průběhu vzdělávání
Vyučování probíhalo obvykle v příjemné pracovní atmosféře, v hodinách byl patrný vstřícný
a respektující přístup učitelů k žákům. Žáci respektovali stanovená pravidla, jejichž
dodržování jednotliví učitelé důsledně vyžadovali. Ve většině sledovaných hodin
pedagogové kladli důraz na upevňování osvojených znalostí a praktických dovedností
i k utváření studijních návyků. I slabší žáci zažívali při výuce úspěch. Škola má nastavený
systém domácí přípravy žáků se zápisem do vlastního elektronického systému.
Při hospitacích bylo patrné nastavené koncepční vedení pedagogického sboru. Metodické
působení se promítalo v jednotném dodržování struktury vyučovací hodiny, jejích fází
a stanovení jasného vzdělávacího cíle. Učitelé ve většině hospitovaných hodin střídali
dle potřeb žáků formy a metody práce a potlačovali tak případnou dominantní roli učitele
při frontální výuce. Jednotliví vyučující vhodně zapojovali žáky do společného vyhodnoce ní
stanoveného vzdělávacího cíle, součástí většiny vyučovacích hodin bylo využívá ní
sebehodnocení žáků na konci hodiny a hodnocení jejího průběhu.
Účinnost výuky zvyšovalo propojení vzdělávacího obsahu s reálnými situacemi z praxe
i vlastními zkušenostmi žáků. Žáci správně používali odbornou terminologii. Při výuce bylo
efektivně pracováno s chybou. Didaktická technika byla v části hodin využita k podpoře
názornosti (např. tablety, počítač připojený na projektor při prezentaci, interaktivní tabule
či mobilní zařízení žáků), chybělo však vlastní vyhledávání a kritické zpracovávání
informací z různých zdrojů samotnými žáky.
Výuka cizích jazyků byla organizována převážně v malých skupinách, v maturitníc h
oborech byli žáci rozděleni podle úrovně zvládnutí řečových dovedností prvního cizího
jazyka. Efektivitu výuky cizích jazyků podporuje rozvržení týdenní hodinové dotace mezi
dva vyučující – českého učitele a rodilého mluvčího. V hospitovaných hodinách úspěšnost
spočívala zejména v úzké metodické spolupráci obou vyučujících a v jednotném užití
didaktických postupů. Rodilý mluvčí se věnoval převážně konverzačním tématům
a efektivnímu osvojování slovní zásoby. Většina hodin cizích jazyků byla vedena v cílovém
jazyce.
Hospitované hodiny humanitních a odborných předmětů byly dobře připraveny
a promyšleny. Učitelé většinou aktualizovali probíraná témata, propojovali učivo v širších
souvislostech a účelně rozvíjeli mezipředmětové vazby. Požadavky kladené na žáky byly
přiměřené, žáci měli potřebné množství času k pochopení a procvičení probírané látky.
Vyučující ve většině humanitních a odborných předmětů volili účinné metody a formy práce
vzhledem k probíranému učivu a věku žáků. V části hospitovaných hodin byla využívá na
frontální výuka s výraznější rolí učitele, doplněná řízeným rozhovorem a samostatnou prací
žáků. Kooperativní formy práce byly použity spíše v menší míře. Ve výuce vyšších ročníků
maturitních oborů bylo zřetelné zacílení na přípravu k maturitní zkoušce. Vyučujíc í
průběžně kontrolovali samostatnou práci žáků a poskytovali jim zpětnou vazbu využite lno u
při dalším učení.




                                            4/9
Ve sledovaných hodinách byla zřetelná podpora žákům se speciálními vzdělávac ími
potřebami a žákům s odlišným mateřským jazykem, patrný byl individuální přístup učitelů
a snaha o vnitřní diferenciaci.
Účinnost vzdělávacího procesu v menší části hospitovaných hodin teoretické výuky
snižovaly některé metodické a didaktické nedostatky, které vyžadují zlepšení, např. nižší
pestrost zařazovaných forem výuky a méně časté střídání činností, což vedlo k pasivitě
jednotlivců a nerovnoměrnému zapojení žáků do vyučování. V některých hodinách nebyl
vytvářen dostatečný prostor pro souvislejší mluvený projev žáků a v menší části výuky cizích
jazyků nebyl cíleně podpořen rozvoj jejich interaktivních řečových dovedností. Žáci nebyli
rovněž v potřebné míře vedeni k objektivnímu posouzení kvality práce svých vrstevníků ani
k sebereflexi vlastního výkonu. V některých sledovaných hodinách se projevila
i nedostatečná odlišnost nároků vzhledem ke gymnaziálnímu a střednímu odbornému
vzdělávání a menší zkušenost učitelů školy s gymnaziální výukou. V části výuky vyučujíc í
nedbali na jazykovou kulturu a nevedli žáky k aktivnímu užívání spisovného jazyka.
Praktické vyučování žáků bylo realizováno cvičeními v odborných učebnách nebo
v odborném výcviku, který probíhá v reálných podmínkách na moderně vybavenýc h
pracovištích. Z důvodu seznámení se s různými typy pracovišť dochází k organizační změně
umístění žáka v pravidelných půlročních intervalech. Na těchto pracovištích probíhají
rovněž závěrečné a praktické maturitní zkoušky žáků posledních ročníků.
Na všech navštívených pracovištích panovala příjemná atmosféra, žáci pracovali se zájmem,
spolupracovali mezi sebou i s instruktory. Sledovaná praktická výuka byla vesměs dobře
organizačně promyšlena a zvládnuta, vhodně navazovala na teoretické předměty, vycháze la
především z očekávaných znalostí a dovedností žáků dle ŠVP. Učitelé praktického
vyučování spolu s instruktory na pracovištích motivovali žáky k odvádění kvalitní práce
dle daného standardu a prohlubovali jejich zájem o vybrané povolání. Ze sledovaných hodin
praktického vyučování na reálných pracovištích je zřejmé, že žáci mají vytvořeny pracovní
návyky, smysl pro preciznost a profesionalitu již v průběhu středoškolského vzdělávání.
Škola v průběhu vzdělávání zapojuje žáky do rozšiřujících vzdělávacích aktivit navazujíc íc h
na vyučované obory vzdělání, např. tematicky zaměřené gastronomické akce, přednášky
či besedy, projektová činnost nebo zahraniční výjezdy. V rámci ekologické výchovy škola
realizuje včelařský kroužek nebo pěstování bylin, jehož poznatky využívají žáci při
praktických cvičeních.


                          Hodnocení výsledků vzdělávání
Skupinové i individuální výsledky jsou projednávány na jednáních pedagogické rady,
v rámci metodických orgánů i na úrovni vedení školy. Analýza dosažených výsledků
umožňuje sledovat individuální pokrok jednotlivých žáků, srovnávat skupinové výstupy
a přijímat konkrétní opatření do výuky.
Ke zjišťování dosažené úrovně osvojených vědomostí a praktických dovedností žáků
a k ověřování míry zvládnutí očekávaných výstupů školních vzdělávacích programů používá
škola standardní nástroje, např. různé formy písemného a ústního zkoušení, i výsledky
interního testování (jednotné schéma velkých prací v různých ročnících i předmětech). Žáky
vytvářená portfolia slouží jako diagnostický a hodnoticí nástroj pro sledování a zajišťová ní
kvality praktického vyučování i sledování získaných kompetencí žáků v průběhu studia.
Nezávislou zpětnou vazbu o úrovni vědomostí žáků představuje i externí hodnocení,
do něhož se škola příležitostně zapojuje. Z výstupů výběrového zjišťování ČŠI vyplývá,


                                            5/9
že žáci dosáhli ve školním roce 2022/2023 slabších výsledků v moderních dějinách
(1. ročník) a čtenářské gramotnosti (2. ročník).
Ve sledovaném období tří školních let dosahovaly celkové průběžné výsledky vzdělává ní
žáků stabilní úrovně, podíl neprospívajících byl 8 %. Pozitivním zjištěním je narůstajíc í
podíl žáků s uzavřenou klasifikací k 30. 6. (ve sledovaném období u žáků denní formy
vzdělávání posun z 86 % na 89 %, u ostatních forem vzdělávání z 45 % na 55 %). Vykázaná
absence odpovídá druhu školy (v průměru 98 hodin na žáka denní formy vzdělává ní
za školní rok), počet neomluvených hodin byl zanedbatelný. Výsledky žáků s potřebou
podpůrných opatření a žáků s odlišným mateřským jazykem byly srovnatelné s výsledky
intaktních žáků. Výchovná opatření jsou ukládána uvážlivě v souladu s nastavenými
pravidly, převažuje motivační charakter pochval a ocenění.
Významným ukazatelem kvalitativního rozvoje žáků je jejich úspěšnost u maturitníc h
a závěrečných zkoušek. Výsledky žáků školy byly ovlivněny typem oboru, formou
vzdělávání i počtem žáků konajících maturitní zkoušku. Ve sledovaném období dosahovali
nejlepších výsledků ve společné i profilové části maturitní zkoušky žáci oboru Gastronomie
v denní i kombinované formě. Naopak menší úspěšností dosahovali žáci ve společné části
maturitní zkoušky z cizího jazyka v oboru Hotelnictví a Cestovní ruch v kombinova né
formě. Úspěšnost žáků u závěrečné zkoušky je tradičně velmi vysoká.
Škola pravidelně realizuje kromě standardní výuky také přípravný kurz na složení
mezinárodní anglické jazykové zkoušky FCE. Rozvoj komunikace v anglickém jazyce
a prohlubování především komunikativních multikulturních kompetencí žáků je účelně
podpořeno řadou zahraničních exkurzí, odborných stáží ve spolupráci s partnerskými
subjekty.
Vedení školy rozšířilo služby poskytované žákům, a to vedle studijního oddělení
vykonávajícího organizační a podpůrné činnosti o centrum studijní podpory, jehož hlavním
úkolem je poradenská pomoc žákům se speciálními vzdělávacími potřebami (dále „SVP“)
a s odlišným mateřským jazykem (dále „OMJ“) a podpora studia pro žáky v kombinova né
a dálkové formě vzdělávání.
Poskytování poradenských služeb je založeno především na úzké osobní spolupráci členů
početného školního poradenského pracoviště (dvě výchovné poradkyně, tři metodici
prevence a školní psycholog) s vedením školy, s třídními učiteli, ostatními pedagogy
i se zákonnými zástupci žáků. Pracoviště zajišťuje standardní služby v oblastech podpory
žáků se SVP a OMJ a prevence rizikového chování žáků nebo diagnostických činností.
Kariérové poradenství je cíleně věnováno dalšímu profesnímu či studijnímu směřování žáků.
Škola průběžně identifikuje individuální vzdělávací potřeby žáků, kterým je nabízena
podpora, např. formou konzultací. Účinnost poskytované podpory je pravidelně
vyhodnocována.
Nastavené funkční preventivní mechanismy umožňují včas odhalovat a zachycovat různé
formy rizikového chování, Preventivní program se zaměřuje na podporu bezpečného
chování, zdravého životního stylu žáků a pozitivních mezilidských vztahů. Důraz je kladen
na snížení absencí ve vyučování. Problematika prevence sociálně patologických jevů
je doplňována vzdělávacími obsahy některých předmětů. Preventivní aktivity jsou
realizovány i na sportovních a zejména na adaptačních kurzech.
Škola spolupracuje s řadou neziskových organizací. Žáci školy se pravidelně účas tní
projektu Příběhy bezpráví, darování krve, workshopů v pražském židovském muzeu nebo
vybraných charitativních akcí. Každoročně škola nabízí svým žákům účast na odborných
exkurzích a výměnných pobytech na partnerských školách v zahraničí (Čína, USA, Kanada,


                                           6/9
Velká Británie). Kromě velkých zahraničních akcí nabízí škola svým žákům účast
na exkurzích do evropských metropolí (např. do Londýna, Říma).


                                         Závěry
Vývoj školy:
Od minulé inspekční činnosti v roce 2016 vzrostl počet žáků a počet tříd, významně se zvýšil
podíl žáků v kombinované formě studia. Byl zaveden nový obor vzdělávání Gymnázium.
Od poslední inspekce se výrazně zlepšily materiálně technické podmínky a vybavení školy
digitálními technologiemi.
Silné stránky:
Střední škola – gymnaziální a negymnaziální obory
    – škola má jasně formulovanou vizi, která je rozpracována do její strategie, koncepční
       řízení ve všech oblastech činnosti školy s efektivním využíváním personálníc h
       materiálních a finančních zdrojů (1.1)
    – rozvíjené partnerské vztahy podporující naplňování profilu absolventa a uplatně ní
       žáků v cizojazyčném prostředí (1.5)
    – účinný způsob řízení založený na komplexní evaluaci školy a funkční komunik ac i
       aktérů vzdělávání (2.1)
    – pedagogové systematicky promýšlejí a připravují výuku v souladu s vědomostními,
       dovednostními i postojovými cíli definovanými v kurikulárních dokumentech školy
       a potřebami žáků (4.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
Střední škola – gymnaziální a negymnaziální obory
    – nižší míra metodické a didaktické propracovanosti v části teoretické výuky, méně
       časté zařazování práce s různými informačními zdroji a jejich samostatné kritické
       vyhodnocování žáky v části vyučovacích hodin (4.2)
Střední škola –negymnaziální obory
    – menší úspěšnost žáků ve společné části maturitní zkoušky z cizího jazyka u oboru
       Hotelnictví a Cestovní ruch v kombinované formě studia (5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
   –   častěji využívat aktivizační výukové metody, účelně zapojovat žáky do výukového
       procesu, cíleně podporovat rozvoj kritického myšlení žáků systematick ým
       zařazováním práce s textem napříč vyučovacími předměty, více využívat různých
       informačních zdrojů
   –   důsledně uplatňovat spisovnou češtinu, dbát na jazykovou kulturu učitelů i žáků
       při vyučování
   –   přijmout opatření, která zvýší úspěšnost žáků ve společné části maturitní zkoušky
       v cizích jazycích
   –   rozšířit vhodné prostory pro výuku oboru Gymnázium


                                            7/9
Pro účely zvýšení dotací právnická osoba vykonávající činnost školy dosahuje škola
výsledků hodnocení požadovaných dle § 5 odst. 3 písm. b) zákona č. 306/1999 Sb.,
o poskytování dotací soukromým školám, předškolním a školským zařízením, ve znění
pozdějších předpisů.


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Výpis z rejstříku škol a školských zařízení – platný k termínu inspekční činnosti
 2.   Strategický plán rozvoje školy do roku 2029 ze dne 1. 9. 2023
 3.   Koncepce školy na období školních let 2022/2023 a 2023/2024 ze dne 7. 9. 2022
 4.   Školní řád, vnitřní řády odborných učeben a pracovišť platné k termínu inspekční
      činnosti
 5.   Školní vzdělávací programy oborů vzdělání vyučovaných ve školním roce 2023/2024
      k termínu inspekční činnosti
 6.   Stipendijní řád pro rok 2024 ze dne 10. 5. 2023
 7.   Pravidla motivačního programu ze dne 4. 9. 2023
 8.   Rozvrh vyučovacích hodin platný k termínu inspekční činnosti
 9.   Třídní knihy – školní rok 2023/2024 k termínu inspekční činnosti
10.   Vybraný vzorek evidence žáků (školní matrika) vedená k termínu inspekční činnosti
11.   Výroční zpráva – školní roky 2021/2022 a 2022/2023
12.   Záznamy z pedagogických rad, provozních porad a jednání předmětových komisí
      vedené ve školních letech 2022/2023 a 2023/2024 k termínu inspekční činnosti
13.   Plán DVPP a přehled DVPP platný k termínu inspekční činnosti
14.   Výběr z personální dokumentace pedagogických pracovníků vedené k termínu
      inspekční činnosti
15.   Dokumentace školního poradenského pracoviště vedená k termínu inspekční činnosti
16.   Dokumentace k bezpečnosti a ochraně zdraví žáků platná k termínu inspekční činnosti




                                            8/9
                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu. Inspekční zprávu společně s připomínkami a stanoviskem České školní
inspekce k jejich obsahu zasílá Česká školní inspekce zřizovateli a školské radě.
Inspekční zpráva včetně připomínek je veřejná a je uložena po dobu 10 let ve škole
nebo školském zařízení, jichž se týká, a v místně příslušném inspektorátu České školní
inspekce. Zároveň je inspekční zpráva zveřejněna na webových stránkách České školní
inspekce a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Tomáš Šimek, školní inspektor, vedoucí inspekčního týmu
 Mgr. et Bc. Lenka Rose, školní inspektorka
 PhDr. Bc. Tibor Slažanský, PhD, školní inspektor
 Ing. Marta Dykovská, kontrolní pracovnice
 Mgr. Vladimíra Příhodová, přizvaná osoba


14. 05. 2024




                                         9/9
