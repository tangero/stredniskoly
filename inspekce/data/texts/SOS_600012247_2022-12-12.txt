                                   Česká školní inspekce
                                Královéhradecký inspektorát
______________________________________________________________________________________________________ ______




                         IN S P E K Č N Í ZP R ÁVA
                                          Čj. ČŠIH-1228/22-H


Název                                Střední zdravotnická škola Náchod – Evangelická
                                     akademie
Sídlo                                Kladská 335, 547 01 Náchod
E-mail                               reditel@zdravkanachod.cz
IČO                                  00189391
Identifikátor                        600012247
Právní forma                         školská právnická osoba
Zastupující                          Mgr. Bc. David Hanuš, MBA
Zřizovatel                           Českobratrská církev evangelická
Místo inspekční činnosti             Kladská 335, 547 01 Náchod
Inspekční činnost na místě           12. 12. − 13. 12. 2022


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Zjišťování a hodnocení podmínek, průběhu a výsledků vzdělávání, a to podle přísluš nýc h
školních vzdělávacích programů podle § 174 odst. 2 písm. b) a c) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů, zejména se zaměřením na neúspěšnost ve společné části
maturitní zkoušky (dále „MZ“) v letech 2020 až 2022 do data inspekční činnosti.
                                   Charakteristika
Školská právnická osoba Střední zdravotnická škola Náchod – Evangelická akademie (dále
„škola“) vykonává činnost střední školy. Poskytuje střední stupeň vzdělání s MZ v denní
formě vzdělávání v oborech vzdělání 53-41-M/03 Praktická sestra a 75-41-M/01 Sociální
činnost a střední stupeň vzdělání s výučním listem v denní formě vzdělávání 53-41-H/01
Ošetřovatel. Škola dále umožňuje zájemcům získat osvědčení v akreditovanýc h
kvalifikačních kurzech Sanitář a Masér ve zdravotnictví. K termínu inspekce se v osmi
třídách prvního až čtvrtého ročníku maturitních oborů vzdělávalo 198 žáků. O své činnosti
škola informuje prostřednictvím internetových stránek www.zdravkanachod.cz.


                         Hodnocení podmínek vzdělávání
Ředitel, který vede školu od roku 2005, splňuje předpoklady pro výkon této funkce.
Organizační struktura školy je jednoduchá a vyhovuje jejím aktuálním potřebám. Ředitel
školy delegoval části pravomocí a odpovědností na svoji zástupkyni a vedoucí učitelku
praktického vzdělávání.
Koncepce rozvoje školy na období 2018 – 2023 je zaměřena na všechny oblasti souvisejíc í
s výchovně vzdělávací činností a s provozem školy, není ale průběžně vyhodnocová na.
Autoevaluační procesy, např. formou SWOT analýzy, nejsou ve škole realizovány. Práce
s výsledky žáků a strategie ke zvyšování jejich úspěšnosti ve vzdělávání jsou zmíněny pouze
obecně, bez stanovení konkrétních nástrojů k naplnění. Vedení školy se neúspěšností žáků
v oborech vzdělání zakončených MZ koncepčně nezabývalo, analýza výsledků společné
části MZ provedena nebyla. Hospitační činnost vedení školy zaměřená na efektivitu
vzdělávání v předmětech společné části MZ byla v minulém školním roce nedostatečná.
Hospitace proběhly pouze v anglickém jazyce (2) a v matematice (1), v hodinách českého
jazyka a literatury (vyučovací předměty český jazyk a literární a estetická výchova) nebyla
realizována žádná hospitace. Pedagogická rada se neúspěšností žáků u MZ zabývala jen
v rovině konstatování s tím, že je třeba výsledky žáků u MZ zlepšit. Ředitel školy přijal
v tomto školním roce dílčí opatření ke zvýšení úspěšnosti žáků při ukončování studia.
Odpovědností za zvýšení úspěšnosti žáků z českého jazyka a literatury a anglického jazyka
pověřil předsedkyni předmětové komise pro jazykové vzdělávání. Ve spolupráci s učiteli
výše uvedených předmětů byla přijata částečná opatření (podpora domácí přípravy, důraz
na práci s materiály ke společné části MZ, cílená příprava žáků 4. ročníků k MZ,
zintenzivnění vzájemných hospitací, motivace žáků k doučování). Jejich účinnost a případný
vliv na zlepšení výsledků bude možné vyhodnotit v delším časovém horizontu. Díky
minimálnímu zájmu žáků konat ve společné části MZ zkoušku z matematiky škola nevytvář í
dostatečné podmínky pro její úspěšné vykonání (minimální časová dotace dle přísluš nýc h
rámcových vzdělávacích programů, absence výuky matematiky ve 4. ročníku a přijímá ní
opatření ke zlepšení výsledků žáků). Žákům s rizikem školního neúspěchu jsou od roku 2019
pravidelně nabízeny individuální i skupinové konzultace a nabídka kroužků (např. Englis h
Party, školní časopis NaZdraVí). Učitelům se ale nedaří ve větším měřítku motivovat žáky
k využívání této nabídky a vést je k větší zodpovědnosti v přístupu ke vzdělávání.
K datu inspekční činnosti byla zajištěna výuka předmětů společné části MZ odborně
kvalifikovanými učiteli s příslušnou předmětovou specializací pro výuku daných předmětů
pouze v českém jazyce a literatuře. Anglický jazyk vyučovali čtyři učitelé, z toho jeden bez
potřebné specializace na daný předmět. Tři z nich si doplnili odbornou kvalifikaci o studium
didaktiky anglického jazyka v uplynulém období. Výuku matematiky ve všech ročnících
maturitních oborů zajišťovala jediná učitelka bez potřebné specializace na daný předmět.



                                            2/9
Tato skutečnost a nedostatečné vzdělávání pedagogických pracovníků v oblastech, které
mají vliv na neúspěšnost ve společné části MZ, se projevily v kvalitě hospitované výuky.
Ve sledovaném období probíhalo přijímání uchazečů do oborů vzdělání s MZ v prvním kole
s využitím jednotné přijímací zkoušky a na základě stanovených kritérií (hodnocení
výsledků z předchozího vzdělávání v anglickém jazyce, výrazné úspěchy žáků v soutěžíc h).
Pro přijetí ke vzdělávání byl stanoven minimální počet získaných bodů umožňujících přijetí
(15 z maximálně možných 165). Ve druhém a dalších kolech přijímacího řízení nebyla
hodnoticí kritéria využita. Z analýzy přijímacího řízení od roku 2020 do současnosti
vyplývá, že převážně jsou přijímáni všichni uchazeči. Uvedený způsob přijímání uchazečů
nevytváří předpoklady pro dosahování optimální úspěšnosti v průběhu a při ukončování
vzdělávání.


                          Hodnocení průběhu vzdělávání
Průběh vzdělávání byl sledován a hodnocen v maturitních oborech vzdělání se zaměřením
na zkušební předměty společné části MZ (český jazyk a literatura, anglický jazyk,
matematika). Od poslední inspekční činnosti v roce 2019 nedošlo k žádnému kvalitativnímu
posunu v rozvoji schopnosti sebereflexe žáků formou sebehodnocení nebo vzájemné ho
hodnocení. V hospitované výuce nebyly tyto dovednosti žáků rozvíjeny. Téměř ve všech
hospitovaných hodinách se nedařilo rozvrhnout jednotlivé fáze výuky tak, aby na závěr bylo
možné shrnout probírané učivo a poskytnout žákům kvalitní zpětnou vazbu o míře naplnění
vzdělávacího cíle. Absence diferenciace a nízká míra využití kooperativních činností
nepřispívají k efektivnímu naplňování vzdělávacích cílů a nerespektují individuá lní
vzdělávací potřeby jednotlivých žáků. Část navštívených hodin neodpovídala z hlediska
zařazených vzdělávacích strategií školním vzdělávacím programům, v nichž škola deklaruje
vedle expozičních metod rovněž skupinovou práci, práci ve dvojicích, diskuzi aj.
Výuka českého jazyka a literární a estetické výchovy většinou zahrnovala kombinaci méně
efektivního frontálního přístupu a samostatné práce žáků. Učitelky vhodně využíva ly
didaktickou techniku k podpoře výkladu. Ve výuce v maturitním ročníku bylo patrné účelné
zaměření na nácvik dovedností potřebných pro práci s didaktickými testy. Žáci byli
seznamováni se strategiemi zodpovídání jednotlivých typů otázek a metodickým postupem
při zadávání těchto testů. Chyby v testech byly následně analyzovány a správná řešení byla
vysvětlována, avšak převážně jen učitelkou. V hodinách literární a estetické výchovy byli
žáci systematicky vedeni k uvažování v souvislostech, správně bylo poukazováno
na literárně historický kontext. Pozornost byla věnována práci žáků s textem, jeho analýze
a ověření porozumění textu. Vyučující průběžně kladly žákům podněcující otázky, avšak
převážně se spokojily s jednoslovnými odpověďmi, nevyžadovaly obsahově náročnější
komunikaci. Chybělo aktivnější zapojení žáků do odůvodňování jednotlivých jevů,
což snižovalo efektivitu práce s chybou a možnosti upevnění poznatků. Žáci postupem času
ztráceli pozornost a stávali se převážně jen pasivními příjemci poznatků. Ve výuce zaměřené
na procvičení a zopakování mluvnice bylo zřejmé, že znalosti žáků jsou málo upevněné.
V hospitovaných hodinách anglického jazyka převažovala frontální výuka s řízeným
rozhovorem doplněná samostatnou prací žáků. Vzdělávání nebylo vždy efektivní díky
rozdílné míře aktivního zapojování žáků do výuky a jejich vzájemné interakce. V úvodu
vyučovací hodiny učitelé žáky často seznamovali s tématem a poté navázali na opakování
předešlého učiva. Ve většině zhlédnutých hodin se zaměřovali především na procvičování
a upevňování gramatických jevů při řešení didaktických testů a následnou práci s chybou.
Vyučující v nízké míře podporovali rozvoj komunikačních dovedností žáků v cílovém
jazyce, nevedli žáky k souvislému mluvenému projevu. Jen výjimečně měli žáci možnost


                                           3/9
ověřit si svoje jazykové dovednosti prostřednictvím poslechových cvičení. Přibližně
v polovině hodin učitelé vhodně využívali práci s textem a jeho porozuměním. Žáci
prokazovali odlišné jazykové znalosti s ohledem na rozsah své slovní zásoby.
Na kvalitu a efektivitu výuky ve sledovaných hodinách matematiky měla zásadní vliv
skutečnost, že vyučující nemá příslušnou předmětovou specializaci pro výuku daného
předmětu. Nedostatky vykazovala organizace vyučovacích hodin, vyučující nedodržovala
obecné didaktické zásady výuky. Převažující frontální výuka poskytovala vyučujíc í
minimální zpětnou vazbu o zvládnutí opakovaného a nově probíraného učiva. Zařazená
práce ve dvojicích nevedla ke spolupráci žáků, byla jen formální. Řada žáků byla po celou
hodinu pasivní, do výuky se aktivně nezapojila. Jen někteří žáci se v případě potřeby ptali
na dovysvětlení postupu výpočtu, ne vždy však dostali od vyučující adekvátní odpověď
vedoucí k pochopení problému. Vyučující se dopouštěla řady odborných nepřesností
a nejednoznačných vyjádření. Žáci nebyli vedeni k souvislému matematickému vyjadřování
a logickému vyvozování závěrů. Zadané úlohy měly nízkou náročnost, typy příkladů
neodpovídaly obtížností a formou úlohám zařazovaným v didaktických testech ve společné
části MZ. Výsledky své práce žáci řádně nezdůvodňovali. Didaktická technika ani pomůcky,
které by podporovaly názornost výuky a zefektivnily ji, nebyly v hodině využity.


                           Hodnocení výsledků vzdělávání
Hodnocení výsledků vzdělávání žáků v předmětech společné části MZ probíhá podle
pravidel uvedených ve školním řádu. Vedle klasických nástrojů hodnocení žáků maturitníc h
oborů škola od konce jarního zkušebního období 2022 využívá cvičné didaktické testy
společné části MZ z českého jazyka a literatury a anglického jazyka (2. pololetí 3. ročníku
a 4. ročník). Učitelé hodnotí žáky podle stejných kritérií. Jejich relevantnost však vedení
školy neověřuje. Škola nemá nastaveny kontrolní mechanismy, které by jí umožňo va ly
získat objektivní informace o úrovni dosažených vědomostí a dovedností žáků a ukázaly,
zda učitelé uplatňují měřítka pro hodnocení žáků srovnatelná s kritérii hodnocení zkoušek
společné části MZ. Menší pozornost je věnována hodnocení průběžných výsledků
vzdělávání žáků, analýze příčin jejich neúspěšnosti a přijímání účinných opatření
ke zlepšení. Neprospěch žáků nebo předpoklad, že žák nebude u MZ úspěšný, byl převážně
řešen až v závěrečném ročníku vzdělávání.
Ve sledovaném jarním období let 2020 až 2022 hrubá neúspěšnost žáků (podíl žáků, kteří
zkoušku nekonali nebo ji nevykonali úspěšně a žáků, kteří byli ke zkoušce přihlášeni) ve
společné části MZ oboru vzdělání Sociální činnost byla kolísavá. Na jaře 2020 činila 88,5 %
(23 žáků z 26 přihlášených), z toho 52,2 % žáků (12 žáků) nevykonalo úspěšně oba
didaktické testy (český jazyk a literatura a anglický jazyk). Tři žáci neuspěli při ústní zkoušce
z těchto předmětů, která byla v roce 2020 naposledy součástí společné části MZ. V roce
2021 se hrubá neúspěšnost žáků podstatně snížila, a to na 13,3 % (2 žáci z 15 přihlášenýc h).
Objektivní příčinou byla skutečnost, že v roce 2021 bylo uplatněno centrální zjednodušení
obsahu společné části MZ (pouze forma didaktických testů) a žáci oboru vzdělání Sociální
činnost, kteří doložili, že v období 12. 10. 2020 až 17. 5. 2021 odpracovali 160 hodin dle
stanovených podmínek, nemuseli konat povinné didaktické testy. Výsledné hodnocení jim
potom bylo stanoveno podle průměrné známky z vybraných vysvědčení získaných za dobu
středoškolského vzdělávání. Tuto možnost využilo 10 žáků z 15 přihlášených. V roce 2022
byla hrubá neúspěšnost žáků opět vysoká. A to nejen oboru vzdělání Sociální činnost, ale
i Praktická sestra, ve kterém měla škola poprvé maturitní ročník. V jarním zkušebním období
roku 2022 dosáhli žáci oboru Sociální činnost hrubé neúspěšnosti 78,9 % (15 žáků
z 19 přihlášených) a oboru Praktická sestra 58,3 % (14 žáků z 24 přihlášených). Celková


                                              4/9
hrubá neúspěšnost žáků maturitních oborů tak na jaře 2022 činila 67,4 %, přitom z českého
jazyka a literatury 53,5 % (23 žáků ze 43 přihlášených), z anglického jazyka 42,9 % (18 žáků
ze 42 přihlášených) a matematiky 100 % (1 přihlášený žák). Z žáků, kteří byli přijati
do prvního ročníku maturitních oborů v rámci přijímacího řízení, pouze 27,3 % vzdělává ní
ukončilo úspěšným složením MZ v jarním období roku 2022.
Analýzou celkových výsledků žáků maturitních ročníků ve školním roce 2021/2022
v předmětech společné části MZ a jejich porovnáním s výsledky dosaženými v jarním
zkušebním období 2022 ve společné části MZ bylo zjištěno, že mezi úspěšností žáků
v průběhu vzdělávání a při jeho ukončování MZ je významný nesoulad. Žáci byli v průběhu
svého vzdělávání a v jeho závěru školou nadhodnocováni. Zkoušky společné části MZ
nevykonali úspěšně i žáci, kteří byli z předmětů společné části MZ hodnoceni ve 2. pololetí
školního roku 2021/2022 známkou chvalitebný nebo výborný, a to i z obou maturitníc h
předmětů (český jazyk a literatura, anglický jazyk). Tato skutečnost je zjevná jak u žáků
oboru vzdělání Sociální činnost, tak oboru vzdělání Praktická sestra.
Nereálně nastavená kritéria hodnocení zjištěná již při předešlé inspekční činnosti v roce
2019 jsou patrná při sledování celkových výsledků všech žáků maturitních oborů ve školním
roce 2021/2022. Korespondují s vývojem hodnocení žáků maturitních tříd. Ve 2. pololetí
(k 30. 6. 2022) z celkového počtu 190 žáků (Sociální činnost 84 žáků, Praktická sestra
106 žáků) prospělo s vyznamenáním 20 % žáků (Sociální činnost 20 žáků, Praktická sestra
18 žáků), prospělo 74,7 % žáků (Sociální činnost 61 a Praktická sestra 81 žáků) a neprospělo
5,3 % žáků (Sociální činnost 3 žáci, Praktická sestra 7 žáků), z toho ve 4. ročníku tři žáci
oboru Praktická sestra.
Ve spolupráci s ostatními vyučujícími se výchovná poradkyně podílí na identifikaci žáků
ohrožených školním neúspěchem a stanovení podpůrných opatření. Díky nereálně
nastavenému systému hodnocení se škole nedaří včas identifikovat žáky ohrožené školním
neúspěchem a poskytnout jim dostatečnou podporu směřující ke zlepšení jejich výsledků
vzdělávání vedoucích k zakončení studia úspěšným vykonáním všech zkoušek společné
části MZ.


                                         Závěry
Vývoj školy
- Od minulé inspekční činnosti došlo k personální obměně na pozici zástupce ředitele
  školy.
- Ve školním roce 2021/2022 poprvé maturovali žáci oboru vzdělání 53-41-M/03 Praktická
  sestra.
Slabé stránky a/nebo příležitosti ke zlepšení
- Ve škole nejsou nastaveny efektivní autoevaluační procesy.
- Kontrolní a hospitační činnost vedení školy s ohledem na kvalitu poskytovaného
  vzdělávání žáků a jejich výsledků v průběhu a při ukončování vzdělávání maturitní
  zkouškou není efektivní.
- Nízká efektivita činnosti předmětových          komisí   a pedagogické rady v oblasti
  vyhodnocování výsledků vzdělávání žáků.
- Absence příslušné předmětové specializace pro výuku daného předmětu a nedostatečné
  vzdělávání pedagogických pracovníků v oblastech, které mají vliv na neúspěšnost
  ve společné části maturitní zkoušky, se projevily v kvalitě hospitované výuky.


                                            5/9
- Nízké prokazované znalosti a dovednosti žáků v hodinách českého jazyka, anglické ho
  jazyka a matematiky neodpovídaly výsledkům vzdělávání žáků na vysvědčení.
- Nedostatečná podpora rozvoje interaktivních řečových dovedností a nízké využití
  kooperativních forem práce i aktivizujících metod ve výuce.
- Učitelé ve sledovaných hodinách jen v malé míře vedli žáky k proaktivnímu způsobu
  učení, tj. aby žáci sami aplikovali již nabyté znalosti a dovednosti nebo využívali různé
  strategie k získání a zpracování poznatků.
- Malá míra využívání efektivních forem hodnocení (formativní, sebehodnocení, vzájemné
  hodnocení) a s tím související nízký rozvoj sebereflexe žáků omezují efektivitu procesu
  učení.
- Neefektivní využívání závěrů hodin (shrnutí probraného učiva, vyhodnocení dosaženého
  vzdělávacího cíle za aktivní účasti žáků).
- Škola nemá nastaveny kontrolní mechanismy, které by jí umožňovaly získat objektivní
  informace o úrovni dosažených vědomostí a dovedností žáků.
- Problematikou neúspěšnosti žáků v průběhu vzdělávání a při jeho ukončování, tj.
  vyhodnocováním výsledků vzdělávání a stanovováním příčin neúspěšnosti žáků, se škola
  systematicky nezabývá.
- Vysoká hrubá neúspěšnost žáků ve společné části maturitní zkoušky a nízký podíl žáků,
  kteří dokončí obor, do kterého byli přijati, úspěšným vykonáním maturitní zkoušky.
- Nesoulad interního hodnocení žáků v průběhu vzdělávání a při jeho ukončování
  s výsledky ve společné části maturitní zkoušky.
- Nereálně nastavená kritéria hodnocení žáků neumožňují včas identifikovat žáky ohrožené
  školním neúspěchem.
Doporučení pro zlepšení činnosti školy
- Ve větší míře zapojit pedagogy do evaluace a úprav koncepčních záměrů rozvoje školy.
  Realizovaná opatření ke zlepšení průběžných i závěrečných výsledků vzdělávání žáků
  zapracovat podrobněji i do koncepčních záměrů rozvoje školy.
- Zkvalitnit pedagogické vedení školy, přijímat, monitorovat a vyhodnocovat účinnost
  opatření ke zlepšení výsledků vzdělávání, zaměřit kontrolní a hospitační činnost
  na realizaci přijatých opatření.
- Usilovat o zabezpečení výuky pedagogy se specializací pro daný předmět.
- Zaměřit další vzdělávání pedagogických pracovníků na oblasti mající vliv na neúspěšnost
  žáků ve společné části maturitní zkoušky.
- Poskytovat pedagogům efektivní metodickou podporu, která bude směřovat ke zlepšení
  průběhu a výsledků vzdělávání.
- Využívat závěry hodin pro shrnutí probraného učiva a k vyhodnocení naplnění
  stanovených cílů s aktivním zapojením žáků.
- Poskytovat žákům formativní zpětnou vazbu a vést je k hodnocení své práce nebo práce
  spolužáků.
- Podporovat aktivitu žáků využitím pestrých a účinnějších organizačních forem ve výuce
  (názorně-demonstrační metody, práce ve dvojicích, skupinové kooperativní aktivity aj.),
  postupně snižovat podíl frontální výuky.



                                           6/9
- Rozložit přípravu na společnou část maturitní zkoušky systematicky do průběhu celého
  vzdělávání.
- Zavést kontrolní mechanismy (např. vstupní nebo srovnávací testy) za účelem získávání
  objektivních informací o úrovni dosahovaných výsledků vzdělávání a pokroku každého
  žáka.
- Nastavit a důsledně uplatňovat objektivní kritéria hodnocení žáků.
- Analyzovat a vyhodnocovat výsledky žáků v průběhu vzdělávání a při jeho ukončování,
  přijímat účinná opatření pro zlepšení.
- Konkretizovat strategii předcházení školní neúspěšnosti pro jednotlivé předměty
  společné části maturitní zkoušky, důsledně vyhodnocovat účinnost přijímaných opatření
  a případně je včas modifikovat.


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 15 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Královéhradecký inspektorát,
Wonkova 1142, 500 02 Hradec Králové, případně prostřednictvím datové schránky
(g7zais9), nebo na e-podatelnu csi.h@csicr.cz s připojením elektronického podpisu.


            Seznam dokladů, o které se inspekční zjištění opírají
 1.   Zřizovací listina vydaná Českobratrskou církví evangelickou, č. j. 472/2006, ze dne
      7. 2. 2006 včetně dodatků č. 1 - 3
 2.   Výpis správního řízení vydaný Ministerstvem školství, mládeže a tělovýcho vy,
      č. j. MSMT-15657/2022-2, o provedení změn v rejstříku škol a školských zaříze ní
      s účinností od 1. 9. 2022, ze dne 1. 6. 2022
 3.   Jmenovací dekret ředitele školské právnické osoby, č. j. ÚCK/685/2018, vydaný
      Českobratrskou církví evangelickou s účinností od 1. 12. 2018, ze dne 27. 11. 2018
 4.   Doklady o dosaženém vzdělání a osvědčení o dalším vzdělávání pedagogickýc h
      pracovníků ve školních letech 2021/2022 a 2022/2023 (vzorek)
 5.   Dokumentace k hodnocení finančních podmínek školy za školní roky 2021/2022
      a 2022/2023
 6.   Dokumentace k zajištění bezpečnosti žáků (včetně knih úrazů žáků) vedená
      ve školních letech 2021/2022 a 2022/2023
 7.   Školní řád střední školy platný ve školním roce 2022/2023
 8.   Plány dalšího       vzdělávání pedagogických       pracovníků    na školní roky
      2019/2020 – 2022/2023
 9.   Rozvrhy hodin tříd maturitních oborů platné k termínu inspekční činnosti
10.   Školní vzdělávací programy a tematické plány oborů vzdělání 75-41-M/01 Sociální
      činnost a 53-41-M/03 Praktická sestra platné k termínu inspekční činnosti
11.   Výroční zprávy o činnosti školy ve školních letech 2019/2020 – 2021/2022



                                           7/9
12.   Záznamy z jednání předmětové komise jazykového vzdělávání ve školních letech
      2021/2022 a 2022/2023
13.   Záznamy z jednání pedagogické rady ve školních letech 2021/2022 a 2022/2023
14.   Koncepce rozvoje školy v období 2018 – 2023
15.   Hospitační záznamy vedení školy ve školním roce 2021/2022
16.   Záznamy ze vzájemných hospitací ve školním roce 2021/2022
17.   Dokumentace k přijímání uchazečů ke vzdělávání v maturitních oborech – kritéria
      přijímacího řízení pro školní rok 2022/2023, výsledky uchazečů v jednotlivýc h
      kolech přijímacího řízení v letech 2020 a 2022
18.   Školní matrika vedená ve školním roce 2022/2023 (vzorek)
19.   Třídní knihy vedené elektronicky ve školním roce 2022/2023 (vzorek)
20.   Portfolio školního poradenského pracoviště (dokumentace žáků se speciálními
      vzdělávacími potřebami, individuální vzdělávací plány, zápisy z jednání se žáky
      a jejich zákonnými zástupci) ve školních letech 2021/2022 a 2022/2023
21.   Dokument Strategie předcházení školní neúspěšnosti platný ve školním roce
      2022/2023
22.   Přehled prospěchu žáků školy maturitních oborů ve školním roce 2021/2022
      a prospěchu žáků maturitních ročníků v průběhu jejich studia počínaje 1. ročníkem
23.   Přehled prospěchu žáků školy u maturitní zkoušky (společná část) v jarním
      zkušebním období let 2020 – 2022
24.   Inspekční zpráva Čj. ČŠIH-326/19-H


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Královéhradecký inspektorát,
Wonkova 1142, 500 02 Hradec Králové, případně prostřednictvím datové schránky
(g7zais9), nebo na e-podatelnu csi.h@csicr.cz s připojením elektronického podpisu, a
to k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




                                         8/9
Složení inspekčního týmu a datum vyhotovení inspekční zprávy

Titul, jméno, příjmení, funkce

 Mgr. Lenka Marková, školní inspektorka, vedoucí inspekčního týmu

 Mgr. Alena Josefová, Ph.D., školní inspektorka

 Mgr. Eva Vachatová, školní inspektorka

 Bc. Věra Jiránková, kontrolní pracovnice




Datem vyhotovení inspekční zprávy se rozumí datum posledního podpisu člena
inspekčního týmu.




                                            9/9
