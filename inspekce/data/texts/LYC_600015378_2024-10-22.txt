                                   Česká školní inspekce
                                Inspektorát v Kraji Vysočina
                                Zborovská 3, 586 01 Jihlava
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIJ-1453/24-J
                                       Sp. zn. ČŠIJ-S-289/24 J


Název                               Vyšší odborná škola a Střední škola veterinární,
                                    zemědělská a zdravotnická Třebíč
Sídlo                               Žižkova 505/2, Podklášteří, 674 01 Třebíč
E-mail                              info@szstrebic.cz
IČO                                 60 418 460
Identifikátor                       600 015 378
Právní forma                        příspěvková organizace
Zastupující                         Ing. Lenka Francová
Zřizovatel                          Kraj Vysočina
Místo inspekční činnosti            Purkyňovo náměstí 133/2,
                                    Žižkova 505/2, Podklášteří, Třebíč
Inspekční činnost na místě          22.−25. 10. 2024

Inspekční činnost byla zahájena předložením pověření k inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání, a to podle přísluš nýc h
školních vzdělávacích programů a akreditovaných vzdělávacích programů, zjišťová ní
a hodnocení naplnění školních vzdělávacích programů a jejich souladu s právními předpisy
a rámcovými vzdělávacími programy podle § 174 odst. 2 písm. b) a c) zákona č. 561/2004
Sb., o předškolním, základním, středním, vyšším odborném a jiném vzdělávání (školský
zákon), ve znění pozdějších předpisů.
                                    Charakteristika
Právnická osoba Vyšší odborná škola a Střední škola veterinární, zemědělská a zdravotnická
Třebíč (dále „škola“) vykonává činnosti vyšší odborné školy, střední školy, domova mládeže
a školní jídelny.
Vyšší odborná škola vyučuje podle akreditovaných vzdělávacích programů MŠMT v denní
formě vzdělávání obor vzdělání 43-31-N/05 Diplomovaný veterinární asistent a v denní
i kombinované formě vzdělávání obor vzdělání 53-41-N/11 Diplomovaná všeobecná sestra.
Střední škola vyučuje podle školních vzdělávacích programů obory vzdělání 41-41-M/01
Agropodnikání, 43-41-M/01 Veterinářství, 53-41-M/03 Praktická sestra a 78-42-M/04
Zdravotnické lyceum.


                          Hodnocení podmínek vzdělávání
Vedení školy pracuje podle nové koncepce stanovené na období 2024 až 2030. Při její tvorbě
mělo mimo jiné k dispozici poznatky z každoročních hodnotících schůzek se všemi
pedagogy školy. Pro její realizaci si vedení školy postupně vybudovalo komplexní a ucelený
systém řízení. Jeho součástí je vedle pravidelně i operativně svolávaných porad jednotlivýc h
skupin pracovníků odlišených podle oblasti působení a stupně řízení i jednotný informač ní
systém. Umožňuje nejen včasné předávání poznatků, ale i zpětnou vazbu.
Kvalitní nástroje řízení zatím přinášejí pozitivní efekt jen ve vybraných oblastech (operativní
řešení problémů, získávání ucelené zpětné vazby, pozitivní posun v materiálníc h
podmínkách, provoz školy jako celého subjektu). Hospitační činnost dosud jen částečně
přispívá k metodickému vedení vyučujících. Postihuje mimo jiné v základních rysech jejich
pedagogické postupy, celkově na úrovni školy však nejsou ze získaných poznatků
vyvozovány závěry s následnými opatřeními. Uvádění začínajících učitelů je plánovitě
řízeno, chybí ale organizace účinnější spolupráce uváděného a uvádějícího, například
formou vzájemných hospitací.
Další vzdělávání pedagogů je podporováno koncepčně. Vedení školy zná potřeby profesního
rozvoje jednotlivců a současně pořádá vzdělávací akce také pro celý kolektiv pedagogů.
V době od uplynulé inspekční činnosti došlo k výraznému pozitivnímu posunu
v materiálních podmínkách výuky. V areálu školy byly vybudovány a kvalitně vybaveny
prostory pro průběh praktického vyučování (venkovní areál školy Dvůr Kuchyňka, školní
veterinární ordinace, mlékárenská technologie a další). Umožňují propojení teorie
s možností prakticky si nabyté vědomosti vyzkoušet v reálném prostředí, zvyšují efektivitu
výuky a atraktivitu nabízených oborů pro budoucí žáky a studenty.
Trvale je zkvalitňován fond učebních pomůcek a prostředky informačních a komunikač níc h
technologií. V době inspekční činnosti bylo zřejmé, že vedení školy i zaměstna nc i
si uvědomují význam estetického pracovního prostředí pro formování osobností žáků.


                           Hodnocení průběhu vzdělávání
Z navštívených hodin ve středním vzdělávání se nejvyšší účinností vyznačovaly ty,
kde pedagogové promyšleně zařazovali různé formy výuky, úspěšně usilovali o aktivní
zapojení žáků, případně mohli poukázat na jejich dosavadní praktické zkušenosti
a předpokládané profesní potřeby. Ve většině ostatních hodin však převažovala aktivita



                                             2/7
učitelů. Nejvíce byla zastoupená frontální výuka doplněná samostatnou prací žáků. Nebylo
výjimkou diktování nové látky, což omezovalo prostor pro hlubší vhled do daného tématu
během hodiny. Žáci odpovídali stručně a v případě potřeby se bez problémů dotazovali.
Od pedagogů však nedostávali dostatek příležitostí pro souvislý mluvený projev. Většinou
neměli možnost rozvíjet kooperativní kompetence ani řešit problémové úlohy. Didaktická
technika byla aplikována pouze pro prezentaci poznámek k opakované nebo nově probírané
látce. Obvykle chybělo shrnutí hodiny, hodnocení naplnění jejího cíle, sebehodnocení
a vzájemné hodnocení žáků.
Zvláště u začínajících učitelů bylo zřejmé nedůsledné metodické vedení s negativním
dopadem na efektivitu výuky (absence aktivizačních metod, chybějící individualizace
a diferenciace, málo účinná organizace hodiny). V hodinách maturitních předmětů
závěrečného ročníku byl kladen důraz na ovládnutí znalostí a dovedností potřebných
k úspěšnému zakončení studia. Žáci byli cíleně vedeni k hledání a osvojování strategií
při řešení maturitních úloh.
Pozitivní skutečností je, že všichni žáci měli vytvořené správné pracovní návyky,
bez prodlení se zapojovali do řešení uložených úkolů. Neobávali se požádat o pomoc nebo
o radu. Díky vhodnému přístupu všech vyučujících k žákům probíhaly hodiny v klidné
a příznivé pracovní atmosféře.
Ve výuce ve vyšší odborné škole pedagogové využívali dosažené úrovně studentů a vhodně
jejich kompetence dál rozvíjeli. Vytvářeli podmínky pro aktivní zapojení všech
do vzdělávacího procesu. Studenti projevovali samostatnost i schopnost spolupracovat
při řešení zadaného problému.
Praktické vyučování bylo účelně organizováno a promyšleno. Žáci zdravotnických oborů
pracovali s přiměřeným počtem pacientů, výkony byly ihned komentovány a byly pokládány
doplňující dotazy. Vyučující v úvodu žáky vhodně motivovali a důsledně trvali
na dodržování pracovních postupů a uplatňování hygienických zásad. Činnosti žáků účinně
navazovaly na odborné předměty teoretické výuky. Byly zaměřeny na prohlubování a rozvoj
jejich dovedností a návyků, spojených s výkonem budoucí profese.
Vyučující využívali vhodné metody a formy práce (např. výklad, instruktáž, praktické
ukázky, práce s chybou) a účelně propojovali teoretické vzdělávání s reálnou praxí. Tím byly
vytvořeny vhodné předpoklady pro rozvoj žákovských kompetencí a individuální přístup.
V nižších ročnících byly preferovány činnosti rozvíjející manuální dovednosti. Hodnocení
výstupů vyučující žákům podrobně zdůvodňovali a poskytovali jim cennou zpětnou vazbu
využitelnou pro jejich další učení. Na konci učebního dne proběhlo jeho zhodnocení nejen
vyučujícími, ale i samotnými žáky.
Výchovně vzdělávací aktivity domova mládeže odpovídají jeho školnímu vzdělávac ímu
programu a jsou rozpracovány v ročním plánu činnosti. Vedoucí vychovatelka koordinuje
činnost domova s aktivitami školy, pravidelně se účastní schůzek žákovského senátu.
O akcích domova mládeže jsou zákonní zástupci ubytovaných informováni každý týden.


                          Hodnocení výsledků vzdělávání
Průběžné i celkové výsledky žáků a studentů jsou sledovány a vyhodnocovány na jednáních
pedagogické rady a předmětových komisí. Přínosná je dlouhodobě prováděná evaluace žáků
z českého jazyka, anglického jazyka a matematiky při zahájení studia a ve třetím ročníku.
Se zjištěními škola pracuje, včetně vytipování žáků ohrožených školním neúspěchem.



                                            3/7
Přijímaná opatření však nejsou důsledně vyžadována a jejich realizace není cíleně
kontrolována, např. využívání individualizace a diferenciace výuky.
Při ukončování studia maturitní zkouškou dosahují žáci po podzimním termínu většinou
lepších výsledků, než je celorepublikový průměr. V důsledku neúspěchu většího počtu žáků
v anglickém jazyce v roce 2022 došlo k intenzivnější cílené přípravě ke společné části
maturitní zkoušky během studia, což se ukázalo jako účinné. K využívání konzultací se však
nedaří motivovat všechny žáky, ke kterým je tato nabídka v případě vzdělávacích problémů
směřována.
Ke studiu vyšší odborné školy jsou přijímáni všichni zájemci. Řada z nich však studium
opouští již v průběhu zimního období prvního ročníku, většinou z důvodu přijetí na vysokou
školu. Kombinované studium v důsledku náročnosti na sebeorganizaci opouští zhruba 50 %
studentů. Studenti, kteří úspěšně projdou vzdělávacím cyklem, dosahují také absolutoria.
Významnou podporou pro rozvoj celé řady kompetencí žáků jsou ročníkové práce zadávané
ve třetím ročníku, exkurze a odborné stáže u zahraničních partnerů v rámci projektu
Erasmus+ (např. v Portugalsku). Žáci školy jsou podporováni v účasti na soutěžích, kde
dosahují kvalitních výsledků. Jedná se o soutěže se zemědělskou, veterinár ní
a zdravotnickou tematikou. Různé projekty podporují rozvoj nejen odborných kompetencí,
ale i zájmových činností.
K výraznému posílení školního poradenského pracoviště došlo od školního roku 2024/2025,
ke dvěma výchovným poradkyním a školnímu metodiku prevence přibyla mediátorka
pro žáky i pedagogy. Ke znalosti potřeb žáků se speciálními vzdělávacími potřebami
vyučujícími přispívají také individuální konzultace týkající se metod a forem vzdělává ní
žáků.
Škola aktivně vyhledává žáky, kteří potřebují pomoc při vzdělávání či mají výchovné
problémy. Systematicky získává od žáků informace prostřednictvím evaluačních dotazníků.
V uplynulých školních letech několikrát řešila podezření na závažné negativní projevy
chování žáků (šikana), podezření se nepotvrdila. Školní senát pracuje aktivně, komunikace
mezi ním a vedením školy je oboustranná.
Škola je otevřená veřejnosti prostřednictvím poskytování služeb např. Školního centra
zdraví, kroužku Školní veterinární poradna a celé řady kurzů. Spolupráci s řadou různých
subjektů škola podporuje s cílem nejen zajistit žákům vhodné podmínky pro praxi, ale také
přispět k jejich všestrannému rozvoji.


                                        Závěry
Vývoj školy
– Od školního roku 2023/2024 je vyučován vzdělávací obor 43-31-N/05 Diplomo va ný
  veterinární asistent a od školního roku 2024/2025 vzdělávací obor 78-42-M/04
  Zdravotnické lyceum. Výuka vzdělávacích oborů 64-41-L/51 Podnikání, 53-41-M/01
  Zdravotnický asistent a 63-41-N/25 Účetnictví a finanční hospodaření byla ukončena.
– Od školního roku 2024/2025 byla zřízena funkce mediátorky.
– Došlo ke zkvalitnění materiálních podmínek výuky.
Silné stránky
Střední škola – negymnaziální obory



                                           4/7
– Vedení je úspěšné v koncepční snaze o zvýšení kvality řízení školy jako komplexního
  subjektu. (1.1)
– Výrazně zkvalitněné materiální podmínky pro realizace praxe v areálu školy mají
  pozitivním dopad na efektivitu výuky. (2.4)
– Pedagogům se ve výuce daří účinně propojovat teorii s praxí. (4.1)
Vyšší odborné vzdělávání
– Vedení je úspěšné v koncepční snaze o zvýšení kvality řízení školy jako komplexního
  subjektu. (1.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
Střední škola – negymnaziální obory
– Hospitační činnost má jen částečný pozitivní dopad na účinnost výuky. (2.1)
– Uvádění začínajících učitelů není komplexní. (2.1)
– Žáci nejsou ve vyučovacích hodinách vedeni k formulacím souvislého vyjádření. (4.2)
– Pedagogové ve vyučovacích hodinách neuplatňují diferencovaný přístup k žákům. (4.3)
Vyšší odborné vzdělávání
– Hospitační činnost má jen částečný pozitivní dopad na účinnost výuky. (2.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Využít kvalitně vybudovaný systém řízení také pro účinnější metodické vedení pedagogů.
– Zvýšit efektivitu uvádění začínajících učitelů.
– Zaměřit pozornost mimo jiné na diferencovaný přístup k žákům ve vyučovac íc h
  hodinách, jejich vedení k souvislému mluvnímu projevu a schopnosti zhodnotit sebe i své
  spolužáky.
– Důsledněji pracovat s opatřeními přijímanými v oblasti práce se vzdělávacími výsledky
  žáků.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).




                                             5/7
           Seznam dokladů, o které se inspekční zjištění opírají
 1. Školní vzdělávací program 78-42-M/04 Zdravotnické lyceum, platnost od 1. 9. 2024
    počínaje prvním ročníkem
 2. Školní vzdělávací program 53-41-M/03 Praktická sestra, platnost 1. 9. 2021 počínaje
    prvním ročníkem
 3. Školní vzdělávací program 43-41-M/01 Veterinářství, platnost od 1. 9. 2022 počínaje
    prvním ročníkem
 4. Školní vzdělávací program 41-41-M/01 Agropodnikání, platnost od 1. 9. 2022 počínaje
    prvním ročníkem
 5. Školní vzdělávací program domova mládeže, účinnost od 1. 9. 2021
 6. Strategie rozvoje školy 2024–2030
 7. Organizační schéma řízení, školní rok 2024/2025
 8. Zpráva z hospitační činnosti 2023/2024, ze dne 31. 8. 2024
 9. Zpráva z kontrolní činnosti 2023/2024, ze dne 27. 9. 2024
10. Plán kontrolní činnosti na školní rok 2024/2025
11. Vyhodnocení individuálních schůzek s učiteli, červen 2024
12. Materiály předmětových komisí, školní rok 2024/2025
13. Plán uvádění začínajících učitelů, školní rok 2024/2025
14. Školní matrika, školní rok 2024/2025
15. Rozvrhy hodin, školní rok 2024/2025
16. Dokumentace školního poradenského pracoviště, školní rok 2024/2025
17. Smlouvy o zabezpečení odborné praxe žáků a studentů, školní rok 2024/2025
18. Výroční zpráva o činnosti školy, školní rok 2023/2024
19. Zápisy z jednání pedagogické rady, školní rok 2024/2025
20. Přijímací řízení ke vzdělávání ve střední škole pro školní rok 2024/2025
21. Přijímací řízení ke vzdělávání ve vyšší odborné škole pro školní rok 2024/2025


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




                                          6/7
Složení inspekčního týmu a datum vyhotovení inspekční zprávy

 Mgr. Miroslav Pospíšil, školní inspektor, vedoucí inspekčního týmu
 Mgr. Ludmila Dobalová, školní inspektorka
 Mgr. Marie Jadrná, DiS, školní inspektorka
 Bc. Dana Kuličková, kontrolní pracovnice
 Mgr. Dana Vránová, Ph.D., školní inspektorka
11. 11. 2024




                                          7/7
