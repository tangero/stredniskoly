                                   Česká školní inspekce
                                Inspektorát v Kraji Vysočina
                                Zborovská 3, 586 01 Jihlava
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIJ-811/25-J
                                       Sp. zn. ČŠIJ-S-179/25-J


Název                               Soukromá střední škola zemědělská s.r.o.
Sídlo                               675 03 Pozďatín 83
E-mail                              info@agroskola.eu
IČO                                 04 356 217
Identifikátor                       691 009 465
Právní forma                        společnost s ručením omezeným
Zastupující                         Ing. Martin Bochníček
Zřizovatel                          Lukáš Krejčí
Místo inspekční činnosti            Pozďatín 83
Inspekční činnost na místě          5., 6., 9. a 12. 5. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání, a to podle přísluš nýc h
školních vzdělávacích programů, zjišťování a hodnocení naplnění školních vzdělávac íc h
programů a jejich souladu s právními předpisy a rámcovými vzdělávacími programy podle
§ 174 odst. 2 písm. b) a c) zákona č. 561/2004 Sb., o předškolním, základním, středním,
vyšším odborném a jiném vzdělávání (školský zákon), ve znění pozdějších předpisů.


                                         Charakteristika
Právnická osoba Soukromá střední škola zemědělská s.r.o. (dále škola) vykonává činnost
střední školy v souladu se zápisem v rejstříku škol a školských zařízení. Škola vzdělává žáky
v návaznosti na nejmodernější trendy v oblasti zemědělství za odborné a finanční podpory
společnosti Agro 2000 s.r.o. a dalších zemědělských podniků. Vzdělávání je bezplatné.
Ve školním roce 2024/2025 navštěvovalo školu k datu inspekční činnosti 28 žáků v oboru
vzdělání 41-04-M/01 Rostlinolékařství a 33 žáků v oboru vzdělání 41-43-M/02 Chovatelství
zakončovaných maturitní zkouškou. V oboru vzdělání 41-51-H/01 Zemědělec-far mář
zakončovaném závěrečnou zkouškou se vzdělávalo 28 žáků. Počet žáků od minulé inspekční
činnosti výrazně stoupl.
V době inspekční činnosti evidovala škola devět žáků s potřebou podpůrných opatření.


                         Hodnocení podmínek vzdělávání
Ředitel školy (dále „ředitel“) po zvolení do funkce vytvořil koncepci rozvoje školy
na období 2024/2028 se SWOOT analýzou, ve které definoval silné a slabé stránky
školy a hrozící hrozby. Vzhledem ke krátkému období realizace změn nelze zatím hodnotit
jejich efektivitu. Systém řízení odpovídá velikosti a typu školy a je podporován účelným
delegováním kompetencí na zástupkyni ředitele. K předávání informací a poskytování
zpětné vazby pedagogům je využíván informační systém školy s pravidelnými provozními
poradami, které zvyšují kvalitu vzdělávání. V několika oblastech došlo ke zkvalitně ní
materiálních podmínek zejména u laboratorního vybavení a strojů pro práci v zemědělství.
Ve spolupráci s vyučujícími je stále rozšiřována digitální sada učebních materiálů,
která je k dispozici v neveřejné části webových stránek školy.
Dlouhodobá spolupráce s místními firmami účinně podporuje propagaci nabízených oborů
v odborné škole a zvyšuje profesní uplatnění žáků. Velký důraz je kladen na další vzdělává ní
pedagogických pracovníků, které probíhá jak formou osobní účasti pedagogů
na vzdělávacích akcích, tak formou webinářů.
Vedení školy realizuje hospitace, které však neposkytují dostatečnou zpětnou vazbu
pedagogům zejména s ohledem na aktivní zapojení žáků přímo ve vyučovacích hodinách
a podporu k souvislému mluvenému projevu žáků.


                          Hodnocení průběhu vzdělávání
Společným znakem sledované výuky byl vstřícný přístup pedagogů k žákům, dodržování
pravidel komunikace, pozitivní a podporující klima ve třídách.
V hospitovaných hodinách všeobecně vzdělávacích předmětů převládala frontální výuka
s využitím řízeného rozhovoru učitele s žáky. Žáci však nebyli vedeni k aktivnímu zapojení
do výuky, chyběl prostor k souvislému mluvenému projevu. Odpovědi žáků byly často
velmi stručné, převládala struktura hodin s výraznou rolí vyučujících. V některých hodinách
byla zaznamenána samostatná práce s využitím pracovního listu nebo práce ve dvojici.
V části hodin bylo vidět efektivní využití digitálních technologií pro snazší pochopení
probíraného učiva a docházelo k účelné diferenciaci činností. Pozitivním rysem
byla podpora kritického myšlení žáků a průběžné poskytování zpětné vazby od pedagogů.
V hospitovaných hodinách docházelo k úspěšnému propojování teorie s praxí a využívá ní
mezipředmětových vztahů. Vzdělávací cíle hodin byly ne vždy dobře stanoveny, většinou
byl sdělován pouze obsah učiva nebo název probíraného tématu. Na konci hodiny docházelo
k nedostatečnému zhodnocení hodiny pedagogem a ve většině hodin chyběl důraz
na efektivní sebehodnocení a vzájemné hodnocení žáků.




                                            2/5
Praktické vyučování žáků, které probíhá na několika pracovištích mimo budovu školy,
nebylo možné navštívit z důvodu doporučení Státní veterinární správy v souvislos ti
s výskytem slintavky a kulhavky v Maďarsku a na Slovensku.


                         Hodnocení výsledků vzdělávání
Výsledky vzdělávání žáků pedagogové průběžně ověřují, jejich úroveň škola sleduje
a pravidelně vyhodnocuje. Poznatky jsou analyzovány na jednáních pedagogické rady
a v každodenním kontaktu pedagogů. V tomto případě je výhodou velikost školy,
neboť dochází k okamžitému předání informací. V případě ohrožení žáka školním
neúspěchem škola kontaktuje zákonné zástupce. Dále jsou nastavena podpůrná opatření
v podobě doučování a individuálních konzultací. Škola zavedla interní testování formou
písemných prací ve 3. a 4. ročnících, jedná se o tzv. „Maturity nanečisto“. Tyto testy
probíhají minimálně dvakrát ročně, škole poskytují systematické srovnávání výsledků
vzdělávání. Jednotlivé testování je analyzováno, důsledně se sledují oblasti vykazujíc í
nedostatky, k nimž jsou přijímána opatření.
V nižší míře se škola zapojuje do externího testování, ve školním roce 2022/2023 vykázala
slabé výsledky v oblasti čtenářské gramotnosti. Byla přijata opatření, ke zlepšení dochází
v individuálních případech.
Sledována a vyhodnocována je úspěšnost žáků při ukončování vzdělávání maturitní
(dále MZ) a závěrečnou (dále ZZ) zkouškou. V hodnoceném období posledních třech
let škola vykázala nejslabší výsledky v oblasti MZ u didaktického testu z matematiky (hrubá
neúspěšnost v průměru ČR činila 28, 7 %, 35, 4 % a 22, 1 %). K této skutečnosti přijala
opatření, zatím však nejsou zcela efektivní. Součástí ukončování vzdělávání je závěrečná
maturitní práce, na níž žáci pracují v průběhu dvou let. Tímto jsou rozvíjeny nejen odborné
a jazykové znalosti žáků, ale také komunikativní kompetence při obhajobě práce.
Při ukončování ZZ škola vykazuje stabilní výsledky. Ve školním roce 2022/2023 v řádném
termínu konalo 7 žáků ZZ, jeden neprospěl u praktické zkoušky. Ve školním roce 2023/2024
v řádném termínu konalo ZZ 11 žáků, jeden neprospěl u ústní části (ve školním roce
2021/2022 se ZZ nekonaly).
Strategickým partnerem je nadále společnost AGRO 2000 s. r. o. a další zemědělské subjekty
(např. Družstvo vlastníků půdy Ametyst – farma Dubinka, Kooperace a. s. Výčapy,
Zemědělské družstvo Pooslaví Nová Ves, družstvo LUH a Březník). Úspěšně pokračuje
spolupráce s Agrární komorou, Zemědělským svazem, základními i vysokými školami,
Ústavem biologie obratlovců Akademie věd ČR ve Studenci. Velký zájem i v obci
je o školou vydávaný občasník AGRO MAGAZÍN. Škola je tradičním pořadatelem
Zemědělské olympiády pro žáky 8. a 9. tříd základních škol.
Ve škole působí výchovná poradkyně a metodička prevence, které jsou v pravidelné m
kontaktu s třídními učiteli žáků a se školskými poradenskými zařízeními. V části
hospitovaných hodin byla zaznamenána diferenciace učiva s ohledem na žáky se speciálními
vzdělávacími potřebami s individuálním přístupem k žákům.
V rámci kariérového poradenství výchovná poradkyně aktivně pomáhá žákům při výběru
pracovního uplatnění. Většina žáků pokračuje ve studiu zemědělských oborů na vysoké
škole nebo začnou pracovat ve vystudovaném oboru.




                                           3/5
                                         Závěry
Vývoj školy
– Změna na postu ředitele a zástupkyně ředitele školy.
– Zkvalitnění materiálních podmínek a přístrojového vybavení.
– Počet žáků má zvyšující tendenci.
Silné stránky
– Dlouhodobá systematická spolupráce s vnějšími partnery zvyšující kvalitu vzdělává ní
  a propagaci nabízených oborů. (1.5)
– Zkvalitnění materiálního zabezpečení s pozitivním dopadem na výuku v odborných
  předmětech. (2.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Ve většině hodin nedostatečná práce se vzdělávacími cíli, závěry hodin nevedou
  k účelnému shrnutí, malý důraz na efektivní sebehodnocení, vzájemné hodnocení žáků.
  (4.2)
– Menší prostor k souvislému mluvenému projevu žáků ve výuce. (4.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Zvýšit aktivitu žáků při hodnocení kvality vlastní práce, zaměřit se na vzájemné
  hodnocení a vyhodnocování vzdělávacích cílů s účelným shrnutím učiva v závěru hodiny.
– Více aktivizovat žáky přímo ve výuce a vést je k souvislému mluvenému projevu.
– Pro další zvyšování kvality vzdělávání by bylo vhodné více pracovat se závěry hospitační
  činnosti, rozšířit možnosti sdílení metod a forem vzdělávání prostřednictvím vzájemnýc h
  hospitací mezi pedagogy.
Pro účely zvýšení dotací právnická osoba vykonávající činnost školy dosahuje s ohledem
na zjištění týkající se výsledků hodnocení požadovaných dle § 5 odst. 3 písm. b) zákona
č. 306/1999 Sb., o poskytování dotací soukromým školám, předškolním a školským
zařízením, ve znění pozdějších předpisů.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky
jsou formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).




                                            4/5
              Seznam dokladů, o které se inspekční zjištění opírají
 1.   Školní vzdělávací program (41-51-H/01) Zemědělec-farmář, platnost od 1. 9. 2021
 2.   Školní vzdělávací program (41-04-M/01) Rostlinolékařství, platnost od 1. 9. 2021
 3.   Školní vzdělávací program (41-43-M/02) Chovatelství, platnost od 1. 9. 2021
 4.   Plán hospitační činnosti, školní rok 2024/2025
 5.   Záznamy z hospitační činnosti, školní rok 2024/2025
 6.   Koncepce rozvoje školy 2024–2028, srpen 2024
 7.   Dokumentace školního poradenského pracoviště, školní rok 2024/2025
 8.   Organizační řád, ze dne 1. 9. 2024
 9.   Provozní řád, ze dne 1. 9. 2024
10.   Stipendijní řád, ze dne 15. 10. 2024
11.   Rozvrhy hodin, školní rok 2024/2025
12.   Zápisy z jednání pedagogické rady, školní rok 2024/2025
13.   Maturitní práce, školní roky 2021/2022, 2022/2023 a 2023/2024
14.   Zápisy z předmětových komisí, školní roky 2023/2024 a 2024/2025
15.   Smlouvy o odborné praxi, školní rok 2024/2025


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Mgr. Marie Jadrná, DiS., školní inspektorka, vedoucí inspekčního týmu
 Mgr. Andrea Zadinová, školní inspektorka
 Bc. Dana Kuličková, kontrolní pracovnice
16. 5. 2025




                                          5/5
