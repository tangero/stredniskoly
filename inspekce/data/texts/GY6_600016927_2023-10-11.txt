                                  Česká školní inspekce
                                 Olomoucký inspektorát
                             Wellnerova 25, 779 00 Olomouc
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIM-1490/23-M
                                      Sp. zn. ČŠIM-S-254/23 M


Název                               Gymnázium, Olomouc - Hejčín, Tomkova 45
Sídlo                               Tomkova 314/45, Hejčín, 779 00 Olomouc
E-mail                              mailbox@gytool.cz
IČO                                 00 601 799
Identifikátor                       600 016 927
Právní forma                        příspěvková organizace
Zastupující                         PhDr. Karel Goš
Zřizovatel                          Olomoucký kraj
Místo inspekční činnosti            Tomkova 45, Olomouc
                                    Dolní hejčínská 56, Olomouc
Inspekční činnost na místě          11.−13. a 16. 10. 2023

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.
Zjišťování a hodnocení podmínek, průběhu a výsledků vzdělávání, a to podle školních
vzdělávacích programů pro střední vzdělávání a zájmové vzdělávání.
Zjišťování a hodnocení naplnění příslušných školních vzdělávacích programů.
                                   Charakteristika
Gymnázium, Olomouc - Hejčín, Tomkova 45 (dále „škola“ nebo „subjekt“) vykonává
činnost střední školy, poskytující základní vzdělání a střední stupeň vzdělání s maturitní
zkouškou, školního klubu a školní jídelny. Škola vzdělává žáky v denní formě vzdělává ní
v osmiletém studijním cyklu v oboru 79-41-K/81 Gymnázium, ve čtyřletém studijním cyklu
v oboru 79-41-K/41 Gymnázium a v šestiletém studijním cyklu v oboru 79-43-K/61
Dvojjazyčné gymnázium s vyučovacími jazyky českým a anglickým (bilingva). Zaměření
školy je všeobecné, jejím hlavním cílem je především příprava žáků k dalšímu studiu na
vysokých a vyšších odborných školách, dvojjazyčné gymnázium se orientuje také na
přípravu žáků pro další studium odborných předmětů v anglickém jazyce.
K termínu inspekční činnosti se ve škole vzdělávalo celkem 968 žáků zařazených ve 34
třídách. K pravidelné činnosti ve školním klubu bylo zapsáno 315 žáků. Ve škole se
vzdělávají žáci se speciálními vzdělávacími potřebami, žáci nadaní, včetně mimořád ně
nadaných, i žáci cizinci.
Svou činnost škola přehledně prezentuje ve výročních zprávách a na svých webových
stránkách (www.gytool.cz).


                         Hodnocení podmínek vzdělávání
Koncepční záměry rozvoje školy, vycházející zejména z jejích reálných potřeb a záměrů
zřizovatele, jsou zpracovány jako součást dokumentů školy. Deklarovaná strategie rozvoje
stanovuje dlouhodobé cíle, které jsou podrobně rozpracovány v krátkodobých plánech pro
daný školní rok. Obsah vzdělávání i vytyčené cíle jsou vzhledem k zaměření školy a jejím
podmínkám reálné a jsou postupně plněny. Realizace obsahu vzdělávání, koncepční záměry
a stanovené dílčí úkoly jsou pravidelně vyhodnocovány, na základě těchto hodnocení pak
dochází k operativním úpravám plánu práce školy i ke změnám v uplatňovaných školních
vzdělávacích programech. V souladu se stanovenou koncepcí se škola dlouhodobě zaměřuje
nejen na kvalitní všeobecné vzdělání žáků, ale zejména na jejich podporu v oblasti rozvoje
jazykových kompetencí a také na posílení vzdělávání v oblasti technických předmětů
a informačních a komunikačních technologií. Odbornou profilaci žáků škola podporuje
pomocí široké nabídky volitelných předmětů, seminářů a zájmových aktivit zaměřených na
přírodovědnou, humanitní, uměleckou i tělovýchovnou oblast.
Organizační struktura odpovídá charakteru a velikosti školy. Součástí řízení subjektu jsou
kromě ředitele školy a jeho zástupců také další pracovníci, v pedagogické oblasti zejména
předsedové jednotlivých předmětových komisí, třídní učitelé a členové školního
poradenského pracoviště. Vymezením kompetencí jednotlivých pracovníků školy je funkčně
stanoven také rozsah jejich práv a povinností a míra jejich odpovědnosti. Bezproblémový je
rovněž přenos informací mezi účastníky vzdělávání v rámci subjektu. Vedení školy
v systému řízení vhodně přihlíží k závěrům jednání pedagogické rady, opírá se o výsledky
neformální práce předmětových komisí a účelně využívá další zpětnovazebné mechanis my.
K nim patří zejména pravidelné vyhodnocování dosahovaných výsledků vzdělávání žáků,
rozbory výsledků hospitační činnosti, zohledňování podnětů žáků, ať již individuálních nebo
kolektivních, na základě závěrů jednání žákovské samosprávy, jejich zákonných zástupců,
zřizovatele a školské rady.
I když je řídicí a kontrolní systém nastaven způsobem, který postihuje všechny oblasti
fungování subjektu, v praxi se škole dosud nepodařilo plně eliminovat některé dílčí
nedostatky v metodickém vedení výuky spočívající v často omezeném využívá ní


                                           2/10
sebehodnocení a vzájemného hodnocení žáků, v absenci závěrečného motivačního shrnutí
vyučovací jednotky, v nižší míře aktivizace žáků s využitím pestrých organizač níc h
výukových metod a forem, v diferenciaci učiva vzhledem k zajištění rozdílnýc h
individuálních potřeb žáků a v podpoře kritického myšlení žáků s využitím práce s různými
informačními zdroji.
Realizaci koncepčních záměrů školy příznivě ovlivňuje partnerská spolupráce zejména se
zřizovatelem školy, školskou radou a se zákonnými zástupci žáků. Dobré předpoklady
spolupráce se zákonnými zástupci žáků jsou vytvářeny zejména na základě účinné
komunikace, která je založena na zprostředkování informací elektronickou formou
a prostřednictvím osobních setkání na třídních schůzkách a individuálních konzultac íc h.
Škola aktivně propaguje svoji činnost ve vztahu k potencionálním zájemcům o studium
i ostatní veřejnosti. V této oblasti spolupracuje hlavně se základními školami ve městě
a okolí. Spolupráce s partnerskými středními školami na domácí i zahraniční úrovni přispívá
především k rozvoji jazykových a sociálních kompetencí žáků. Přínosná pro zkvalitně ní
vzdělávání je rovněž nadstandardní spolupráce se statutárním městem Olomouc,
s organizacemi, institucemi, sportovními kluby a dalšími spolky v regionu a s Univerzito u
Palackého v Olomouci. Pozitivem je také činnost rodičovského sdružení, které škole pomáhá
zejména organizačně a finančně při pořádání školních akcí. Významným partnerem vedení
školy je studentská rada, jejíž členové předkládají návrhy pro zkvalitnění vybavení,
organizace a klimatu školy a na podporu volnočasových aktivit žáků.
Složení pedagogického sboru umožňuje plnit záměry a cíle realizovaných školních
vzdělávacích programů. Škola má stabilizovaný pedagogický sbor. Kolektiv je podle
potřeby průběžně doplňovaný o pedagogy, kterým je věnována potřebná pozornost a péče
přispívající    k jejich    úspěšnému      začlenění     do    vzdělávacího       procesu
a bezproblémové adaptaci do pracovního kolektivu. Vedení školy podporuje profesní rozvoj
zaměstnanců, vytváří rovnocenné podmínky pro další vzdělávání pedagogickýc h
pracovníků, které bylo v minulém období realizováno s ohledem na zvolenou strategii školy,
potřeby a zájmy jednotlivých učitelů, finanční možnosti školy a nabídku vzdělávac íc h
institucí.   Vzdělávání probíhalo     formou kurzů v rámci akreditovaných akcí
a také formou samostudia pedagogických pracovníků.
Pro zajištění středního i zájmového vzdělávání má škola vytvořeny příznivé materiá lní
a prostorové podmínky. Vedení školy i zástupci zřizovatele tuto oblast dlouhodobě cíleně
sledují a plánovitě realizují modernizaci školních prostor a vybavení s cílem vytvoření
funkčního a současně příjemného, klidného a estetického prostředí pro práci učitelů a žáků.
Efektivní vícezdrojové financování umožňuje vytvářet kvalitní podmínky pro naplňová ní
vzdělávacích programů i zajištění chodu školy. Aktivní prací vedení školy se daří získávat
další finanční prostředky z projektové činnosti a sponzorských darů. Získané zdroje jsou
účelně využívány ke zlepšování materiálního zázemí školy a k materiální a technic ké
podpoře výuky. Postupně jsou realizovány různě rozsáhlé opravy a údržba školních budov.
Jednotlivé učebny školy jsou dostatečně vybaveny potřebnými učebními pomůckami
a projekční technikou. K estetické úpravě většiny prostor školy jsou vhodnou formou
využívány žákovské práce, trofeje a ocenění ze sportovních a naukových soutěží. V době
inspekční činnosti působily všechny prostory školy čistě, byly vkusně upravené
a splňovaly podmínky bezpečného školního a pracovního prostředí. Školní prostředí vytváří
vhodné podmínky nejen pro výuku a zájmové aktivity, ale také pro oddech a relaxaci žáků.
Zajištění bezpečnosti a ochrany zdraví žáků je školou realizováno na základě zásad
stanovených ve školním řádu a některých dalších dokumentech. Seznamování s možnými
riziky a poučení žáků v oblasti bezpečnosti a ochrany zdraví jsou vhodně zahrnuty do celého



                                           3/10
průběhu vzdělávání. Školou je podporován správný tělesný i duševní vývoj a společensky
odpovědné chování žáků, a to zejména začleněním problematiky výchovy ke zdraví
prostřednictvím výuky, organizováním sportovních aktivit a akcí zaměřených na zdravý
životní styl a udržitelný společenský rozvoj. K realizaci těchto záměrů pozitivně přispívá
svou činností také školní jídelna.
Škola zajišťuje stravování žáků v předepsaném rozsahu stravovacích služeb včetně dietního
stravování v rámci bezlepkové a šetřící diety ve vlastní školní jídelně, která patří k největším
v Olomouckém kraji a zabezpečuje stravování i dalším devíti školám ve městě. Nabídkou tří
jídel škola podporuje samostatnost žáků v rozhodování v oblasti zdravého stravování.
Jeho součástí je pestrá a vyvážená strava v souladu s moderními trendy ve stravování
i nadstandardní nabídka dopoledních svačin ve školní jídelně. Příkladné je i estetické
moderní prostředí školní jídelny.


                           Hodnocení průběhu vzdělávání
Hodnocené vyučovací hodiny v gymnáziu měly vždy stanoveny konkrétní vzdělávací cíle,
které odpovídaly očekávaným výstupům realizovaných školních vzdělávacích programů,
s přihlédnutím k dosavadním znalostem a dovednostem žáků a také k jejich přípravě na
maturitní zkoušku. Společným znakem vyučovacích hodin byla pozitivní pracovní atmosféra
a partnerský přístup vyučujících k žákům. Žáci respektovali nastavená pravidla práce
a komunikace s pedagogickými pracovníky. Po odborné stránce byly vyučovací hodiny
připravené, učitelé aktualizovali probíraná témata, propojovali učivo v širších souvislos tec h
a s efektivním uplatněním své aprobace účelně rozvíjeli mezipředmětové vazby.
V uplatňovaných vzdělávacích strategiích převažovala frontální výuka s výraznější rolí
učitele, doplněná řízeným rozhovorem a samostatnou prací žáků. Při výuce cizích jazyků
byly pozornost žáků a podpora schopnosti jejich spolupráce často podněcovány
aktivizačními prvky ve formě skupinové práce a práce ve dvojicích. Ve většině ostatních
vyučovacích hodin však nedostatečná pestrost forem a metod výuky vedla
k nerovnoměrnému zapojení žáků do vyučovacího procesu a nevytvářela jim příležitos ti
k týmové spolupráci, která by rozvíjela schopnosti komunikace při společném řešení
problémů a umožnila žákům lépe si osvojit získané poznatky nebo vyjádřit svůj názor
či si ho obhájit.
K názornosti výuky v části vyučovacích hodin přispívalo účelné využívání demonstrativníc h
metod, didaktických pomůcek a didaktické techniky. Zadávání problémových úloh vedlo
žáky k utváření vlastních strategií řešení, k přemýšlení, formulaci myšlenek, tvorbě otázek
a k samostatnému vyvozování závěrů. Vhodně zvolenými produktivními otázkami
a praktickými činnostmi – experimenty napomáhali vyučující přírodovědných předmětů
rozvoji logického myšlení a systematizaci probíraného učiva. Žáci tak prokazovali
odpovídající úroveň znalostí a dovedností, schopnost aplikovat své znalosti a správně
používat odbornou terminologii. Přidaná hodnota vzdělávání a míra sebeprezentace
narůstala zejména ve vyšším stupni gymnázia, kde žáci projevovali schopnost kriticky
myslet, diskutovat a argumentovat na základě získaných poznatků. Pouze v malé míře však
žáci při této formě práce využívali různé informační zdroje, jež by podpořily zejména rozvoj
jejich kritického myšlení.
Zvolené metody a formy práce vedly ve vzdělávací oblasti jazyk a jazyková komunikace
k rozvoji komunikativní kompetence a jazykové gramotnosti žáků. Ve výuce cizích jazyků
byl navíc vhodně kladen důraz na upevňování znalostí gramatiky a rozšiřování slovní zásoby
i na rozvoj správné výslovnosti. Ve výuce ostatních vyučovacích předmětů vedených


                                             4/10
v anglickém jazyce (bilingvní výuka) žáci úměrně věku prokazovali schopnost komuniko vat
s vyučujícím v cizím jazyce. Jazykové kompetence žáků v odborném jazyce dosahovaly
vysoké úrovně. Důsledným vedením vyučovacích hodin v cílovém jazyce vyučujícími byli
žáci motivování k aktivnímu užívání tohoto jazyka. Realizací výletů i volitelných předmětů
se zaměřením na cizí jazyky jsou žáci motivování k vykonání jazykových zkoušek
a získávání mezinárodních certifikátů usnadňujících jejich další studium v zahraničí.
Učitelé jen v malé míře diferencovali zadávané úkoly s ohledem na žáky s odlišnými
individuálními možnostmi a schopnostmi i tempem práce. Výraznější časová či obsahová
diferenciace nebyla ve výuce příliš patrná. Učitelé podporovali žáky v jejich práci s využitím
převážně stručného průběžného hodnocení. Často však žáci nebyli aktivně zapojeni do
závěrečného vyhodnocení a motivačního shrnutí vyučovací hodiny se stanovením cílů na
následující období. Formativní hodnocení bylo využito jen minimálně a pouze ojediněle
vyučující vedli žáky k sebereflexi nebo objektivnímu posouzení výkonu spolužáků, např.
vzájemné hodnocení podle předem daných kritérií. Podpora žáků se speciálními
vzdělávacími potřebami ve sledované výuce vycházela především z osobního přístupu
jednotlivých učitelů.
Na základě zkušeností z období distanční výuky učitelé a žáci ve vyučovacích předmětech
nadále využívají možností elektronické komunikace k předávání informací mezi učitele m
a žáky i ke sdílení studijních materiálů.
Činnost školního klubu je součástí vzdělávací strategie školy, zájmové vzdělávání navazuje
na realizované školní vzdělávací programy gymnázia. Cíleně je dále rozvíjí s využitím
všestranně orientovaných aktivit v souladu s aktuálními trendy a požadavky účastníků.
Pestrá nabídka zájmových činností vytváří předpoklad pro využívání volného času
účastníků, zejména v oblasti jejich individuálních zájmů, dovedností, případně talentu
a nadání a preventivně působí v oblasti projevů rizikového chování. Zájmové vzdělává ní
probíhalo v uvolněné, přátelské a motivující atmosféře. Účastníci měli dostatek prostoru pro
vlastní seberealizaci a rozvoj svých zájmů, vhodně byly střídány činnosti relaxační,
vzdělávací a volnočasové. V průběhu hodnocených aktivit bylo rozvíjeno tvůrčí myšle ní
a kreativita. Byl kladen důraz na vzájemný respekt, upevňování sociálních vztahů,
ohleduplnost a spolupráci účastníků zájmového vzdělávání i pedagogů.


                          Hodnocení výsledků vzdělávání
Škola průběžně sleduje a zjišťuje výsledky vzdělávání žáků s využitím běžných interníc h
evaluačních nástrojů založených na soustavném pozorování žáka a uplatňování různých
forem ústního a písemného zkoušení. Tyto postupy aktuálně umožňují porovnávat dosažené
výsledky s očekávanými výstupy ve školních vzdělávacích programech a hodnotit pokrok
žáků v delším časovém horizontu. Škola se také zapojuje do výběrového zjišťování výsledků
vzdělávání organizovaného Českou školní inspekcí a umožňuje talentovaným žákům účast
v různých druzích soutěží, předmětových olympiádách i středoškolské odborné činnosti na
školní, regionální, celostátní i mezinárodní úrovni. Škola tímto zajišťuje žákům nejen
prezentaci osvojených teoretických znalostí, ale i aplikaci získaných praktických dovedností
při reálných činnostech. Z výstupů výběrového zjišťování v oblasti přírodovědné a čtenářské
gramotnosti vyplynulo, že žáci prvního a druhého ročníku dosáhli ve srovnání
s republikovým průměrem výborných výsledků. Rozvoj studijního potenciálu a míru
získaných kompetencí dokládá rovněž úspěšnost žáků při absolvování mezinárod níc h
certifikovaných zkoušek především z anglického a německého jazyka.



                                            5/10
Výuka je účelně doplňována kulturními a vzdělávacími akcemi různého zaměření,
které přispívají k všestrannému rozvoji osobnosti žáků. Zapojení žáků do mezinárod níc h
projektů dlouhodobě přispívá k podpoře jejich jazykových kompetencí. Pravidelně
zařazované aktivity propojují teoretickou výuku s praxí a umožňují tak ověřovat naplňová ní
klíčových kompetencí (předmětové exkurze, zahraniční výjezdy, laboratorní cvičení,
sportovní kurzy, projektové dny aj.).
Škola identifikuje žáky s rizikem školního neúspěchu, jejich výsledky jsou předmětem
jednání pedagogické rady. Záznamy z jednání pedagogické rady však obsahují převážně
statistická vyhodnocení prospěchu, chování a absence žáků jednotlivých tříd. Detailnějš í
rozbor, stanovení dalších postupů a následné systematické vyhodnocování individuá lní
podpory a pokroku těchto žáků zde však chybí.
Celkové výsledky vzdělávání žáků odpovídají očekávaným výstupům ve školních
vzdělávacích programech a v jednotlivých vyučovacích předmětech nevykazují závažné
vzájemné odchylky a mají srovnatelnou úroveň. Na dosahované výsledky vzdělává ní
pozitivně působí skutečnost, že se škola nepotýká s vysokou absencí žáků ve vyučová ní.
Žáci jsou vedeni ke spoluodpovědnosti za své výsledky při plnění termínovaných úkolů,
dlouhodobých projektů a v rámci vlastní domácí přípravy.
Významným ukazatelem kvalitativního rozvoje žáků je jejich úspěšnost u maturitníc h
zkoušek. Z podrobnější analýzy jejich výsledků je zřejmé, že dlouhodobě více než třetina
maturujících žáků prospívá s vyznamenáním, neprospívají pouze jednotlivc i.
Ve sledovaném období posledních dvou školních roků dosahovali žáci ve společné
i profilové části maturitní zkoušky lepších výsledků v porovnání s průměrem dané skupiny
oborů v rámci republiky. S vysokou mírou osvojených znalostí a dovedností žáků
koresponduje rovněž úspěšnost absolventů při přijetí ke studiu na vysokých školách různého
zaměření, včetně zahraničních.
Poradenské služby žákům, jejich zákonným zástupcům i pedagogům zajišťuje početný tým
školního poradenského pracoviště. Vedle výchovné poradkyně a školní metodičky prevence
škola také využívá činnosti školní psycholožky. Členky školního poradenského pracoviště
úzce spolupracují navzájem, s pedagogy i s vedením školy. Činnosti jednotlivých pracovnic
jsou zaměřeny na péči o žáky s potřebou podpůrných opatření, s rizikem školního
neúspěchu, vytipovávání žáků nadaných, kariérové poradenství i realizac i aktivit v rámci
primární prevence. Škola rozpoznává žáky se speciálními vzdělávacími potřebami
a nastavuje jim odpovídající podpůrná opatření pro jejich vzdělávání, přenos informac í
o těchto žácích je plně funkční. Účinnost přijímaných opatření je pravidelně vyhodnocová na.
Žákům s rizikem školní neúspěšnosti je nabízena pomoc zejména formou individuálníc h
konzultací či doučování. Vyhledáváni jsou také žáci talentovaní, jimž je nabízen rozvoj
v rámci aktivit zájmových útvarů, účastí v soutěžích, ve středoškolské odborné činnosti či
získáváním mezinárodních jazykových certifikátů.
Patřičný význam přikládá škola prevenci rizikového chování žáků, problematika rizikovýc h
jevů prolíná celým vzdělávacím procesem, včetně realizovaných třídnických hodin.
Vztahovými problémy uvnitř třídních kolektivů se zabývají třídní učitelé, v případě potřeby
spolupracují se členkami školního poradenského pracoviště na analýze a strategii dalšího
postupu. Účinným nástrojem k eliminaci výskytu rizikových jevů je rovněž včasná
intervence školy při prvotních projevech problémového chování žáků formou individuálníc h
pohovorů. Problémy žáků jsou projednávány většinou osobně, schránka důvěry je využívá na
méně často, žáci raději upřednostňují osobní kontakt.
K rozvoji sociálních kompetencí žáků a vytváření příznivého třídního klimatu přispívá
pravidelné organizování adaptačních kurzů pro žáky prvních ročníků. Cílem je předcházet


                                           6/10
výskytu rizikových jevů, konfliktních situací mezi žáky samotnými i jednotlivými třídami
a posílit důvěru mezi žáky a vyučujícími. Efektivitu prevence zvyšuje škola organizová ním
tematicky zaměřených a odborně vedených besed, přednášek a preventivních programů.
Náležitá pozornost je také věnována kariérovému poradenství, které je také význa mno u
měrou podporováno absolventy školy prostřednictvím asociace absolventů.


                                         Závěry
Vývoj školy
– V době od poslední inspekční činnosti došlo ve škole k výraznému zlepšení materiálníc h
  podmínek pro vzdělávání.
– Škola rozšířila svou vzdělávací nabídku o činnost školního klubu.
Silné stránky
Střední škola
– Vytvoření vstřícného prostředí pro vzdělávání projevující se v žádoucích prosociálníc h
  vztazích mezi žáky a pedagogy. (1.4)
– Efektivní prezentace školy na veřejnosti. Účelné využívání podnětů všech účastníků
  vzdělávání a partnerů v systému řízení školy, zejména pak využívání výsledků činnosti
  jednotlivých předmětových komisí a podnětů školní studentské rady. Významný je
  zejména přínos partnerství pro zkvalitňování podmínek pro vzdělávání a pro organizac i
  školních a mimoškolních akcí podporujících úspěšnou realizaci vzdělávacího obsahu
  uplatňovaných učebních dokumentů. (1.5)
– Kvalitní materiální podmínky a jejich účelné využívání ve vzdělávání. (2.4)
Školní klub
– Průběh vzdělávání ve školním klubu pozitivně ovlivňuje kvalitní příprava pedagogickýc h
  pracovníků, kteří realizují pestrou a motivačně účinnou vzdělávací nabídku. (4.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
Střední škola
– V některých hodnocených vyučovacích hodinách byly minimálně využívány rozmanité
  organizační formy výuky. (4.2)
– Nižší míra využívání formativního hodnocení a reflexe vzdělávacího pokroku žáků
  v části vyučovacích hodin. Méně intenzivní míra využívání sebehodnocení a vzájemné ho
  hodnocení žáků ve výuce a jejich zapojení do evaluačních aktivit při závěrečném shrnutí.
  (4.3)
– Malá míra obsahové a časové diferenciace výuky vzhledem k rozdílným vzdělávac ím
  potřebám žáků. (4.3 a 6.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz




                                           7/10
Doporučení pro zlepšení činnosti školy
– Hospitační činnost vedení školy více zaměřit zejména na metodické prvky výuky. Do této
  činnosti by bylo vhodné intenzivněji zapojit i ostatní pedagogy formou podpory
  vzájemných hospitací.
– Prostřednictvím efektivní hospitační činnosti, jednání pedagogické rady a práce
  předmětových komisí podporovat využití účinného metodického vedení výuky,
  především ve smyslu častějšího uplatňování aktivizačních prvků ve výuce
  (např. skupinové kooperativní činnosti), důsledné diferenciace vzdělávacího obsahu
  a výukových aktivit vzhledem k žákům nadaným. Podpořit rozvoj kritického myšle ní
  žáků častějším zařazováním práce s různými informačními zdroji a intenzivně ji
  uplatňovat prvky formativního hodnocení, sebehodnocení a vzájemného hodnocení žáků.
– V rámci jednání předmětových komisí a pedagogické rady přijímat konkrétní opatření na
  podporu úspěšností jednotlivých žáků, kteří tuto podporu vyžadují, a to v návaznosti na
  analýzu výsledků jejich vzdělávání. Zpětně vyhodnocovat účinnost těchto opatření
  a následně je upravovat nebo zavádět další opatření.


                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Výpis z rejstříku škol a školských zařízení o právnické osobě s názvem Gymnázium,
      Olomouc - Hejčín, Tomkova 45, ze dne 11. 10. 2023
 2.   Inspekční zpráva, čj. ČŠIM-1595/16-M, ze dne 1. 2. 2017
 3.   Školní vzdělávací programy pro obory středního vzdělání 79-41-K/41 Gymnázium,
      79-41-K/81 Gymnázium, 79-43-K/61 Dvojjazyčné gymnázium (včetně platných
      dodatků a změn)
 4.   Školní vzdělávací program školního klubu, ze dne 18. 8. 2022
 5.   Školní řád, ze dne 27. 8. 2021
 6.   Vnitřní řád školního klubu, ze dne 1. 11. 2022
 7.   Vnitřní řád školní jídelny, s platností od 1. 9. 2023
 8.   Složka: Zápisy z jednání pedagogické rady, zprávy třídních učitelů, přehledy
      prospěchu tříd, školní roky 2022/2023 a 2023/2024 k termínu inspekční činnosti
 9.   Hospitační protokoly, školní roky 2022/2023 a 2023/2024 k termínu inspekční
      činnosti
10.   Plán vzdělávání na rok 2023, ze dne 28. 11. 2023
11.   Výroční zprávy o činnosti školy za školní roky 2020/2021, 2021/2022 a 2022/2023



                                          8/10
12.   Komplexní hodnocení práce ředitele školy, včetně plánu rozvoje organizace na
      období let 2021 až 2023
13.   Elektronický informační systém školy (rozvrh vyučovacích hodin, školní matrika,
      třídní knihy), záznamy za školní roky 2022/2023 a 2023/2024 k termínu inspekční
      činnosti
14.   Záznamy o práci v zájmovém útvaru, školní rok 2022/2023
15.   Vnitřní předpis (včetně dodatků č. 1 až 3), ze dne 15. 3. 2019
16.   Složka: Jednání předmětových komisí, školní rok 2023/2024 k termínu inspekční
      činnosti
17.   Preventivní program školy, Gymnázium Olomouc - Hejčín, školní rok 2023/2024
18.   Složka: Krizové plány, nedatováno
19.   Program poradenských služeb ve škole, školní rok 2023/2024
20.   Roční plán výchovného poradce, školní rok 2023/2024
21.   Strategie prevence a řešení školní neúspěšnosti žáků, nedatováno
22.   Vzdělávání žáků mimořádně nadaných, nedatováno
23.   Souhrnná dokumentace k žákům se speciálními vzdělávacími potřebami, školní rok
      2023/2024
24.   Pracovní listy žáků, protokoly z laboratorních prací z chemie, školní rok 2023/2024,
      namátkový výběr
25.   Strategie prevence a řešení školní neúspěšnosti žáků, nedatováno
26.   Písemné práce z českého jazyka, anglického jazyka a matematiky, školní rok
      2022/2023, namátkový výběr
27.   Vybraná dokumentace z osobních složek pedagogických pracovníků školy – doklady
      o dosaženém vzdělání vzhledem k odborné kvalifikaci a o absolvovaných studiíc h
      v rámci dalšího vzdělávání pedagogických pracovníků, aktuálně vedená k termínu
      inspekční činnosti
28.   Doklady vztahující se k finančním podmínkám školy, rok 2022
29.   Doklady související se zajištěním bezpečnosti a ochrany zdraví žáků, školní roky
      2021/2022 a 2022/2023 k termínu inspekční činnosti




                                          9/10
                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. David Náhlík, školní inspektor, vedoucí inspekčního týmu
 Mgr. Markéta Adamová, školní inspektorka
 Mgr. Pavel Fridrich, školní inspektor
 RNDr. Josef Husárek, PhD., školní inspektor
 Ing. Renata Skutková, kontrolní pracovnice
6. 11. 2023




                                         10/10
