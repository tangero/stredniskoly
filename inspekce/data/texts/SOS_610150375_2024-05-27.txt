CSI0X00CD8N5




                              Česká školní inspekce
                               Ústecký inspektorát
                   W. Churchilla 6/1348, 400 01 Ústí nad Labem
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIU-1024/24-U
                                      Sp. zn. ČŠIU-S-128/24-U


Název                               Střední odborná škola a Střední odborné učiliště,
                                    Roudnice nad Labem, Neklanova 1806, příspěvková
                                    organizace
Sídlo                               Neklanova 1806, 413 01 Roudnice nad Labem
E-mail                              sos.roudnice@seznam.cz
IČO                                 69 411 263
Identifikátor                       610 150 375
Právní forma                        příspěvková organizace
Zastupující                         Mgr. Helena Všetečková, Ph.D.
Zřizovatel                          Ústecký kraj
Místa inspekční činnosti            Neklanova 1806, Pacnerova 284,
                                    Roudnice nad Labem
Inspekční činnost na místě          27. 5. – 29. 5. 2024 a 31. 5. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Hodnocení podmínek, průběhu a výsledků vzdělávání poskytovaného střední školou
a domovem mládeže podle příslušných školních vzdělávacích programů.
Zjišťování a hodnocení naplnění školních vzdělávacích programů pro střední a zájmové
vzdělávání a jejich souladu s právními předpisy a rámcovými vzdělávacími programy.
                                    Charakteristika
Střední odborná škola a Střední odborné učiliště, Roudnice nad Labem, Neklanova 1806,
příspěvková organizace (dále „škola“) vykonává činnost střední školy a domova mládeže.
Ve školním roce 2023/2024 se ve škole vzdělávají žáci v těchto oborech vzdělání:
23-55-H/02 Karosář, 23-68-H/01 Mechanik opravář motorových vozidel, 36-52-H/01
Instalatér, 36-67-H/01 Zedník, 65-51-H/01 Kuchař – číšník, 29-54-H/01 Cukrář, 36-67-E/01
Zednické práce, 75-41-E/01 Pečovatelské služby, 75-41-M/01 Sociální činnost, 23-43-L/51
Provozní technika a 39-41-L/51 Autotronik. Škola nepokračuje ve vzdělávání žáků
v oborech vzdělání Dopravní prostředky a Obráběč kovů, naopak nově jsou od školního roku
2023/2024 vyučovány obory vzdělání Autotronik a Cukrář. Byla zrušena výuka ve
speciálních třídách.
K 30. 9. 2023 škola vykázala 554 žáků v 26 třídách v denní formě vzdělávání, z toho 176
žáků v oborech vzdělání zakončených maturitní zkouškou a 378 žáků v oborech vzdělání
zakončených závěrečnou zkouškou. V domově mládeže bylo v době inspekční činnosti
ubytováno 32 žáků.
V době inspekční činnosti se ve škole vzdělávalo 36 žáků se speciálními vzdělávac ími
potřebami individuálně integrovaných do běžných tříd. Jedenáct žáků bylo vzděláváno podle
individuálního vzdělávacího plánu.
Další informace o škole je možné získat na webových stránkách školy www.sosasource.cz.


                         Hodnocení podmínek vzdělávání
Hlavním cílem vzdělávání, který ředitelka školy stanovila v koncepci rozvoje, je kvalitní
profesní příprava žáků s aktivní spoluprací sociálních partnerů a následnou vysokou
uplatnitelností absolventů. Při stanovení hlavních záměrů zúročila ředitelka školy své
dlouholeté manažerské a pedagogické zkušenosti. Stanovené priority, kterými jsou
především zajištění materiálních podmínek pro vzdělávání v souladu se současnými trendy
a požadavky trhu práce a snaha o maximální propojení teoretické a praktické výuky, se daří
naplňovat. K plnění cílů vzdělávání účelně napomáhá velké množství sociálních partnerů
v tuzemsku i v zahraničí. Spolupráce s nimi je na vynikající úrovni. Mezi strategické
partnery školy patří především firmy, které se školou participují na realizaci praktické výuky
žáků a umožňují také následné uplatnění absolventů. Efektivní je také zapojení školy do
mnoha projektových aktivit a aktivní prezentace školy na veřejnosti, která výrazně
podporuje zájem o studium (workshopy, školní projektové dny ve spolupráci se sociálními
partnery apod.). Činnost školy vedení každoročně vyhodnocuje a ke zjištěním, která získává
také z pravidelného dotazníkového šetření spokojenosti absolventů, přijímá opatření, která
směřují ke zkvalitňování podmínek vzdělávání, pedagogického vedení i vzdělávací činnosti
školy. Přesto se v průběhu inspekční činnosti projevily komplikované interpersonální vztahy
mezi pedagogickými pracovníky a vedením školy. Někteří pedagogové uváděli, že nemohou
bez obav rozporovat kroky vedení, pokud s nimi nesouhlasí, a že neshody vzniklé mezi
učiteli a mezi vedením školy nejsou řešeny a nevedou ke zkvalitnění jejich vzájemné
spolupráce. Také část žáků uvedla, že neshody mezi nimi a učiteli nejsou řešeny a nevedou
ke zlepšení spolupráce.
Účelné delegování kompetencí umožňuje funkční řízení školy. Do plnění stanovených cílů
se svojí činností aktivně zapojují také předmětové komise. Hospitační činnost je prováděna




                                             2/8
vedením školy i členy širšího vedení, pedagogové sdílejí své zkušenosti také při vzájemnýc h
hospitacích.
Velký důraz klade ředitelka školy na další vzdělávání pedagogických pracovníků. Četné
vzdělávání je organizováno podle potřeb školy a zájmu učitelů na základě plánů jejich
osobního rozvoje. Efektivní je vzdělávání učitelů zejména v oblasti odborné výuky, které je
zaměřené na současné moderní technologie. Naopak poznatky ze vzdělávání orientované ho
na oblasti diferenciace a individualizace výuky, formativního hodnocení a na práci se
vzdělávacími cíli se pedagogům ve výuce zatím nedaří dostatečně uplatňovat. Poradenské
služby ve škole zajišťují dvě výchovné poradkyně a metodik prevence. Nastavený systém
poradenských služeb a způsob sdílení informací s vyučujícími je funkční.
Materiálně technické podmínky pro vzdělávání jsou vynikající. Prostředí pro teoretickou
výuku je esteticky podnětné a funkční. Pro odbornou výuku má škola k dispozici velmi dobře
vybavené dílny, které jsou zároveň dostatečně prostorné. Pro zkvalitnění výuky odborného
výcviku se škola průběžně snaží modernizovat vybavení tak, aby odpovídalo současným
trendům. Prostorové a materiální vybavení střední školy umožňuje v plném rozsahu
realizovat výuku odborného výcviku a také teoretických odborných předmětů.


                          Hodnocení průběhu vzdělávání
Společným rysem zhlédnuté teoretické výuky bylo příjemné a participující pracovní
prostředí. V úvodu některých hodin pedagogové seznamovali žáky převážně s tématem,
popř. plánem hodiny. Vyučující respektovali pracovní tempo žáků, obsahová diferenc iace
výuky vzhledem k jejich individuálním vzdělávacím potřebám byla však uplatňována pouze
ojediněle. Převažovala frontální výuka se snahou aktivně zapojovat žáky. Jen ojediněle byli
žáci vedeni k rozvoji kooperativních kompetencí, účelná skupinová práce zařazena nebyla.
K aktivizaci žáků vhodně využívali někteří učitelé školní nebo osobní digitální techniku
včetně interaktivních cvičení. Pozitivem většiny zhlédnutých hodin bylo propojování
probíraného tématu s praxí a zkušenostmi žáků z běžného života. Jen ojediněle se dařilo
pedagogům efektivně pracovat se vzdělávacím cílem, k jeho vyhodnocování v závěru výuky
ve většině hodin nedocházelo. V závěru výuky pedagogové shrnovali probrané téma,
otázkami ověřovali pochopení ze strany žáků. K rozvoji hodnoticích dovedností žáci vedeni
nebyli. Zpětná vazba o míře zvládnutí probíraného učiva v průběhu nebo závěru hodiny byla
žákům poskytována minimálně, většina pedagogů nevyužila ani žádné prvky formativního
hodnocení.
Zhlédnutá teoretická výuka odborných předmětů byla připravená, výrazná byla souvislo st
s reálnými situacemi. Vyučovací hodiny probíhaly převážně interaktivním způsobem,
vyučující se snažili výuku přizpůsobit schopnostem žáků, podporovali jejich inicia tivu
a aktivitu, vytvářeli prostor pro řešení úloh a formulaci jejich odpovědí. Hodiny byly dobře
organizačně promyšlené. V závěru hodin proběhlo shrnutí výuky pouze pedagogem.
Sledovaná praktická výuka se konala ve školních dílnách. Odborný výcvik byl veden na
velmi dobré úrovni. Praktické dovednosti jednotlivců byly účelně rozvíjeny. Žáci pracovali
v malých skupinách nebo samostatně, učitelé kontrolovali, případně korigovali jejich
činnost. Žáci s vyučujícími ochotně spolupracovali a plnili zadávané úkoly. Příjemná
pracovní atmosféra vhodně podporovala proces učení.
Vzdělávací nabídku školy vhodně doplňuje činnost domova mládeže. Program činností
respektuje zájmy a potřeby ubytovaných a je sestavený z osvědčených individuálníc h
i společných aktivit, které jsou uskutečňovány podle předem stanoveného plánu


                                            3/8
v jednotlivých měsících (např. divadelní představení, sportovní soutěže, vánoční posezení
a další).


                         Hodnocení výsledků vzdělávání

Pro zjišťování průběžných výsledků vzdělávání pedagogové využívají standardní evaluační
nástroje. Pro ověření očekávaných výstupů podle školních vzdělávacích programů jsou
zadávány v českém jazyce a v matematice čtvrtletní písemné práce, v ostatních předmětech
jsou výstupy ověřovány po větších tematických celcích. Práce vyhodnocují jednotliví
učitelé, výsledky konzultují v rámci předmětových komisí. V případě zjištění nedostatků se
na problematická témata ve výuce zaměřují. V případě prospěchových potíží žáci využíva jí
doučování nebo individuální konzultace. V oblasti čtenářské a přírodovědné gramotnosti se
škole nedaří přijímat účinná opatření, která by vedla ke zlepšování výsledků v externím
testování.

Pro zlepšení výsledků vzdělávání po inspekční činnosti v roce 2018 přijala škola řadu
opatření. Kromě změny skladby maturitních oborů byly ve školních vzdělávac íc h
programech upraveny učební plány. Posíleny byly předměty společné části maturitní
zkoušky zařazením seminářů, jejichž vedením jsou pověřeni odborně i pedagogicky zkušení
učitelé. Intenzivní příprava na tuto část maturitní zkoušky je realizována v rámci výuky od
prvního ročníku, od druhého ročníku využívají učitelé ve výuce didaktické testy. Výsledky
žáků jsou vyhodnocovány v předmětových komisích, v případě zjištění prospěchových
potíží je do řešení zapojen výchovný poradce. Efektivitu těchto opatření dokládá zvýšená
úspěšnost školy při ukončování vzdělávání maturitní zkouškou. Především se výrazně snížil
počet žáků přihlášených k maturitní zkoušce, kteří ji vůbec nekonali. Hrubá neúspěšnost
školy (poměr žáků neúspěšných či zkoušku nekonajících k celkovému počtu žáků ke
zkoušce přihlášených) byla ve společné části v oboru vzdělání Provozní technika v roce
2022 i 2023 lepší než v ČR v dané skupině oborů (v roce 2022 škola 0 %, ČR 27,7 %, v roce
2023 škola 3,3 %, ČR 22,3 %). V oboru vzdělání Sociální činnost je hrubá neúspěšnost školy
vyšší než průměr ČR v dané skupině oborů (v roce 2022 škola 27,3 %, ČR 13,7 %, v roce
2023 škola 25 %, ČR 10,9 %). V profilové části byla hrubá neúspěšnost školy v obou
sledovaných rocích v oboru Provozní technika 0 %, v oboru Sociální činnost byla vždy vyšší
než průměr ČR (v roce 2022 škola 41,7 %, ČR 8,6 %, v roce 2023 škola 20 %, ČR 6,7 %).

Úspěšnost žáků při ukončování vzdělávání závěrečnou zkouškou škola podporuje efektivní
přípravou v rámci odborného výcviku i teoretické výuky kvalifikova nými pedagogy, velmi
dobrým materiálním vybavením a efektivní spoluprací se sociálními partnery. V posledním
ročníku je pro žáky organizován pobyt, v rámci kterého jsou realizovány volnočasové
aktivity v kombinaci s přípravou na závěrečnou zkoušku. V roce 2022 i 2023 byla úspěšnost
žáků školy téměř 100 %.
Žáci jsou motivováni k účasti v předmětových i sportovních olympiádách a soutěžích.
Významné úspěchy dosahují především v odborných soutěžích, a to také na republikové
úrovni (např. žáci oborů Kuchař – číšník, Karosář).
Škola vytváří podmínky pro vzdělávání žáků se speciálními vzdělávacími potřebami,
identifikuje je a zprostředkovává diagnostiku školským poradenským zařízením. V případě
potřeby jsou s vyučujícími i poradenskými zařízeními konzultovány vhodné postupy
a uplatňována stanovená doporučení. Učitelé jsou o aktuálních vzdělávacích potřebách žáků
prokazatelně informováni.



                                           4/8
Škola má promyšlený systém primární prevence, který reaguje na aktuální potřeby školy
i jednotlivých žáků a je efektivně propojen s oblastí výchovného poradenství. Obecným
cílem preventivního programu je včasně podchytit rizikové projevy chování žáků a účinně
jim předcházet a budovat dobrý vztah žáků ke škole i ke zdravému životnímu stylu. Pro
dobrou adaptaci žáků prvních ročníků škola pořádá adaptační kurzy. V rámci primární
prevence škola žáky aktivně zapojuje do sportovních aktivit i soutěží, organizuje lyžařské
kurzy, ozdravné pobyty pro třídy, besedy s tematikou primární prevence, zapojuje žáky do
charitativních akcí apod. Školní poradenský tým průběžně monitoruje signály rizikové ho
chování a při jeho výskytu neprodleně uplatňuje nastavená pravidla postupu řešení.
V případě, kdy je potřeba řešit rizikové projevy chování žáků a nežádoucí záležitos ti
narušující výchovně- vzdělávací proces, zasedají výchovné komise, které aktivně
spolupracují se zákonnými zástupci žáků. O jednáních jsou vedeny záznamy. Příležitostí ke
zlepšení je ke zjištěným skutečnostem v záznamech z jednání výchovných komisí
podrobněji specifikovat záměry a uvádět konkrétní návrhy potřebných opatření, případně
intervence.


                                         Závěry
Vývoj školy
– Od poslední inspekční činnosti se změnila skladba vyučovaných oborů vzdělání: škola
  nepřijímá žáky do oborů vzdělání Dopravní prostředky a Obráběč kovů, od školního roku
  2023/2024 jsou nově vyučovány obory vzdělání Autotronik a Cukrář. Byla zrušena výuka
  ve speciálních třídách.
– Výsledky žáků ve společné části maturitní zkoušky se zlepšily, přesto škola v oboru
  vzdělání Sociální činnost dosahuje vzhledem k výsledkům v dané skupině oborů vzdělání
  horších výsledků.
– Materiálně-technické podmínky pro vzdělávání se cíleně průběžně zlepšují.
– Dlouhodobě velmi dobré jsou finanční podmínky školy díky doplňkové činnosti
  a efektivnímu zapojení žáků do produktivní činnosti.
– Na velmi dobré úrovni jsou opakovaně vztahy se sociálními partnery.
– Přetrvávají rezervy ve výuce v oblasti diferenciace a individualizace, v práci se
  vzdělávacím cílem.
Silné stránky
  Střední škola – negymnaziální obory
– Efektivní prezentace činnosti školy vytváří pozitivní obraz o škole na veřejnosti a účelně
  podporuje zájem o ni. (1.1)
– Na velmi dobré úrovni je spolupráce školy se sociálními partnery, která zejména v oblasti
  odborného vzdělávání efektivně přispívá k naplňování odborných kompetencí žák ů
  a jejich následnému uplatnění v praxi. (1.5)
– Nadstandardní materiální podmínky pro vzdělávání výrazně přispívají k naplňová ní
  stanovených cílů vzdělávání. (2.4)
– Efektivní podpora talentovaných žáků, zapojování žáků do četných školních
  i mimoškolních akcí účelně posiluje všestranný rozvoj žákovy osobnosti. (5.3)



                                            5/8
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
   Střední škola – negymnaziální obory
– Nástroje ke sledování a vyhodnocování školního klimatu jsou užívány nesystematick y,
  v současné době pouze u žáků. (2.2)
– Pedagogové v průběhu výuky zařazují nepravidelně práci s informačními zdroji. (4.2)
– Pedagogové pracují nesystematicky se vzdělávacími cíli, zadávané úkoly ojediněle
  diferencují podle schopností jednotlivých žáků, jen v malé míře jsou žáci vedeni k rozvoji
  hodnoticích dovedností. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Systematicky využívat nástroje ke sledování a vyhodnocování školního klimatu.
– Prostřednictvím hospitační činnosti poskytovat pedagogům účinnou zpětnou vazbu
  o kvalitě vzdělávacího procesu.
– V průběhu výuky pravidelně zařazovat práci s informačními zdroji, vést žáky ke
  kritickému myšlení.
– Ve výuce systematicky využívat prvky formativního hodnocení žáků, aktivně pracovat se
  vzdělávacími cíli.
– Prostřednictvím diferencované výuky a zadáváním úloh různé kognitivní náročnosti
  zohledňovat vzdělávací potřeby žáků dle jejich individuálních předpokladů.
– Přijímat efektivní opatření pro zlepšování výsledků při ukončování vzdělávání maturitní
  zkouškou v oboru vzdělání Sociální činnost.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 10 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Úplné znění zřizovací listiny příspěvkové organizace č. j.: 180/2001 vydané dne
      11. 1. 2023 včetně Příloh č. 1 a 2 a Dodatku č. 35 vydaného s účinností od 22. 4. 2024
 2.   Jmenování na pracovní místo ředitelky školy s účinností od 1. 8. 2012 včetně
      Informace o pokračování na vedoucím pracovní místě ředitelky školy od 1. 8. 2024
      na další šestileté období
 3.   Výpisy z rejstříku škol a školských zařízení MŠMT (ze dne 15. 5. 2024)


                                            6/8
 4.   Koncepce rozvoje školy – strategický plán rozvoje
 5.   Školní řád střední školy vydaný s účinností od 8. 10. 2021 včetně Přílohy
 6.   Vnitřní řád domova mládeže vydaný dne 1. 9. 2023 včetně Provozního řádu domova
      mládeže
 7.   Školní vzdělávací programy vyučovaných oborů vzdělání platné ve školním roce
      2023/2024
 8.   Školní vzdělávací program domova mládeže patný ve školním roce 2023-2024
 9.   Dokumentace domova mládeže, školní rok 2023/2024 (vzorek)
10.   Plán kontrolní a hospitační činnosti v hodnoceném období včetně hospitačníc h
      záznamů (vzorek)
11.   Personální dokumentace pedagogických pracovníků včetně absolvovaného dalšího
      vzdělávání (vzorek)
12.   Rozvrhy hodin, školní rok 2023/2024
13.   Školní matrika, školní rok 2023/2024 (vzorek)
14.   Třídní knihy, školní roky 2023/2024 (vzorek)
15.   Záznamy z provozních porad a pedagogických rad, školní roky 2022/2023,
      2023/2024
16.   Dokumentace k výchovnému poradenství a prevenci rizikového chování vedená
      k datu inspekční činnosti
17.   Dokumentace k ukončování vzdělávání maturitní a závěrečnou zkouškou, školní roky
      2022/2023, 2023/2024
18.   Výroční zpráva o činnosti školy, školní rok 2022/2023
19.   Inspekční zpráva České školní inspekce č. j.: ČŠIU-2/19-U
20.   Informační systém školy a webové stránky školy www.sosasource.cz


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




                                         7/8
Složení inspekčního týmu a datum vyhotovení inspekční zprávy

 Mgr. Ilona Hronová, školní inspektorka, vedoucí inspekčního týmu
 Ing. Anna Kejřová, školní inspektorka
 PhDr. Alena Pilousová, školní inspektorka
 Bc. Blanka Zoudunová, kontrolní pracovnice
 Ing. Jiří Bajan, odborník v oblasti strojírenských oborů
 Mgr. Jan Žufníček, odborník v oblasti rizikového chování žáků
1. 7. 2024




                                          8/8
