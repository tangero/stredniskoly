                                     Česká školní inspekce
                                      Zlínský inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIZ-1282/22-Z


Název                               Školy Březová - střední odborná škola, základní škola
                                    a mateřská škola, Březová
Sídlo                               687 67 Březová 102
E-mail                              zsbrezova@centrum.cz
IČO                                 70937303
Identifikátor                       600124223
Právní forma                        Příspěvková organizace
Zastupující                         PaedDr. Ludvík Zimčík
Zřizovatel                          Obec Březová
Místo inspekční činnosti            687 67 Březová 102
Inspekční činnost na místě          1. 12. 2022 − 2. 12. 2022 a 5. 12. 2022


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání poskytovaného
v mateřské, základní a střední škole podle § 174 odst. 2 písm. b) a c) školského zákona.
Hodnoceným obdobím je doba od poslední inspekční činnosti k datu inspekce.
                                   Charakteristika
Školy Březová – střední odborná škola, základní škola a mateřská škola, Březová (dále
„škola“) vykonává činnost střední školy, základní školy, mateřské školy, školní družiny
a školní jídelny.
Mateřská škola v době inspekce vzdělávala 46 dětí ve dvou věkově heterogenních třídách.
Povinnost předškolního vzdělávání plnilo 13 dětí včetně 1 dítěte s odkladem povinné školní
docházky. Aktuálně vzdělávala 2 děti s odlišným mateřským jazykem a jednomu dítěti byla
poskytována podpora 4. stupně, kterou pomáhala zajišťovat asistentka pedagoga.
Základní škola vzdělávala k datu inspekční činnosti 1100 žáků, z nichž do školy v Březové
prezenčně docházelo 148 žáků, kteří byli vzděláváni v devíti třídách, ostatní žáci se
vzdělávali v režimu individuálního vzdělávání. Podpůrná opatření 1. – 3. stupně byla
poskytována 17 žákům se speciálními vzdělávacími potřebami (dále „SVP“) a podporu
zajišťovala také asistentka pedagoga. Individuální vzdělávání bylo poskytováno 952 žákům.
Střední odborná škola vzdělávala k datu inspekce 118 žáků v oboru vzdělání 78-42-M/06
Kombinované lyceum v dálkové formě vzdělávání. Podpůrná opatření 2. – 4. stupně byla
poskytována 13 žákům se SVP.
Zájmové vzdělávání probíhalo ve dvou odděleních školní družiny.


                         Hodnocení podmínek vzdělávání
Škola má jasnou, stále se dynamicky rozvíjející strategii, která je v souladu se školskou
legislativou a záměry zřizovatele, ale především vhodně reaguje na alternativní požadavky
na vzdělávání zákonných zástupců dětí a žáků. V koncepci školy jsou srozumitelně a účelně
nastaveny a postupně realizovány dílčí kroky k rozvoji všech součástí školy v prezenční
i dálkové formě vzdělávání včetně individuálního. Neustále se zvyšující zájem žáků o školu,
zavedení oboru středního odborného vzdělávání a vybudování digitálních informač níc h
kanálů školy, pomocí kterých je zajištěna kvalitní interakce mezi školou a rodinou
vzdělávaného žáka, dokládá naplňování příhodně zvolené koncepce rozvoje školy.
Ředitel cíleně přenesl část kompetencí na své zástupce pro jednotlivé úseky školy.
Delegování konkrétních dílčích kompetencí a nastavení podmínek pro vzájemno u
komunikaci přispívá ke zkvalitnění řízení školy s cílem naplňovat stanovenou strategii
rozvoje. Kontrolní a hospitační činnost byla v dostatečné míře realizována ředitelem školy
podle zpracovaného plánu a stanovených priorit pro daný školní rok. Průběh sledovanýc h
hodin byl s vyučujícími projednán, vyhodnocení pozitivních i negativních zjištění
poskytovalo zpětnou vazbu pedagogům pro jejich další práci, stanovená doporučení však
měla obecnou podobu a část pedagogů nedokázala adekvátně reagovat na poskytnutou
zpětnou vazbu a následně zkvalitnit výuku.
Vzdělávání zabezpečuje pedagogický sbor, jehož složení reflektuje vykonávané činnosti
školy. Nedílnou součástí pedagogického sboru jsou dva asistenti pedagoga. Přestože vedení
školy podporuje osobnostní a profesní růst pedagogů a dlouhodobě usiluje o odborně
kvalifikované pedagogy, nedaří se s ohledem na lokální podmínky zcela naplnit zákonné
požadavky, a to v nejvyšší míře v předškolním vzdělávání. V rámci dalšího vzdělává ní
pedagogických pracovníků si pedagogové průběžně doplňovali a rozšiřovali kvalifik ač ní
předpoklady především pro výuku na střední škole, prohlubovali odborné znalosti a neustále
si rozvíjeli pedagogické dovednosti potřebné k efektivní práci s informač ními
a komunikačními technologiemi nejen v distanční, ale také v prezenční formě vzdělávání.



                                           2/9
Materiální podmínky školy jsou na velmi dobré úrovni. Vzhledem k účelnému využívá ní
finančních zdrojů a ve spolupráci se zřizovatelem se neustále zkvalitňují a rozvíjejí.
Prostředí školy je estetické a podnětné, jeho bezpečnosti je vedením školy přikládán patřičný
význam. Škola pravidelně vyhodnocuje bezpečnostní rizika a průběžně zajišťuje
informovanost a poučení dětí a žáků k bezpečnému chování.
Škola má velmi kvalitní technické vybavení včetně softwarového nezbytné nejen pro
prezenční výuku a podporu individuálního a dálkového vzdělávání, ale také pro aktivní
komunikaci se všemi aktéry vzdělávání. Všechny třídy jsou vybaveny moderním nábytkem
i kvalitní didaktickou technikou vhodně využívanou ve výuce. Nadstavbou části budovy
školy s učebnami bylo podpořeno především přírodovědné a technické vzdělává ní.
Vybudováním polyfunkčního hřiště v areálu školy společně se sportovní halou jsou
vytvořeny široké možnosti pro sportovní a tělovýchovné aktivity dětí a žáků. Zájmovému
vzdělávání žáků ve školní družině slouží kvalitně vybavené samostatné prostory. Kromě
zkvalitnění materiálních podmínek škola účelně využila mimorozpočtové zdroje k realizac i
nadstandardních aktivit pro děti a žáky a další vzdělávání pedagogů.
Předškolní vzdělání se uskutečňuje ve třídách vybavených odpovídajícím nábytkem,
dostatečným množstvím podnětných hraček a pomůcek, které spolu s námětovými herními
koutky podporují všestranný rozvoj dětí. Pro cílený růst pohybových dovedností dětí a jejich
pobyt venku byla využívána sportoviště v areálu školy včetně dětského hřiště před školou
a blízké přírodní prostředí.
Poradenské služby školy zajišťuje účelně sestavený a velmi dobře spolupracující kolektiv
školního poradenského pracoviště, který byl rozšířen o sociálního pedagoga. Ten je
prostředníkem – mediátorem mezi všemi účastníky výchovně-vzdělávacího procesu.
Významně se zapojuje do přípravy a realizace aktivit, které škola organizuje v rámci
prevence sociálně-patologických jevů a současně koordinuje pestrou činnost školního
parlamentu, kde žáci aktivně rozvíjejí svoje sociální a osobnostní dovednosti. Výchovná
poradkyně kromě systematické péče o žáky se speciálními vzdělávacími potřebami
poskytuje potřebnou metodickou pomoc i pedagogům a zákonným zástupcům prezenčně
i individuálně vzdělávaných žáků. Účelná byla její spolupráce s třídními učiteli realizo va ná
formou metodické podpory směrem k práci s třídním kolektivem. Kariérová poradkyně
zabezpečením dostatečné informovanosti a konzultacemi s žáky i jejich zákonnými zástupci
napomáhala při přípravě a volbě vhodné profese. Škola průběžně sleduje případné signály
všech forem rizikového chování a má jasně nastavená pravidla a postupy pro jejich řešení.
Jednotlivé preventivní aktivity a programy organizované školou se vhodně promítaly do
konkrétních činností žáků ve výuce i při ostatních akcích, jejich cílené působení na pozitivní
chování žáků se projevovalo tím, že žáci školy neměli neomluvené hodiny, ani výrazně
zvýšenou absenci.
Škola dlouhodobě spolupracovala s mnoha partnery. Oboustranně přínosná byla
mezinárodní spolupráce s příhraniční základní školou zaměřená na oblast sportovního
a kulturního vyžití žáků. Na velmi dobré úrovni byla spolupráce se zřizovatelem v oblasti
materiálně-technického zajištění školy a spolupráce při zapojení dětí a žáků do aktivit
v rámci kulturního a společenského života obce. Velký důraz škola kladla na spolupráci se
zákonnými zástupci, pro které organizovala aktivity zaměřené na prezentaci dovedností
a znalostí dětí a žáků školy. Vstřícná a oboustranně přínosná je také kooperace s místními
organizacemi při realizaci společných akcí. Škola aktivně spolupracuje s mateřskou školou
v oblasti přípravy dětí na plynulý bezproblémový přechod k povinné školní docházce, se
školskými poradenskými zařízeními a okolními školskými zařízeními pro zájmové
vzdělávání.



                                             3/9
Školní stravování je zabezpečeno vlastní činností ve školní jídelně. Podáváním pestré stravy
respektující požadované výživové normy škola přirozenou formou doplňuje vzdělává ní
a výchovu dětí a žáků ke zdravému životnímu stylu.


                          Hodnocení průběhu vzdělávání
Průběh vzdělávání v mateřské, základní i střední škole doprovázela příjemná a přátelská
atmosféra, kterou podporovalo vstřícné jednání pedagogů. U dětí a žáků tak byly přirozeně
rozvíjeny sociální kompetence, záměrně podporovány komunikační dovednosti, bylo
vytvořeno bezpečné a důvěryhodné vzdělávací prostředí.
Cíle předškolního vzdělávání vycházely z očekávaných dovedností uvedených
v motivačních tématech třídního vzdělávacího programu, nebyly však diferencio va né
vzhledem k vývojovým potřebám dětí. Pravidelné vyhodnocování pokroků jednotlivých dětí
a průběžná evaluace se nedařila provázat s plánováním individualizované vzdělávac í
nabídky. Organizace a realizace předškolního vzdělávání byla vhodně zvolena
a přizpůsobena daným podmínkám školy. Během ranních činností měly děti dostatečný
prostor k účelnému využití spontánních her. Při konstruktivních a námětových hrách byla
rozvíjena jejich představivost, fantazie a logické myšlení i vzájemná komunikace mezi
dětmi. Využití frontální formy vzdělávání při řízených činnostech nebylo však zcela
efektivní vzhledem ke specifickým potřebám dětí. Malá pestrost metod práce neumožňo va la
dětem se dostatečně aktivně zapojit do učení. Cíleně bylo využíváno pozitivní hodnocení a
poměrně konkrétní zpětná vazba k výkonům a projevům dětí podporující jejich sebedůvěru,
chybělo vedení dětí k sebehodnocení a vzájemnému hodnocení. Ve třídě, kde bylo
vzděláváno dítě se speciálními vzdělávacími potřebami, byla velmi dobrá spolupráce
učitelky a asistentky pedagoga. Společně rozvíjely a oceňovaly dovednosti i schopnosti
dítěte se speciálními vzdělávacími potřebami a vzájemně podporovaly ohleduplné vztahy
mezi dětmi. Cílenou vzdělávací nabídkou pro děti v povinném předškolním vzdělávání byl
podporován rozvoj souvislého vyjadřování, poznávacích procesů, matematické i čtenářské
gramotnosti, ale jednotně zadávaná samostatná práce bez možnosti výběru stupně obtížnosti
jen malou měrou přispívala k rozvoji jednotlivých dětí. Nejmenší dětí byly cíleně vedeny
formou dramatizace k rozvoji jazykových rovin v řeči. Systém stravování a jeho organizace
nebyly vhodně promyšlené, omezovaly děti v rozvoji samostatnosti a sebeobsluhy.
Stanovené vzdělávací cíle ve sledovaných hodinách v základní škole vycháze ly
z očekávaných výstupů školního vzdělávacího programu pro základní vzdělávání, v menší
míře reflektovaly dosažené znalosti a dovednosti žáků. Žáci byli s konkrétními cíli, které
byly přiměřené jejich věku a schopnostem, seznámeni na počátku nebo v průběhu výuky.
Ve sledované výuce nebylo dostatečně využito široké škály výchovně- vzděláva c íc h
strategií, prostřednictvím kterých by byli žáci aktivně zapojeni do všech činností po celou
dobu výuky. Samostatná práce žáků, frontální výuka doplněná o motivační otázky pedagogů
a práce ve dvojicích se vyváženě střídaly, ale neumožňovaly žákům cíleně se zapojit do
skupinového řešení problémů a účinné spolupráce. Větší míra samostatné práce žáků u nich
naopak rozvíjela vlastní zodpovědnost za zpracovaný úkol. V některých hodinách na
1. stupni žáci nebyli dostatečně vedeni k pochopení širších souvislostí a následné aplikaci
znalostí a dovedností na příkladech z praktického života. Na velmi dobré úrovni byla vedena
hodina českého jazyka ve 3. ročníku, kde žáci měli možnost formou osobního prožitku
seznámit se s probíraným učivem, rovněž sledovaná výuka anglického jazyka, vedená
převážně v angličtině, byla na velmi vysoké úrovni. Na zpracovaných projektech žáci
demonstrovali nabyté znalosti a schopnost komunikovat v cizím jazyce na reálné téma.
K efektivnímu upevnění učiva přírodopisu přispěla vhodná ukázka pokusu, na základě které


                                            4/9
byli žáci vedeni k samostatnému vyvozování poznatků a kritickému myšlení, následná práce
ve dvojici účinně podporovala jejich spolupráci. Ve sledovaných hodinách anglické ho
jazyka, přírodopisu, zeměpisu a dějepisu byly účelně využity digitální technologie pedagogy
i žáky. Žáci byli vedeni k dodržování správné terminologie, vhodně využíva li
mezipředmětových vztahů k rozvoji myšlení v širších souvislostech. U žáků byla přirozenou
formou rozvíjena čtenářská, jazyková a přírodovědná gramotnost i kladný vztah k přírodě.
Část sledovaných hodin postrádala závěrečné shrnutí učiva, zpětnou vazbu k výkonu
jednotlivých žáků, sebehodnocení či hodnocení práce spolužáka. Pouze ojediněle si žáci
mohli vybrat úkoly diferencované kognitivní náročnosti.
Sledovaná on-line výuka anglického jazyka a zeměpisu individuálně vzdělávaných žáků
základní školy a matematiky a deskriptivní geometrie žáků kombinovaného lycea vycháze la
a navazovala na domácí studium, při kterém žáci měli možnost využívat školní digitá lní
systém s úložištěm studijních materiálů. Pedagogové cíleně vedli žáky k pochopení
a upevnění probíraného učiva, podporovali rozvoj logického myšlení, vedli k využívání již
zažitých postupů a pravidel a v používání odborné terminologie. Hodiny se vyznačo va ly
příjemnou pracovní atmosférou, bylo respektováno jejich individuální tempo. Žáci kladli
bez obav dotazy a byla jim poskytnuta adekvátní zpětná vazba. Čas on-line výuky byl využit
bez prodlev a byl pro vzdělávání žáků velmi přínosný.


                         Hodnocení výsledků vzdělávání
Mateřská škola systematicky zaznamenávala výsledky vzdělávání dětí. Získané poznatky
však nebyly dostatečně využity pro plánování vzdělávací nabídky podle možností,
schopností a dovedností jednotlivých dětí. Pro dítě se speciálními vzdělávacími potřebami
byl nastaven kvalitní plán k vyrovnání nerovností v jeho vývoji.
Děti v mateřské škole se chovaly přirozeně, byly spokojené a adaptované na režim školy.
Při hrách se dokázaly domlouvat, spolupracovat, uplatňovat svoje nápady a dále je rozvíjet.
Okruh poznatků měly děti odpovídající jejich věku a velmi dobře svoje zkušenosti prokázaly
v daném tématu. V pracovních dovednostech byly samostatné a přiměřeně věku zvládaly
základní hygienické požadavky. Dodržovaly společně stanovená pravidla a byly ohleduplné
vůči svým kamarádům. Velmi dobře zvládaly manipulaci s drobnějšími předměty a dokázaly
se soustředit na zvolenou činnost. Děti plnící povinné předškolní vzdělávání dobře ovládaly
jednoduché početní operace, dokázaly se soustředit na zadávané úkoly a přirozeně
projevovaly radost z úspěchu.
Vedení školy a pedagogové pravidelně sledují individuální i celkové výsledky vzdělává ní
prezenčně i individuálně vzdělávaných žáků, které jsou projednávány pedagogickou radou.
Ke zlepšení vzdělávacích výsledků jsou okamžitě přijímána opatření a stanoveny konkrétní
postupy, které umožňují reagovat na zjištěné nedostatky ve výuce. Pro zlepšení výsledků
jednotlivých žáků jsou systematicky nastavena konkrétní opatření vedoucí k využití jejich
studijního potenciálu. Využívaná podpůrná opatření přispívají k dosahování vzdělávac ího
pokroku žáků. Škola realizuje doučování a individuální konzultace pro možné zlepšení
výsledků vzdělávání žáků, kteří vykazovali zhoršené výsledky při ověřování znalostí
z předchozího školního roku nebo mají obtíže ve výuce v průběhu školního roku.
Objektivní zpětnou vazbu o využívání studijního potenciálu prezenčně vzdělávaných žáků
základní školy a o kvalitě pedagogické práce poskytlo škole externí standardizo va né
testování výsledků vzdělávání žáků 5. ročníku v českém jazyce, matematice a dovednostech
usnadňujících učení. Žáci dosáhli výborných výsledků v matematice a průměrných výsledků
v českém jazyce i dovednostech usnadňujících učení. Testovaní žáci 9. ročníku v mediální


                                           5/9
gramotnosti dosáhli průměrných výsledků. Výsledky z testování se pedagogové školy
v rámci metodických orgánů zabývali a projednávali je v pedagogické radě, v minimá lní
míře přijímali opatření ke zlepšení výsledků.
Výsledky společné i profilové části maturitní zkoušky (dále „MZ“) v posledních třech letech
měly zhoršující se úroveň. Zatímco v roce 2020 v jarním termínu MZ uspělo 90 % žáků
konajících maturitní zkoušku, v roce 2021 to bylo 74 % a v roce 2022 jenom 69 % žáků. Ke
zhoršení došlo především u profilové části MZ, ve které byli v roce 2020 úspěšní všichni
žáci, ale v roce 2022 jenom 85 % žáků s humanitní specializací, 75 % žáků s technickou
a jenom 67 % žáků s přírodovědnou specializací. Vedení školy a pedagogové nastavili
vhodná opatření ke zlepšení vzdělávacích výsledků žáků v podobě intenzivní on-line
podpory, vlastních studijních materiálů v internetovém prostředí školy a pravidelno u
kontrolu zpracovávaných žákovských portfolií. Avšak vzhledem ke specifiku školy se
pedagogům nedaří náležitě motivovat žáky k pravidelné přípravě.
Škola vytváří velmi dobré podmínky pro účast žáků základní i střední školy ve školních
kolech olympiád ve všech vzdělávacích oblastech, v dalších kolech pak zejména
v literárních, recitačních, matematických, logických a sportovních soutěžích. Výborných
výsledků dosahují žáci školy dlouhodobě v astronomické olympiádě. Každoročně pořádané
sportovní dny a školní akademie umožňuje žákům prezentaci výsledků jejich celoroční
práce. Zpětnou vazbu o míře dosažených klíčových kompetencí žáků poskytuje školní
elektronický časopis, na jehož tvorbě a prezentaci se podílejí především samotní žáci školy.
Zapojení žáků do dlouhodobých projektů u nich podporuje rozvoj znalostí místní historie
a přírodopisu, ale především sounáležitost s místem, ve kterém žijí. Škola také dlouhodobě
sleduje další uplatnění svých absolventů a jejich úspěchy slouží jako vhodný motivač ní
prvek pro stávající žáky školy.


                                         Závěry
Vývoj školy
- Rozříření činností školy o střední odborné vzdělávání – obor Kombinované lyceum.
- Zvýšující se počet žáků především v rámci individuálního vzdělávání.
- Zřízení pozice sociálního pedagoga za účelem osobnostního rozvoje žáků.
- Rozšíření prostorových podmínek školy pro vzdělávání, zkvalitnění materiálníc h
  podmínek pro přírodovědné a polytechnické vzdělávání, využívání informač níc h
  a komunikačních technologií ve vzdělávání.
- Vybudování víceúčelového hřiště k rozvoji pohybových a relaxačních činností dětí
  a žáků.
Silné stránky
- Zapojení žáků do života školy, rozvoj jejich sociálních kompetencí a činnost žákovského
  parlamentu.
- Celoškolní projekty propojené s lidovými tradicemi a místním regionem.
- Spolupráce se zřizovatelem v oblasti materiálně-technického zajištění vzdělávání, ale
  také při realizaci kulturního a společenského dění v obci.
- Zavedení a využití školního digitálního systému pro ukládání studijních materiálů
  a portfolií žáků.



                                            6/9
- Na výborné úrovni organizovaná podpůrná on-line výuka pro individuálně vzděláva né
  žáky.
- Zajištění kvalitní péče pro dítě se speciálními vzdělávacími potřebami v mateřské škole.
Slabé stránky a/nebo příležitosti ke zlepšení
- Věnovat větší důraz vyhodnocování vyučovacích hodin učiteli v jejich závěru ve vztahu
  ke stanovenému cíli.
- Poskytovat žákům základní školy a dětem v mateřské škole cílenou podporu a pomoc při
  rozvoji dovednosti vlastního sebehodnocení.
- Využívat široké spektrum forem a metod v předškolním i základním vzdělávání.
- Systematizovat plánování činností u dětí v mateřské škole.
Doporučení pro zlepšení činnosti školy
- Pravidelně vyhodnocovat účinnost přijatých opatření ke zlepšení výsledků ve vzdělává ní.
- Zaměřit se na využívání širokého spektra metod a forem práce v předškolním i základním
  vzdělávání.
- Intenzivněji se zaměřit na vedení dětí a žáků k sebehodnocení a vrstevnické mu
  hodnocení.
- Využívat získané informace o vzdělávacích výsledcích dětí v mateřské škole pro
  plánování diferenciované a individualizované vzdělávací nabídky.
- Promyslet organizaci předškolního stravování a vést děti k sebeobsluze a samostatnosti.


            Seznam dokladů, o které se inspekční zjištění opírají
 1.   Zřizovací listina ve znění dodatku č. IV ze dne 13. 12. 2018
 2.   Rozhodnutí MŠMT ve věci návrhu na zápis změny v údajích vedených v rejstříku
      škola a školských zařízení č. j. MSMT-34803/2016-11 s účinností od 1. 9. 2017
 3.   Rozhodnutí Krajského úřadu Zlínského kraje ve věci návrhu na zápis změny v údajích
      vedených v rejstříku škola a školských zařízení č. j. 14421/2017 s účinností
      od 1. 9. 2017
 4.   Rozhodnutí MŠMT ve věci návrhu na zápis změny v údajích vedených v rejstříku
      škola a školských zařízení č. j. MSMT-40056/2018-16 s účinností od 14. 6. 2019
 5.   Potvrzení ve funkci ředitele školy vydané obcí Březová s účinností od 1. 8. 2018
 6.   Koncepce rozvoje příspěvkové organizace Školy Březová na období 2021 – 2026
      z června 2021
 7.   Školní vzdělávací program pro předškolní vzdělávání s motivačním názvem
      „Březovská školička“, aktualizace dokumentu s platností od 1. 9. 2021
 8.   Školní vzdělávací program pro základní vzdělávání s motivačním názvem
      „Březovská škola“, aktualizace dokumentu s platností od 1. 9. 2022
 9.   Školní vzdělávací program pro střední odborné vzdělávání, aktualizace dokumentu
      s platností od 1. 9. 2021
10.   Školní vzdělávací program školní družiny s platností od 1. 9. 2022
11.   Zápis z jednání pedagogické rady školy ve školním roce 2021/2022 a 2022/2023




                                           7/9
12.   Třídní knihy střední, základní a mateřské školy (vzorek) pro školní rok 2022/2023
      k datu inspekce
13.   Záznamy v elektronickém informačního systému školy (vzorek) portfolia prací
      individuálně vzdělávaných žáků základní školy a dálkově vzdělávaných žáků střední
      školy
14.   Třídní vzdělávací programy mateřské školy pro školní rok 2022/2023 k datu inspekce
15.   Individuální záznamy a hodnocení dětí mateřské školy k datu inspekce
16.   Zápisy z třídních schůzek za období školních let 2021/2022 a 2022/2023, k datu
      inspekce
17.   Plán kontrolní a hospitační činnosti na školní rok 2022/2023, hospitační záznamy ve
      školním roce 2021/2022 a 2022/2023 k datu inspekce
18.   Plán dalšího vzdělávání pedagogických pracovníků pro školní rok 2022/2023
19.   Dokumentace výchovného poradenství a prevence sociálně-patologických jevů ve
      školním roce 2021/2022 a 2022/2023 k datu inspekce
20.   Spisy individuálně vzdělávaných žáků (vzorek) k datu inspekce
21.   Doklady o dosaženém vzdělání pedagogických pracovníků ve školním roce
      2022/2023 k datu inspekce (vzorek)
22.   Dokumentace k zajištění podmínek bezpečnosti a zdraví žáků a dětí ve školním roce
      2022/2023 k datu inspekce
23.   Dokumentace k zajištění školního stravování ve školním roce 2021/2022 a 2022/2023
24.   Podklady k vyhodnocení příjmů a výdajů školy za rok 2021 a 2022 k datu inspekční
      činnosti


                                         Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Zlínský inspektorát, Zarámí 88,
P. O. Box 125, 760 01 Zlín, případně prostřednictvím datové schránky (g7zais9), nebo
na e-podatelnu csi.z@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Titul, jméno, příjmení, funkce
 Mgr. Jana Zámečníková, školní
 inspektorka, vedoucí inspekčního týmu
 Mgr. Jana Chodníčková, školní
 inspektorka


                                           8/9
 Mgr. Kristina Kubečková, školní
 inspektorka

 Mgr. Světla Mitáčková, školní inspektorka

 Ing. Anna Zámečníková, kontrolní
 pracovnice




Datem vyhotovení inspekční zprávy se rozumí datum posledního podpisu člena
inspekčního týmu.




                                             9/9
