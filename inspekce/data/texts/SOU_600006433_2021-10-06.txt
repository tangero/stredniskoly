                                     Česká školní inspekce
                                      Pražský inspektorát
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIA-2144/21-A


Název                               Střední odborná škola a Střední odborné učiliště,
                                    Praha - Čakovice
Sídlo                               Ke Stadionu 623, 196 00 Praha 9 - Čakovice
E-mail                              sekretariat@sou-cakovice.cz
IČ                                  00638871
Identifikátor                       600006433
Právní forma                        Příspěvková organizace
Zastupující                         Mgr. Věra Nováková
Zřizovatel                          Hlavní město Praha
Místo inspekční činnosti            Ke Stadionu 623, 196 00 Praha 9 - Čakovice
Termín inspekční činnosti           6. 10. 2021 − 8. 10. 2021, 11. 10. 2021


Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou podle
§ 174 odst. 2 písm. b) a c) zákona č. 561/2004 Sb., o předškolním, základním, středním,
vyšším odborném a jiném vzdělávání (školský zákon), ve znění pozdějších předpisů.


                                         Charakteristika
Střední odborná škola a střední odborné učiliště (dále „škola“ nebo „instituce“) vykonává
činnost střední školy, domova mládeže a školní jídelny. Poskytuje vzdělávání v denní formě
v oborech s výučním listem, Práce ve stravování (dvouletý obor) a Kuchař-číšník (tříletý
obor), a v oborech zakončených maturitní zkouškou, ve čtyřletých oborech Gastronomie


2021/2022
a Chovatel cizokrajných zvířat a ve dvouletém nástavbovém oboru Podnikání. Obor
Chovatel cizokrajných zvířat má v rámci pražského regionu i v celorepublikovém měřítku
výlučné postavení, v žádné jiné střední škole na území Prahy není vyučován a pouze další
dvě školy v České republice realizují vzdělávání v daném oboru. Další zaměření školních
vzdělávacích programů (dále „ŠVP“) gastronomických oborů umožňuje užší profilaci žáků.
Vzdělávání v domově mládeže vhodně navazuje na vzdělávací programy školy. Škola
je centrem dalšího vzdělávání pro získání profesních kvalifikací v oblasti gastronomie
a hotelnictví.
K termínu inspekční činnosti se ve škole vzdělávalo 475 žáků v 19 třídách. Nejvyšší
povolený počet žáků ve škole (530) byl využit z 90 %. Ve školním roce 2021/2022 došlo
k mírnému nárůstu počtu žáků, oproti předchozímu školníku roku se zvýšil počet žáků
téměř o 9 %. Z celkového počtu tvoří přibližně 5 % žáci se speciálními vzdělávac ími
potřebami a téměř 10 % žáci s odlišným mateřským jazykem. K termínu inspekční činnosti
bylo v domově mládeže ubytováno 29 žáků, nejvyšší povolený počet lůžek ve školském
zařízení (33) je tak využit na 88 %.


                         Hodnocení podmínek vzdělávání
Ředitelka školy (dále „ředitelka“) dlouhodobě naplňuje jasně definovanou koncepci rozvoje
školy, jež vychází z požadavků trhu práce, společenské poptávky a potřeb instituce.
Na základě interní evaluace pravidelně modifikuje krátkodobé cíle a strategie vedoucí
k realizaci hlavních koncepčních záměrů. Vizi vedení školy sdílí všichni pedagogové, podílí
se na pravidelné aktualizaci školních vzdělávacíc h programů, prezentačních akcí školy
a přípravě žáků na účast v různých soutěžích.
Navázané partnerské vztahy s četnými sociálními partnery umožňují kvalitní uskutečňová ní
vzdělávacích programů. Dlouhodobá kooperace s odbornými svazy a asociacemi a dalšími
významnými sociálními partnery zajišťuje realizaci praktického vyučování či souvislé praxe
na různých smluvních pracovištích, vytváří nezbytnou vazbu mezi teoretickým vzdělává ní m
a praxí. Současně přispívá k inovaci obsahu učiva, rozvoji praktických dovedností žáků
i profesnímu růstu pedagogů. Ve sledovaném období tří školních let se škola zapojila
do několika projektů, které pomáhají eliminovat školní neúspěšnost, např. „Šablony II“
(doučování žáků ohrožených neúspěchem), nebo umožňují mobilitu žáků a získávání dalších
profesní dovedností a zkušeností, např. projekt „Pospolu“ (spolupráce s gastronomick ými
odborníky), projekt Evropské Unie „Erasmus +“ (zajišťujíc í odborné stáže a výjezdy žáků)
či TANDEM (spolupráce se zahraničními odbornými pracovišti). Ředitelka aktivně
komunikuje se školskou radou, Spolkem rodičů školy a se zřizovatelem, který se podílí
na zlepšování materiálních podmínek, na propagaci školy na veřejnosti či zajištění
zahraničních výjezdů a stáží žáků.
Funkční vícestupňový systém řízení, jenž vychází z účelného delegování kompetencí,
stanovení transparentních pravidel a jasně vymezených úkolů, umožňuje optimální
fungování školy. Nastavený způsob řízení je založený na otevřené konstruktivní komunikac i
s pedagogickými pracovníky i se všemi dalšími účastníky vzdělávání. K plynulé mu
a efektivnímu přenosu informací napomáhá elektronický informační systém. Vedení školy
se podařilo v době distančního vzdělávání zajistit společnou výukovou platformu
a metodickou i technickou podporu učitelům i žákům a minimalizovat tak problémy
s přechodem na jiný způsob výuky, včetně podpory přenosu praktických činností ze školní
kuchyně. Standardně fungující platformu pro participaci všech pedagogů na pedagogickýc h
procesech představují provozní porady a pedagogické rady, na nichž ředitelka projednává


2021/2022                                   2
všechny záležitosti týkající se vzdělávání a zásadní pedagogické dokumenty. Pedagogové
v předmětových komisích efektivně spolupracují především v oblasti naplňování ŠVP
(tvorba a sdílení vlastních odborných výukových materiálů) či evaluace výsledků
vzdělávání, méně se však zabývají metodikou jednotlivých předmětů, vyhodnocová ním
účinnosti zvolených metod a forem práce, volbou prostředků aktivizace a motivace všech
žáků.
Efektivitu řízení zvyšují uplatňované nástroje kontroly, jejichž prostřednictvím vedení školy
vyhodnocuje úroveň vzdělávání a kvalitu práce pedagogů v teoretickém, odborném
i praktickém vzdělávání na školních i smluvních pracovištích. Ze závěrů četné hospitační
činnosti v teoretickém vyučování však nevyplývají konkrétní doporučení v oblasti
aktivizačních metod a forem či diferenciace a individualizace výuky.
Koncepční práce vedení školy se odráží v personálních podmínkách. Vzdělání zajišťuje
dlouhodobě stabilizovaný téměř plně kvalifikovaný pedagogický sbor s delší pedagogickou
praxí. Nově příchozím či studujícím pedagogům je poskytována podpora uvádějíc ího
či dalšího konzultujícího učitele, včetně cílené podpory ze strany vedení školy.
Další vzdělávání pedagogických pracovníků (dále „DVPP“) pro praktickou i teoretickou
výuku je v souladu s potřebami školy plánovitě zaměřeno na aktualizaci odborných
poznatků nebo např. na využití informačních a komunikačních technologií ve výuce
či zajišťování ukončování studia, na problematiku primární prevence, méně však na využití
aktivizačních metod a forem ve výuce. Vedení školy klade potřebný důraz na svůj profesní
růst.
Efektivní vícezdrojové financování umožňuje vytvářet kvalitní podmínky pro naplňová ní
vzdělávacích programů i zajištění chodu školy. Aktivní prací ředitelky se daří získávat další
finanční prostředky z rozvojových programů a projektů. Získané zdroje jsou účelně
využívány k podpoře zahraniční mobility žáků, zajištění školního psychologa pro potřeby
žáků, ke zlepšování materiálního zázemí školy či k materiální a technické podpoře výuky
v teoretickém i odborném vzdělávání.
Ředitelka pravidelně vyhodnocuje stav materiálně technického zabezpečení a v souladu
s koncepčními záměry jej systematicky a účelně obnovuje. Škola disponuje dostatečným
počtem kmenových tříd a účelně vybavených odborných učeben, multimediá lní
posluchárnou, učebnami pro výuku informační a komunikační technologie, knihovno u
či zabezpečeným, dobře vybaveným, venkovním školním hřištěm v areálu školy. Vnitřní
pohybové sportovní aktivity jsou realizovány v pronajaté sportovní hale v dostupné
vzdálenosti. Odborný výcvik gastronomických oborů probíhá v budově školy na několika
odborných pracovištích (např. školní kuchyně a jídelna, bar, salonek), která jsou vybavena
nejmodernějšími zařízeními a technologiemi. Žáci mají k dispozici klidové koutky v budově
školy i ve školní zahradě. Materiální a technické podmínky školy umožňují naplňová ní
školních vzdělávacích programů v plném rozsahu.
Uspořádání vnitřních prostor a dodržování nastavených pravidel napomáhá k zajištění
bezpečnosti žáků, což dokládá stabilní nízká míra úrazovosti. Celodenní přítomnost služby
nepedagogického pracovníka u vstupu do školy, zabezpečený vstup do prostor šaten
i kamerový systém přispívají k větší bezpečnosti žáků a ochraně majetku.
Materiální a prostorové podmínky domova mládeže zajišťují všem ubytovaným žákům
kvalitní studijní podmínky i relaxační, sportovní a volnočasové aktivity.
Moderně vybavená školní kuchyně i zázemí školní jídelny a nabídka pokrmů umožňuje
žákům velmi kvalitní stravování i z pohledu zdravého životního stylu.



2021/2022                                    3
                          Hodnocení průběhu vzdělávání
Praktické vyučování i souvislá praxe probíhají v souladu s koncepcí školy na velmi vysoké
odborné úrovni. Úzké sepětí odborných poznatků s přímou realizací výuky na konkrétních
pracovištích přispívá k odborné profilaci absolventů. Efektivita odborného výcviku
je zvyšována jasným vymezením a návazností úkolů, jež žáci plní v reálném prostředí.
Nezbytnou a velmi efektivní součástí výuky gastronomických oborů je také zapojení žáků
do provozu školní kuchyně i jídelny a četných gastronomických akcí pořádaných
pro sociální partnery. Odborný výcvik oboru Chovatel cizokrajných zvířat probíhá zcela
v prostorách zoologické zahrady nebo na smluvních pracovištích v pet-centrech.
V praktickém vyučování žáci prokazovali schopnost samostatně vykonávat zadané činnosti,
případně vhodně aplikovat poznatky z teoretické výuky. Ve všech sledovaných hodinách byl
průběžně podporován rozvoj odborných znalostí a dovedností žáků formativním
hodnocením. Žáci jsou vedeni k dodržování hygienických a bezpečnostní předpisů
na pracovištích, k využití požadovaných pracovních pomůcek a pracovního oblečení.
Kvalitu výuky teoretických odborných i všeobecně vzdělávacích předmětů převážně
pozitivně ovlivňuje odbornost a zaujetí pedagogů pro vyučovaný předmět. Společným
znakem všech sledovaných hodin byla příjemná pracovní atmosféra založená
na partnerském přístupu učitelů k žákům i na vzájemném respektu. Nastavená a dodržovaná
pravidla komunikace a chování i jednotný důsledný přístup celého pedagogického sboru
přispívají k vytváření a posilování pozitivních vztahů. V teoretickém vyučování preferovali
učitelé frontální výuku v kombinaci s řízeným rozhovorem, méně často se samostatnou
prací, kooperativní formy práce byly využity pouze ojediněle. Převaha činností vyučujíc íc h
vedla v některých případech k nerovnoměrnému zapojení žáků do výuky. Jen v malé míře
byly zařazovány aktivizující metody, např. diskuse, modelová situace, jež by podpořily
zájem žáků o probírané učivo. Méně časté využití didaktické techniky, didaktickýc h
pomůcek a textových materiálů v některých případech ne vždy dostatečně podporovalo
názornost výuky. V některých sledovaných hodinách se však vyučujícím dařilo aktivizo vat
žáky promyšleným střídáním činností, což umožnilo např. v jazykovém vzdělávání rozvoj
interaktivních řečových dovedností a v cizím jazyce pak aplikaci probíraných gramatick ýc h
jevů v reálné komunikační situaci, v matematice zvolený didaktický postup směřoval
k podpoře logického myšlení a samostatného uvažování žáků. Část sledovanýc h
vyučovacích hodin měla promyšlenou strukturu, zvolené vzdělávací strategie a postupy však
ne vždy odpovídaly stanoveným cílům. Pozitivem některých odborných předmětů bylo
zařazení mezipředmětových vztahů v širších souvislostech, aktualizace témat a jejich
propojení s reálným životem a s využitím poznatků z odborného výcviku. V návaznosti
na znalosti žáků z běžného života je také rozvíjena přírodovědná gramotnost. V převážné
části sledovaných hodin však učitelé opomíjeli účelnou vstupní motivaci, v průběhu
ani v závěru si dostatečně neověřovali efektivitu vzdělávacího procesu. Chyběl závěr
vyučovací hodiny, jež by vedl ke společnému shrnutí důležitých poznatků a sebereflexi žáků.
Pouze někteří vyučující využívali ocenění dílčích pokroků žáků k jejich povzbuze ní
a poskytovali jim efektivní zpětnou vazbu. Práce s chybou nebyla vždy účelně využita,
nevedla tak žáky k dostatečnému uvědomění si správného postupu. Učitelé vhodně
podporovali žáky se speciálními vzdělávacími potřebami, často však nebyla výuka
diferencována vzhledem k žákům nadanějším. Pedagogové respektovali tempo práce žáků,
poskytovali jim prostor pro dotazy a individuální dopomoc. Příprava žáků na závěrečnou
či maturitní zkoušku, včetně četných individuálních konzultací podle potřeb žáků, probíhá
průběžně, zejména v závěrečném ročníku studia.
Výuka je pravidelně doplňována četnými kulturními a vzdělávacími akcemi, například
odbornými zahraničními výjezdy a stážemi, odbornými profesními kurzy, tematickými


2021/2022                                    4
exkurzemi, adaptačním či sportovně-tematickým kurzem a aktivitami, které podporují
adaptační proces nových žáků a napomáhají utváření a posilování vzájemných pozitivníc h
vztahů. Škola podporuje rozvoj odborných kompetencí žáků vytvářením motivač ního
prostředí. Žáci se pravidelně a velmi často úspěšně zúčastňují četných odborných
gastronomických soutěží, v chovatelském oboru odborných tematických výstav.


                        Hodnocení výsledků vzdělávání
Při poskytování poradenských služeb spolupracuje školský poradenský tým (tj. výchovný
poradce, školní psycholožka a pedagog zabezpečující odborný výcvik) s třídními učiteli
i ostatními pedagogy. Úzká spolupráce poradenského systému s pedagogy se pozitivně
odrazila ve vhodném nastavení distančního vzdělávání všech žáků. Škola průběžně
identifikuje individuální potřeby žáků se speciálními vzdělávacími potřebami, s odlišným
mateřským jazykem i žáky ohrožené školním neúspěchem, poskytuje jim podporu formou
individualizace a vypracováním plánů pedagogické podpory. Systém podpory se zaměřuje
na selhávání žáků v průběhu vzdělávání, předcházení vysoké absenci ve výuce, řešení
případného předčasného ukončování studia, popř. neúspěšnosti při zakončování studia.
Výrazná individuální péče je poskytována žákům ze sociálně znevýhodněného prostředí
či s nižším zájmem o vzdělávání. Škola na základě svých zjištění realizuje opatření
ke zvýšení úspěšnosti žáků, např. cíleně zaměřená nabídka konzultací a doučování.
Do řešení identifikovaných problémů škola systematicky zapojuje zákonné zástupce žáků.
Pro žáky s odlišným mateřským jazykem je nabízena, kromě individuálního přístupu,
intenzivní výuka českého jazyka ve spolupráci s dalšími vzdělávacími instituce mi.
Ke snížení studijní neúspěšnosti žáků a zamezení předčasného odchodu ze vzdělávání škola
nabízí žákům možnost změny oboru v průběhu studia, popř. i spolupráci při přestupu
do jiného oboru v jiné škole.
Nastavený systém rotace žáků na odborných pracovištích přináší mnohostranný efekt.
Umožňuje žákům seznámit se s nejmodernějšími trendy a technologiemi v různých
provozech, výběr pracoviště probíhá také s ohledem na individuální potřeby jednotlivc ů.
Způsob realizace praktického vyučování eliminuje případnou neúspěšnost žáků a motivuje
je k dosahování dobrých vzdělávacích výsledků.
Výsledky vzdělávání jsou pravidelně vyhodnocovány na jednáních pedagogické rady
a částečně i v rámci předmětových komisí. Úroveň osvojených vědomostí, znalostí
i praktických dovedností žáků je ověřována především prostřednictvím běžných nástrojů
– pololetní a závěrečná klasifikace, ústní, písemné a praktické kontrolní práce žáků.
Jednotně nastavená pravidla pro hodnocení žáků včetně hodnocení při distanční výuce
umožňují srovnatelnost výsledků v delším časovém horizontu.
Z analýzy průběžných výsledků vzdělávání vyplývá, že žáci oborů s výučním listem
dosahují horších výsledků vzdělávání spíše ve všeobecně vzdělávacích, výjimeč ně
v odborných teoretických předmětech v prvních ročnících, ve vyšších ročnících studia pak
převažují spíše odborné předměty. Žáci v oboru Chovatel cizokrajných zvířat dosahují
celkově nejlepších průběžných výsledků vzdělávání, naopak nejméně úspěšní jsou v rámci
maturitních oborů žáci nástavbového studia. Výsledky vzdělávání žáků se speciálními
vzdělávacími potřebami nebo s odlišným mateřským jazykem jsou srovnatelné v porovnání
s žáky intaktními. Snížené známky z chování jsou udělovány ojediněle, převážně
za neomluvenou absenci. Motivační efekt pochval převažuje nad uloženými kázeňskými
opatřeními.



2021/2022                                  5
Při ukončování studia závěrečnou zkouškou dosahují žáci více jak 90% úspěšnosti, přičemž
lepších výsledků vzdělávání dosahují žáci ve tříletém oboru vzdělávání. Od posledního
inspekčního hodnocení školy došlo ke zlepšení výsledků žáků u maturitní zkoušky.
Při ukončování vzdělávání maturitní zkouškou dlouhodobě dosahují mírně lepších výsledků
žáci v oborech Chovatel cizokrajných zvířat a Gastronomie, a to i v rámci skupiny daných
oborů vzdělání. Prospívá téměř 90 % maturujících, polovina všech žáků s vyznamená ním.
Také v oboru Podnikání došlo k mírnému zlepšení, obvykle prospívá 70 % žáků, ojediněle
s vyznamenáním. Ve srovnání dané skupiny oborů dosahují žáci horších výsledků v českém
jazyce, srovnatelných nebo mírně horších v anglickém jazyce a v profilových zkouškách.
Vychovatelé v domově mládeže individuálně podporují žáky při návyku soustavné přípravy
a samostudia, napomáhají s procvičováním učiva, případně řeší s rodiči prodloužení studijní
doby žáka.
Nastavená a funkční školní preventivní strategie umožňuje včas odhalovat a zachycovat
různé formy rizikového chování. Adaptace žáků na požadavky středoškolského studia
je systematicky podporována organizováním adaptačního pobytu či aktivit pro žáky prvních
ročníků. Řada účinných činností (např. třídnické hodiny, preventivní programy a aktivity)
umožňuje vytváření příznivého sociálního klimatu, reflektuje potřeby a specifika školy.
Problematika prevence sociálně patologických jevů je doplňována vzdělávacími obsahy
některých předmětů.
Kvalitu poskytovaného vzdělávání dokládá i uplatnitelnost absolventů školy na trhu práce,
úspěšní absolventi rovněž pokračují v dalším vzdělávání ve studijních oborech
s navazujícím zaměřením. Zejména žáci oboru Chovatel cizokrajných zvířat pokračují
v terciárním vzdělávání a často zůstávají velmi aktivní i v další badatelské a vysoce odborné
činnosti v oboru.


                                         Závěry

Vývoj školy
- od poslední inspekční činnosti v roce 2012 si škola udržuje velmi vysoký standard
  poskytovaného odborného vzdělávání,
- vzdělávání zajišťuje kvalifikovaný pedagogický sbor,
- nastavení a cílené rozvíjení spolupráce se sociálními partnery podporuje profilaci školy
  a rozvoj odborných kompetencí žáků,
- vedení školy průběžně zlepšuje vybavení školy a materiální zázemí pro vzdělává ní
  v souladu s nejmodernějšími trendy.


Silné stránky
- koncepční řízení školy reflektující společenskou poptávku, požadavky trhu práce
  a potřeby školy,
- dlouhodobá spolupráce s četnými sociálními partnery a výběr smluvních pracovišť,
  přístup pedagogických pracovníků i zaměstnanců smluvních i školních pracovišť
  k žákům školy umožňuje realizaci odborného vzdělávání na velmi vysoké úrovni,
- úzké propojení teoretické a praktické složky vzdělávání,


2021/2022                                    6
  - aktivní přístup ředitelky ke zkvalitňování materiálních podmínek školy, vybavení učeben
    a odborných pracovišť v prostorách školy nejmodernějšími zařízeními a technologiemi,
  - účinně nastavený systém práce se žáky ze sociálně znevýhodněného prostředí.


  Slabé stránky a/nebo příležitosti ke zlepšení
  - nízké využití kooperativních forem a aktivizujících metod v teoretickém vyučování,
  - časté opomíjení vstupní motivace, průběžné evaluace                a využití    závěrů   hodin
    v teoretickém vyučování pro závěrečnou reflexi výuky,
  - méně častá diferenciace výuky v teoretickém vyučování vzhledem k individuá lním
    vzdělávacím potřebám žáků.


  Příklad inspirativní praxe
  - nastavený systém rotace žáků na odborných pracovištích umožňuje žákům seznámit se
    s nejmodernějšími trendy a technologiemi v různých provozech, vhodný výběr pracoviště
    s ohledem na individuální potřeby jednotlivců a současně eliminuje případnou
    neúspěšnost žáků a motivuje je k dosahování dobrých vzdělávacích výsledků.


  Doporučení pro zlepšení činnosti školy
  - cíleně zaměřovat DVPP na aktivizační metody a formy práce, zejména na kooperativní
    metody teoretickém vyučování,
  - zlepšit strukturu vyučovacích hodin, více se zaměřit na úvodní motivaci, v závěru
    na shrnutí a fixaci poznatků a zhodnocení hodiny,
  - více zapojovat žáky do evaluačních aktivit v průběhu i závěru vyučovacích hodin, ve větší
    míře vést žáky k sebehodnocení,
  - poskytovat vyučujícím ze závěrů hospitační činnosti efektivní zpětnou vazbu, včetně
    doporučení aktivizačních metod a forem v teoretickém vyučování,
  - zvyšovat efektivitu vzdělávání častějším využitím časově či obsahově diferencova nýc h
    úkolů vzhledem k individuálním vzdělávacím potřebám žáků, včetně žáků nadaných.


                 Seznam dokladů, o které se inspekční zjištění opírají
1.       Rozhodnutí č. j. MHMP 1031741/2017, S-MHMP820333/2017 ve věci změny zápisu
         v údajích vedených v rejstříku škol a školských zařízeních ze dne 27. 6. 2017 s účinnos tí
         od 1. 7. 2017 – stanovení nejvyššího povoleného počtu žáků v oboru Chovatel
         cizokrajných zvířat
2.       Potvrzení ve funkci ředitelky č. j. S-MHMP 465736/2018, ze dne 26. 3. 2018 s platností
         od 1. 8. 2018 (poslední funkční období)
3.       Koncepce dalšího rozvoje školy ze dne 25. 7. 2017
4.       Celoroční plán školy – výchovně vzdělávací práce pro školní roky 2019/2020
         a 2020/2021



     2021/2022                                     7
 5.       Školní vzdělávací programy vzdělání, včetně aktualizací, platné k termínu inspekční
          činnosti: 65-51-H/-01 Kuchař-číšník (zaměření Kuchař), 65-51-H/-01 Kuchař-číšník
          (zaměření    Kuchař-Číšník),    65-41-L/01     Gastronomie      (zaměření  Kuchař),
          65- 41- L/01 Gastronomie (zaměření Číšník), 65-51-E/02 Práce ve stravování,
          64- 41- L/51 Podnikání, 41-43-L/01 Chovatel cizokrajných zvířat
 6.       Školní vzdělávací program pro Domov mládeže platný k termínu inspekční činnosti
 7.       Vnitřní řád domova mládeže platný k termínu inspekční činnosti
 8.       Školní řád, vnitřní řády odborných učeben a pracovišť platné k termínu inspekční
          činnosti včetně dodatků
 9.       Rozvrh vyučovacích hodin platný k termínu inspekční činnosti
10.       Doklady o přijímání a o ukončování vzdělávání žáků (vybraný kontrolní vzorek)
11.       Vybraný vzorek evidence žáků (školní matrika) vedená k termínu inspekční činnosti
12.       Výroční zpráva o činnosti školy – školní rok 2019/2020
13.       Výběr třídních knih vedených ve školním roce 2020/2021 a 2021/2022 k termínu
          inspekční činnosti
14.       Záznamy z pedagogických rad a z jednání předmětových komisí vedené ve školních
          letech 2020/2021 a 2021/2022 k termínu inspekční činnosti
15.       Plán DVPP platný k termínu inspekční činnosti
16.       Výběr z personální dokumentace pedagogických pracovníků vedené k termínu inspekční
          činnosti
17.       Kniha úrazů vedená k termínu inspekční činnosti
18.       Dokumentace školního poradenského týmu vedená k termínu inspekční činnosti
19.       Krizový plán školy platný k termínu inspekční činnosti
20.       Minimální preventivní program platný ve školním roce 2021/2022
21.       Účetní uzávěrka za rok 2019, výpisy zápisů z účetnictví 2019 a 2020


                                              Poučení
   Podle § 174 odst. 11 školského zákona může ředitelka školy podat připomínky
   k obsahu inspekční zprávy České školní inspekci, a to do 14 dnů po jejím převzetí.
   Případné připomínky zašlete na adresu, Česká školní inspekce, Pražský inspektorát,
   Arabská 683, 160 66 Praha 6, případně prostřednictvím datové schránky (g7zais9),
   nebo na e-podatelnu csi.a@csicr.cz s připojením elektronického podpisu, a to k rukám
   ředitele inspektorátu.
   Inspekční zprávu společně s připomínkami a stanoviskem České školní inspekce
   k jejich obsahu zasílá Česká školní inspekce zřizovateli a školské radě. Inspekční
   zpráva včetně připomínek je veřejná a je uložena po dobu 10 let ve škole nebo školském
   zařízení, jichž se týká, a v místně příslušném inspektorátu České školní inspekce.
   Zároveň je inspekční zpráva zveřejněna na webových stránkách České školní inspekce
   a v informačním systému InspIS PORTÁL.




      2021/2022                                   8
Složení inspekčního týmu a datum vyhotovení inspekční zprávy


 Mgr. Hana Vejrážková, školní inspektorka,        Mgr. Hana Vejrážková v. r.
 vedoucí inspekčního týmu
 PaedDr. Jana Máchalová,                         PaedDr. Jana Máchalová v. r.
 školní inspektorka
 Ing. Stanislava Grundová,                       Ing. Stanislava Grundová v. r.
 školní inspektorka
 Ing. Marta Dykovská,                              Ing. Marta Dykovská v. r.
 kontrolní pracovnice
 Mgr. Alena Kloučková,                            Mgr. Alena Kloučková v. r.
 přizvaná osoba,
 odborník na středoškolské vzdělávání



V Praze 9. 11. 2021




Datum a podpis ředitelky školy potvrzující projednání a převzetí inspekční zprávy


 Mgr. Věra Nováková,                               Mgr. Věra Nováková v. r.
 ředitelka školy


V Praze 16. 11. 2021




2021/2022                                    9
