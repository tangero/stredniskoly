                                  Česká školní inspekce
                                 Středočeský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIS-2234/24-S
                                       Sp. zn. ČŠIS-S-429/24-S


Název                               Dvořákovo gymnázium Kralupy nad Vltavou,
                                    příspěvková organizace
Sídlo                               Dvořákovo nám. 800/9, 278 01 Kralupy nad Vltavou
E-mail                              info@dgkralupy.cz
IČO                                 49 518 925
Identifikátor                       600 007 332
Právní forma                        příspěvková organizace
Zastupující                         RNDr. Andrej Plecháček
Zřizovatel                          Středočeský kraj
Místo inspekční činnosti            Dvořákovo nám. 800/9, Kralupy nad Vltavou
Inspekční činnost na místě          22. 5. 2024 − 24. 5. 2024


Inspekční činnost byla zahájena doručením oznámení o inspekční činnosti.

                                 Předmět inspekční činnosti
Zjišťování a hodnocení podmínek, průběhu a výsledků vzdělávání podle přísluš nýc h
školních vzdělávacích programů (dále „ŠVP“), naplňování ŠVP a jeho souladu s právními
předpisy a rámcovým vzdělávacím programem podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů.
                                         Charakteristika
Příspěvková organizace Dvořákovo gymnázium Kralupy nad Vltavou (dále „škola“)
vykonává činnost střední školy a školní jídelny. Realizuje vzdělávání v osmile té m
a čtyřletém oboru Gymnázium. Dříve realizovaný obor Obchodní akademie byl pro
nedostatek uchazečů ukončen ve školním roce 2021/2022. V následujícím školním roce
došlo k rozšíření počtu tříd čtyřletého oboru gymnázia. Škola v důsledku zúžení svého
oborového zaměření používá od září 2022 nový název. Ke dni inspekční činnosti
se vzdělávalo v denní formě v 16 třídách 456 žáků, 233 v osmiletém a 223 ve čtyřletém
oboru studia. Škola evidovala 35 žáků se speciálními vzdělávacími potřebami (dále „SVP“).
Podle individuálního vzdělávacího plánu (dále „IVP“) se vzdělávalo pět žáků, z toho tři
z jiných závažných důvodů. Škola vykazovala jedenáct žáků s odlišným mateřským
jazykem, bez jazykové bariéry.
                         Hodnocení podmínek vzdělávání
Ředitel školy (dále „ředitel“) působí ve funkci od roku 2002. Při řízení školy využívá svých
dlouholetých profesních zkušeností. Systematickým naplňováním stanovených záměrů
vytváří předpoklady pro stávající fungování školy i pro její další perspektivní rozvoj.
Koncepce školy vychází z vize poskytovat žákům příležitosti k zajímavému a užiteč né mu
vzdělávání s přesahem do praktického života. Vysoká naplněnost školy dokládá zájem
uchazečů o vzdělávací nabídku i úspěšnou realizaci koncepčních záměrů. Jejich nedílno u
součástí je promítání alternativních metod do výuky za účelem jejího zefektivnění. V roce
2019 došlo k vhodné inovaci vzdělávací nabídky ve čtyřletém oboru gymnázia. Žáci
se vzdělávají ve třídě s přírodovědně-technickým nebo se společenskovědním zaměřením,
byla rozšířena nabídka volitelných seminářů. Do učebního plánu osmiletého a čtyřletého
gymnázia byl zaveden povinný předmět seminární práce, jehož výstupem je kromě
zpracování seminární práce i její prezentace před komisí.
Realizovaný efektivní způsob řízení školy ředitele školy a jeho dvou zástupkyň vychází
z jasně vymezených úkolů a povinností, účelného delegování kompetencí a podpory
spoluodpovědnosti všech zaměstnanců za optimální chod školy. Jeho nedílnou součástí
je funkční přenos informací prostřednictvím pravidelných porad užšího vedení nebo
týdenních pracovních setkání pedagogů. Příkladná spolupráce vyučujících, zejména
při organizaci školních i mimoškolních akcí a soutěží, probíhá účinně v metodickýc h
orgánech. Vedení školy monitoruje a vyhodnocuje všechny oblasti pedagogických procesů.
Nástrojem kontroly je i pravidelná hospitační činnost, z jejíž závěrů vyplývají konkrétní
doporučení ke zlepšení pedagogické práce.
Demokratický styl vedení školy se projevuje v převážně konstruktivní komunikaci všech
aktérů. Žáci a jejich zákonní zástupci mají možnost vyjádřit se k práci a přístupu vedení
školy a jednotlivých pedagogů prostřednictvím elektronických dotazníků, následně jsou
přijímána opatření k eliminaci zjištěných nedostatků. Zpětnou vazbu o kvalitě vzdělávac ího
procesu získává ředitel dvakrát za rok také na neformálních setkáních s Radou rodičů.
V rámci pravidelných pohovorů ředitele s učiteli jsou také diskutovány mj. výsledky
písemné evaluace získávané od žáků.
Ve škole působí stabilní pedagogický sbor. Ze 46 pedagogů pouze jeden nesplňuje podmínku
odborné kvalifikace, pro její získaní studuje. Jednomu pedagogovi ředitel písemně uznal
splnění podmínek odborné kvalifikace jako odborníkovi z praxe. Mentoring začínajíc íc h
učitelů je účinný. Vedení školy podporuje profesní vzdělávání pedagogických pracovníků
prostřednictvím vzdělávacích aktivit, zaměřených ve sledovaném období zejména na nové
trendy ve vzdělávání a formativní hodnocení, rozšíření odborné kvalifikace a zlepšení
cizojazyčných kompetencí. Výměna zkušeností vyučujících je také realizována s využitím
tandemové výuky.
Přínosem pro vzdělávání jsou systematicky poskytované služby školního poradenského
pracoviště, které jsou zajišťovány školní psycholožko u, výchovnou poradkyní, školní
metodičkou prevence, kariérovou poradkyní a školní psycholožkou.
Ve spolupráci se zřizovatelem, z prostředků ze státního rozpočtu a zapojením školy
do projektových aktivit se prostředí a vybavení školy zmodernizovalo. Od poslední


                                            2/8
inspekční činnosti v roce 2018 byla zajištěna částečná bezbariérovost, vybudována venkovní
učebna a multifunkční hřiště včetně outdoorové posilovny. Nadstandardní technické
vybavení učeben, zejména počítačovou technikou a programovatelnými stavebnice mi,
umožňuje výuku v souladu s moderními trendy. Celkové zlepšení materiálních podmínek
zvyšuje efektivitu výuky a dokládá důraz na praktické výstupy vzdělávání. Rozvoji
komunikativní a sociální kompetence žáků přispívají odpočinkové zóny pro žáky, k jejichž
estetické úpravě jsou vhodně využívány originální žákovské výtvarné práce.
K profilaci žáků a podpoře nadaných přispívají partnerské vztahy s různými akademickými
institucemi i účast v mezinárodních projektech, na výměnných pobytech a studentskýc h
stážích v rámci programu Erasmus+. Škola v zájmu zkvalitnění výuky a upevnění své pozice
v regionu spolupracuje s vybranými českými gymnázii.


                          Hodnocení průběhu vzdělávání
Sledované hodiny měly vždy stanoveny vzdělávací cíle, které odpovídaly očekávaným
výstupům realizovaných ŠVP. Společným znakem vyučovacích hodin byla pozitivní
pracovní atmosféra a partnerský přístup vyučujících k žákům. Ti respektovali nastavená
pravidla práce a komunikace. Hospitované hodiny byly dobře připravené. Učitelé
aktualizovali probíraná témata, propojovali učivo v širších souvislostech a s efektivním
uplatněním své aprobace účelně rozvíjeli mezipředmětové vazby. Odbornost pedagogů
a jejich zaujetí pro vyučovaný předmět pozitivně ovlivňovaly kvalitu výuky. Ve zvolenýc h
vzdělávacích strategiích převažovala účinná frontální výuka doplněná řízeným rozhovorem
a samostatnou prací žáků. Pozornost žáků a podpora jejich spolupráce byly v polovině hodin
podněcovány prací ve skupinách či ve dvojicích. Ve většině hodin pestrost výukových metod
vedla k aktivnímu zapojení žáků do vyučovacího procesu. Jen ve třetině hodin však byly
zadávány problémové úlohy vedoucí žáky k utváření vlastních strategií řešení, k přemýšle ní,
formulaci myšlenek a k samostatnému vyvozování závěrů či k využívání různých
informačních zdrojů, jež by podpořily zejména rozvoj kritického myšlení. Vyučující málo
diferencovali zadávané úkoly s ohledem na žáky s odlišnými individuálními možnostmi.
V závěru hodin často chybělo motivační shrnutí látky. Vrstevnické hodnocení
či sebehodnocení nebylo většinou zařazováno ani po realizovaných aktivitách, čímž ani
učitelé, ani žáci nezískali zpětnou vazbu o naplnění vzdělávacího cíle.
Ve sledované výuce českého jazyka a literatury byli žáci většinou dobře aktivizováni, stejné
zadání úkolů ale nepodporovalo zapojení žáků s vyšším pracovním tempem. Příkladné bylo
uplatňování komunikačních strategií v diskusi při plánování aktivit v připravova né m
celoškolním projektu a následné komunikaci s vyučujícím přes sdílené prostředí digitá lní
aplikace. Ve všech sledovaných aktivitách byli žáci vhodně vedeni k osvojování schopnosti
naslouchání. Výuku českého jazyka vhodně doplňuje motivace žáků ke čtení, ať již ve školní
knihovně či během cílených návštěv městské knihovny.
Společným rysem většiny hodin cizích jazyků byla snaha o maximální podporu
produktivních řečových dovedností žáků. Promyšlená příprava hodin vedla k vysokému
tempu práce a střídání pestrých vyučovacích metod. Komunikaci významně přispíva lo
vedení hodin pouze v cílovém jazyce. V hospitovaných hodinách anglického jazyka
osmiletého oboru žáci používali širokou slovní zásobu na vysoké úrovni pokročilosti a cíleně
diskutovali k zadaným úkolům, které pro ně nebyly triviální. Ve většině hodin byla zařazena
práce s textem, což vhodně rozvíjelo čtenářské strategie. Příležitostí ke zlepšení
je přizpůsobení učiva žákům se speciálními vzdělávacími potřebami.



                                            3/8
Ve sledované výuce předmětů společenskovědní vzdělávací oblasti žáci samostatně nebo
kooperativně vyplňovali pracovní listy, v nichž mohli aplikovat získané poznatky. Nebyli
ale vedeni ve větší míře k práci s informačními zdroji. Ověřování splnění úkolů probíhalo
většinou formou účelně vedeného řízeného rozhovoru. Při tandemové výuce učitelé
systematicky vedli žáky k diskusi, obhajobě názorů na dané téma a dodržování nastavenýc h
kritérií hodnocení. V zeměpisu a dějepisu se střídaly vhodně zvolené a promyšlené formy
práce s frontální výukou. V hodinách obou předmětů byly smysluplně využity připravené
zajímavé prezentace tematických fotografií či videí, které vybízely žáky k diskusi k tématu
a vyvozování souvislostí. Při skupinové práci v zeměpisu žáci vhodně pracovali s textem
z neučebnicového zdroje. Vyučující dbala na správnou práci s informacemi, pro činnost
ve skupinách byl však nevhodně nastaven příliš krátký čas. V dějepisu žáci se zjevným
zájmem samostatně i ve dvojicích pracovali s dobovými záznamy, vyvozovali z nich
souvislosti a účelně propojovali poznatky z jiných předmětů.
V přírodovědném a v matematickém vzdělávání byl výklad dobře připravený, logicky
strukturovaný. Účelně byly využity přehledné výukové materiály, vhodné propojení
mezipředmětových vztahů, například mezi fyzikou a matematikou při úpravě vzorců,
i motivace žáků k opakování učiva. Výuka však byla v menší míře doprovázena střídáním
činností nebo pestřejším využíváním různých metod a forem práce, dominovala frontální
organizace doplněná řízeným rozhovorem a samostatnou prací žáků. Společným rysem
výuky biologie a chemie byly badatelské metody výuky. Vhodně zvolené laboratorní práce
v chemii rozvíjely praktické dovednosti žáků v laboratoři a zároveň účelně navazova ly
na teoretickou část výuky. Žáci byli vedeni k systematickému zápisu protokolu a také k práci
s případnou chybou. V biologii žáci v malých skupinách zkoumali předložené rostliny
a s využitím vhodných pomůcek i dalších zdrojů informací vyvozovali jejich systematické
zařazení.
Příkladně probíhala výuka informatiky. Dosažené znalosti žáků byly dobře využívá ny
pro jejich účelnou práci ve skupinách či při samostatné práci při nácviku programová ní.
Komplexnost zadaného úkolu se projevila v povinnosti žáků natočit video o funkčnosti
naprogramovaného modelu a vypracování náležitého dokumentu s formálními náležitostmi
i technickými podrobnostmi. Učitelé kladli důraz na vysokou odbornou úroveň probírané
látky, důsledně sledovali pracovní postupy žáků, dopomáhali jim k vyhledání případné
chyby. Žáci si příležitostně vhodně poskytovali vzájemnou podporu. Na konci výuky se žáci
pomocí symbolů vyjadřovali k wellbeingu v hodině a efektivně zopakovali zásadní poznatky
z probíraného učiva.
Předměty vzdělávací oblasti umění a kultura umožňovaly žákům rozvíjet jejich verbální
i neverbální sebevyjádření. V hudební výchově žáci navštívili zajímavou výstavu artefaktů
k výročí hudebního skladatele a řešením promyšlených úkolů s mezipředmětovým přesahem
poznávali jeho život. Ve výtvarné výchově i v dramatické výchově byla v příjemné tvůrčí
atmosféře vhodně rozvíjena fantazie žáků, vyjádření myšlenek, emocí. Mediální výchova
byla vhodně zaměřena na kritické myšlení prací s informacemi a dezinformacemi při využití
digitální technologií.


                          Hodnocení výsledků vzdělávání
Škola systematicky zjišťuje informace o kvalitě a výsledcích vzdělávání žáků na úrovni
jednotlivých vyučujících, třídních učitelů, metodických orgánů i pedagogické rady, přijímá
a v praxi realizuje opatření ke zvyšování kvality poskytovaného vzdělávání. Elektronick ý



                                            4/8
informační systém umožňuje všem aktérům vzdělávacího procesu systematické sledování
úspěšnosti žáků v průběhu celého školního roku.
Škola se cíleně zaměřuje na interní testování příchozích žáků ze základního vzdělává ní
v anglickém jazyce. S výsledky interních testů předmětová komise podrobně pracuje
a zajišťuje propustnost mezi jazykovými skupinami různé pokročilosti v průběhu
vzdělávání.
Žáci dosahují dlouhodobě výborných výsledků vzdělávání, což dokládá jejich vysoká
úspěšnost nejen v průběhu, ale i při jeho ukončování a při přijímání absolventů na zvolené
vysoké školy. Významným ukazatelem kvality poskytovaného vzdělání je vysoký podíl
žáků, kteří prospěli s vyznamenáním. Ve školním roce 2021/2022 činil na nižším stupni
osmiletého gymnázia 70 %, na vyšším stupni osmiletého gymnázia 39 % a ve čtyřletém
gymnáziu 38 %. V následujícím školním roce se ještě zvýšil, a to na nižším stupni
osmiletého gymnázia na 73 %, na vyšším stupni osmiletého gymnázia na 45 % a na čtyřletém
gymnáziu na 40 %. Ve škole je patrný i trend pozitivní motivace při hodnocení chování žáků.
Ve třech sledovaných letech byl uložen minimální počet kázeňských opatření, naopak
byl udělen vysoký počet pochval. Dlouhodobě uplatňovaná preventivní strategie školy vede
k předcházení rizikových jevů v chování a jednání žáků. Zdařilou součástí preventivníc h
aktivit je adaptační akce, kterou organizují starší žáci pro nově nastupující žáky.
Obdobně úspěšní jsou žáci obou oborů i při ukončování vzdělávání maturitní zkouškou.
V osmiletém oboru studia byly výsledky žáků v obou sledovaných letech ve společné části
maturitní zkoušky v porovnání s výsledky žáků ostatních škol ve stejné skupině oborů
nad celorepublikovým průměrem. U žáků čtyřletého oboru došlo v posledních dvou
sledovaných letech k dalšímu snížení hrubé neúspěšnosti, tedy podílu žáků neúspěšnýc h
nebo zkoušku nekonajících z celkového počtu přihlášených, ve společné části maturitní
zkoušky z 3,2 % ve školním roce 2021/2022 na 0 % ve školním roce 2022/2023.
Ve škole je zaveden účinný systém seznamování pedagogů s individuálními potřebami žáků.
Výchovná poradkyně poskytuje pedagogům konkrétní podporu při vzdělávání žáků se SVP.
Žákům ohroženým školním neúspěchem a žákům se SVP je poskytována podpora
prostřednictvím konzultací i doučování. Také k nadaným žákům je individuá lně
přistupováno, umožněno je vzdělávání v předmětu ve vyšším ročníku, programy
a konzultace na vysokých školách, či studijní stáže v zahraničí. Řada žáků školy projevuje
nadání či zvýšený zájem v různých vzdělávacích oblastech a dosahuje vynikajících výsledků
nejen ve vzdělávání, ale především v dalších mimoškolních aktivitách. Tyto žáky škola
identifikuje a cíleně jejich nadání podporuje prostřednictvím množství zájmových kroužků
s rozmanitým zaměřením. Žáci jsou v průběhu celého studia motivování k zapojení do široké
škály soutěží, a to například matematických, logických, šifrovacích, jazykových, recitačníc h
nebo sportovních. Pozoruhodné byly žákovské výtvarné práce prezentované při sledované
školní vernisáži či na výstavce lepenkových modelů zhotovených pomocí programovate lné
řezačky. Vysoká úspěšnost žáků v mimoškolních aktivitách dokládá kvalitu poskytovaného
vzdělávání i podporu jejich zájmu o obor.
Vzdělávání je ve spolupráci s partnery školy vhodně doplňováno častým zařazováním
exkurzí nebo kulturních akcí. Žáci si sami mohou aktivně vybírat z různých nabízenýc h
programů. Škola posiluje rozvoj sociálních a občanských kompetencí žáků pravidelným
organizováním projektových společenskovědních a přírodovědně-technických pobytů,
na jejichž plánování a realizaci se podílejí i žáci vyšších ročníků. Žáci vydávají školní
časopis a aktivně se zapojují do činnosti školy prostřednictvím studentského parlamentu.
Jeho prostřednictvím připravují „Filmový festival“ a ve spolupráci s učiteli organizují



                                            5/8
divadelní představení pro nižší ročníky či každoroční prestižní událost pro veřejnost „Noc
vědců.“


                                         Závěry
Vývoj školy
– Pro nízký počet uchazečů bylo ukončeno vzdělávání v oboru Obchodní akademie, škola
  od roku září 2022 používá nový název.
– Inovovala se vzdělávací nabídka ve čtyřletém oboru gymnázia, vzdělávání probíhá
  ve třídě s přírodovědně-technickým nebo se společenskovědním zaměřením.
– Do učebního plánu osmiletého a čtyřletého gymnázia byl zaveden povinný předmět
  seminární práce a rozšířila se nabídka volitelných seminářů.
– Zlepšily se materiální podmínky ve vzdělávání.
– Pokračuje dlouhodobě výborný prospěch žáků v průběhu vzdělávání.
Silné stránky
– Ředitel školy podporuje inovativní metody výuky a kontinuálně promýšlí organizac i
  vzdělávání vycházející ze vzdělávacích potřeb a zájmu žáků ve snaze rozvíjet jejich
  studijní potenciál a napomáhat jejich profesní profilaci. (1.1)
– Vedení školy společně s pedagogickým sborem vytváří podmínky pro vzájemno u
  spolupráci všech aktérů vzdělávání, cílevědomě dbá na rozvoj dobrých vzájemnýc h
  vztahů a nabízí široké spektrum školních i mimoškolních aktivit podporujícíc h
  sounáležitost žáků se školou. (2.2)
– Velmi dobré materiální zázemí a vybavení školy, které je ve výuce účelně využívá no,
  vytváří motivující podmínky pro výuku. (2.4)
– Žáci školy dosahují dlouhodobě vynikajících výsledků v průběhu vzdělávání i při jeho
  ukončování maturitní zkouškou. (5.2)
Slabé stránky
– Příležitostí ke zlepšení je zařazení prvků diferencované náročnosti učebních úloh
  pro podporu nadaných žáků, žákovského sebehodnocení, vrstevnického hodnocení a
  práci žáků s různými informačními zdroji do výuky. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Nadále pokračovat v realizaci koncepce rozvoje školy, věnovat se systematické mu
  metodickému vedení pedagogického sboru směrem k zavádění alternativních výukovýc h
  metod a formativnímu hodnocení.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní


                                            6/8
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Základní dokumenty školy (zřizovací listina, výpis z rejstříku škol a školských
      zařízení), stav k termínu inspekční činnosti; zápis změny v údajích v rejstříku škol
      a školských zařízení s účinností od 5. 9. 2022
 2.   Potvrzení ve funkci ředitele školy z 11. 4. 2024
 3.   Personální dokumentace pedagogických pracovníků včetně plánu jejich dalšího
      vzdělávání (vzorek), školní roky 2022/2023 a 2023/2024 k termínu inspekční činnosti
 4.   Dokumentace k zajištění bezpečnosti a ochrany zdraví žáků, platná ve školním roce
      2023/2024 k termínu inspekční činnosti
 5.   Ekonomická dokumentace (finanční vypořádání dotací v roce 2023, závazné
      ukazatele rozpočtu 2023, účetní závěrka sestavená k 31. 12. 2023)
 6.   Dokumentace k řízení a kontrole, školní rok 2023/2024 k termínu inspekční činnosti
 7.   Školní vzdělávací programy, účinné k termínu inspekční činnosti
 8.   Školní řád, účinný k termínu inspekční činnosti, včetně aktualizace
 9.   Doklady o přijímání ke vzdělávání, o ukončování vzdělávání (vzorek), školní roky
      2021/2022, 2022/2023 a 2023/2024 k termínu inspekční činnosti
10.   Třídní knihy, rozvrhy vyučovacích hodin, školní rok 2023/2024 k termínu inspekční
      činnosti
11.   Záznamy z pedagogické rady a předmětových komisí, školní roky 2022/2023
      a 2023/2024 k termínu inspekční činnosti
12.   Dokumentace školního poradenského pracoviště, školní roky 2022/2023 a 2023/2024
      k termínu inspekční činnosti
13.   Školní matrika – stav k termínu inspekční činnosti
14.   Výroční zpráva o činnosti školy, školní rok 2022/2023
15.   Internetové Vybrané práce žáků včetně seminárních prací ve školním roce 2023/2024
16.   Inspekční zpráva, čj. ČŠIS-118/18-S
17.   Internetové stránky školy https://www.dgkralupy.cz


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.



                                           7/8
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Markéta Seidlová, školní inspektorka, vedoucí inspekčního týmu
 Ing. Vladimíra Hokešová, školní inspektorka
 Ing. Jana Diopová, školní inspektorka
 Mgr. Adéla Mia Filippi, školní inspektorka
 Bc. Mária Kotvanová, kontrolní pracovnice
17. 6. 2024




                                          8/8
