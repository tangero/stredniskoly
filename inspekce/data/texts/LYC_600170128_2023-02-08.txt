CSI0X00B2M68
Počet listů: 4




                                     Česká školní inspekce
                                    Středočeský inspektorát
__________________________________________________________________________________________________________ __




                         IN S P E K Č N Í ZP R ÁVA
                                           Čj. ČŠIS-266/23-S


Název                                Střední odborná škola a Střední odborné učiliště,
                                     Kladno, Dubská
Sídlo                                Dubská 967, 272 03 Kladno - Dubí
E-mail                               reditelstvi@sou-dubska.cz
IČO                                  16 977 246
Identifikátor                        600 170 128
Právní forma                         příspěvková organizace
Zastupující                          Ing. Jiří Růžek
Zřizovatel                           Středočeský kraj
Místo inspekční činnosti             Dubská 967, Kladno – Dubí
                                     5. května 1870, Kladno – Kročehlavy
                                     Unhošťská 2737, Kladno – Kročehlavy
                                     K Nemocnici 2007, Kladno
Inspekční činnost na místě           8., 9. a 13. února 2023


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Zjišťování a hodnocení podmínek, průběhu a výsledků vzdělávání poskytovaného střední
školou a domovem mládeže podle příslušných školních vzdělávacích programů (dále ŠVP),
naplňování ŠVP a jejich souladu s právními předpisy a rámcovým vzdělávacím programem
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.
                                   Charakteristika
Příspěvková organizace (dále „škola“) vykonává činnost střední školy, domova mládeže,
školní jídelny a školní jídelny- výdejny.
K 30. září 2022 se ve škole vzdělávalo 632 žáků v 27 třídách (naplněnost 75 %), z toho 204
ve čtyřletých oborech středního vzdělání s maturitní zkouškou Požární ochrana a Mechanik
elektrotechnik a 55 ve dvouletých nástavbových oborech s maturitní zkouškou Provozní
technika, Provozní elektrotechnika a od školního roku 2020/2021 také Autotronik. Žádný
žák se aktuálně nevzdělává v oboru Dopravní prostředky. Nejvíce žáků v nematuritníc h
oborech vzdělání se vzdělává v oborech Elektrikář (nově také ve zkráceném jednoletém
studiu), Instalatér a Mechanik opravář motorových vozidel, ostatní v oborech Strojní
mechanik, Karosář, Obráběč kovů, a Autoelektrikář. Od minulé inspekční činnosti v roce
2016 se počet žáků zvýšil o třetinu.
Ke dni inspekční činnosti bylo 50 žáků školy ubytováno v jedné ze dvou budov domova
mládeže. Druhá budova je využívána pouze v rámci doplňkové činnosti.
Škola ke dni inspekční činnosti vzdělávala 90 žáků se speciálními vzdělávacími potřebami
a 20 žáků s odlišným mateřským jazykem, z nichž tři mají jazykovou bariéru.

                         Hodnocení podmínek vzdělávání
Ředitel školy (dále „ředitel“) vychází z účelné a realistické koncepce, kterou průběžně
vyhodnocuje. Promyšlené strategické cíle dlouhodobě orientované na stálé zlepšování
činnosti školy odpovídají jejím možnostem i záměrům zřizovatele. Úspěšně se je daří
naplňovat v oblasti rozvoje odborných kompetencí žáků, v nižší míře při zvyšová ní
motivace žáků ke vzdělávání a zlepšování jejich průběžných výsledků. Disponibilní hodiny
v ŠVP nematuritních oborů účelně posilují odbornou profilaci žáků, u maturitních oborů
také předměty její společné části. ŠVP domova mládeže vhodně cílí na neformá lní
vzdělávání.
Ředitel úspěšně pokračuje v nastaveném řízení s jasně definovanými pravidly
a vymezenými kompetencemi. To se příznivě promítá do pracovního klimatu školy. Funkční
systém řízení účinně využívá efektivní spolupráce se zástupci ředitele a vedoucím
vychovatelem domova mládeže. Řídicí a kontrolní činnost ředitele je plánovitá, ojedinělé
nedostatky se vyskytly pouze v případě přestupu žáků z jiných středních škol. Účelně
nastavené kontrolní a evaluační mechanismy přinášejí vedení školy relevantní zpětnou
vazbu. Vnitřní informační systém byl vhodně doplněn o platformu využívanou v době
distanční výuky. Průběh a výsledky vzdělávání jsou účelně projednávány také
v pedagogické radě a předmětových komisích.
Systematicky je podporována hospitační činnost nejen vedení školy, ale i předsedů
předmětových komisí. Také intenzivní spolupráce učitelů teoretického a praktického
vyučování včetně odborníků z praxe se kladně projevuje ve výuce efektivním propojováním
poznatků. Monitorování a vyhodnocování kvality výchovně vzdělávacího procesu však
v některých případech není vždy doprovázeno přijímáním účinných opatření ke zlepšení
zejména průběžných výsledků vzdělávání žáků.
Ředitel dbá na vlastní profesní rozvoj, prokazatelně usiluje o zajištění vzdělávání odborně
kvalifikovanými pedagogy a účinně motivuje nekvalifikované ke studiu pro její získání.
Dlouhodobě přetrvává vysoký podíl odborně kvalifikovaných pedagogů i přes to, že
v souvislosti s nárůstem počtu žáků došlo k rozšíření pedagogického sboru. Proces přijímá ní



                                            2/8
a adaptace nových pedagogů je systematicky nastaven a novým učitelům je vhodně
poskytována potřebná podpora. Efektivní pedagogické řízení a další vzdělává ní
pedagogických pracovníků zaměřené na udržení a rozšíření profesních znalostí i na použití
aktivizačních metod a efektivní komunikaci má pozitivní vliv na zlepšování průběhu výuky.
Školní poradenský tým nastavil podrobně rozpracovaný systém poskytování poradenské
pomoci, který však není v některých případech efektivně realizován. Preventivní systém
je kvalitně nastaven na omezování všech forem rizikového chování.
Díky funkční spolupráci se zřizovatelem a zapojení školy do četných projektů se zkvalitňují
materiální podmínky pro vzdělávání. Škola nadále využívá vhodné vlastní prostory pro
ubytování žáků v domově mládeže a realizaci praktického vyučování. Průběžně je
obnovováno a modernizováno strojní a technologické vybavení dílen, daří se zlepšovat
vybavení školy výpočetní technikou. Pro vzdělávání žáků je motivační například nové
vybavení požárního výcvikového střediska, zajištění moderních technologií pro výuku
robotizace a automatizace a měřicí a zkušební laboratoře pro výuku strojírenských oborů.
Škola dbá na zajištění bezpečného prostředí pro žáky ve škole i v domově mládeže.
O pravidlech a podmínkách bezpečnosti a ochrany zdraví jsou žáci preventivně a opakovaně
poučováni, důsledně zejména v praktickém vyučování. Daří se udržovat nízkou míru
úrazovosti. Příjemné a upravené prostředí ve škole podporuje zdravý sociální i psychický
vývoj žáků.
Škola účelně spolupracuje při zajištění praktického vyučování se smluvními pracovišti.
K naplňování ŠVP napomáhá rozsáhlá funkční spolupráce se základními i středními
školami, Hospodářskou komorou, firmami a různými institucemi.

                           Hodnocení průběhu vzdělávání
Organizace výuky teoretického vyučování byla efektivní. Vzhledem k nízkému počtu žáků
v některých ročnících se výuka nematuritních oborů uskutečňuje částečně ve víceoborovýc h
třídách, které se dělí na odborné vzdělávání. Hospitovaná výuka probíhala v příjemné
pracovní atmosféře, žáci přirozeně respektovali dohodnutá pravidla chování. Její součástí
byly znalostní i postojové cíle. Učitelé účelně propojovali teorii s praxí a využívali znalosti
žáků z reálného života. Přínosem pro žáky bylo rovněž účelné užívání digitálních technologií
zejména k podpoře názornosti, popř. k samostatnému vyhledávání informací. Ve třech
čtvrtinách hodin učitelé efektivně využili kooperativní formy nebo frontální organizac i
s řízeným rozhovorem k účelné aktivizaci žáků a jejich zapojení do výuky. Ve většině hodin
však nebyla sledována diferenciace obsahu učiva a individuální podpora žáků. Nedostatečně
využita zůstala také možnost pro samostatné vyhledávání, třídění a analyzování různých
informačních zdrojů, rozvoj čtenářských strategií a kritické myšlení. V závěrečné fázi
vyučovacích hodin vyučující zpravidla neopomíjeli shrnutí probraného učiva, méně však
vyhodnocovali práci žáků s ohledem na jejich dosažený pokrok. Pedagogové také jen
v nízké míře poskytovali žákům zpětnou vazbu, jen výjimečně bylo zařazeno formativní
hodnocení. Ve výuce byly jen ojediněle využity příležitosti k vzájemnému hodnocení žáků
nebo k sebereflexi vlastního výkonu.
Pestré metody a formy práce ve většině hospitovaných hodin českého jazyka
a společenskovědního vzdělávání účinně podporovaly rozvoj spolupráce. Aktivizovaní žáci
vyhledávali informace k vhodným tématům z reálného života a v polovině hodin kriticky
mysleli a samostatně se vyjadřovali. Při rozvoji čtenářské gramotnosti učitelé sdílejí
zkušenosti, pravidelně uskutečňují čtenářské dílny a spolupracují s místní knihovnou. Ve
většině sledované výuky dalších předmětů však nebyla jasně patrná efektivní práce s textem.


                                             3/8
Výuka cizích jazyků důsledně vedená v cílovém jazyce byla efektivně zaměřena na
používání jazyka v konkrétních komunikačních situacích. Zadávané úlohy vyváže ným
způsobem zahrnovaly procvičování a prohlubování znalostí i získávání nových poznatků.
Při jejich plnění žáci zodpovědně přistupovali k samostatné práci i k činnostem vyžadujíc ím
vzájemnou spolupráci. Pozornost a aktivitu všech žáků udržovaly motivační prvky, pestrá
nabídka různorodých činností a oživení výuky zajímavými soutěžemi a kvízy.
Ve většině výuky přírodovědného vzdělávání i informačních a komunikačních technologií
žáci prokazovali schopnost aplikovat své znalosti, správně používat odbornou terminolo gii
a souvisle se vyjadřovat na dané téma. V převážné části hodin byli žáci zdařile aktivizo vá ni
propojováním teoretických poznatků s jejich využitím v praxi.
Frontální výuku v hodinách matematiky prokládali vyučující vhodně zadáváním úloh
skupinám nebo dvojicím, pro zvýšení motivace žáků vkládali také kvízové otázky. V závěru
však nestačili zopakovat podstatné matematické pojmy a postupy vztahující se
k probíranému učivu. Žáci byli aktivní, dodržovali stanovená pravidla a dobře
spolupracovali ve skupinách nebo dvojicích. Výrazným pozitivem bylo převažujíc í
motivační hodnocení a využívání diferencovaného přístupu k žákům vzhledem k úrovni jimi
dosahovaných výsledků.
U vyučujících odborných předmětů bylo patrné jejich osobní zaujetí oborem. Střídáním
činností při výuce účinně udržovali pozornost, aktivitu a zájem většiny žáků. Podporovali
jejich samostatnost při řešení úloh a ověřovali, zda žáci probíranému učivu rozumí.
V praktickém cvičení vhodně využívali chyb, které společně odstraňovali. Ojediněle však
převaha frontální výuky a akcent na předávání hotových poznatků s dominující činností
učitele vedla k nerovnoměrnému zapojení žáků do vyučování či k jejich pasivitě.
Také organizace výuky praktického vyučování byla efektivní. Vhodně zvolený charakter
smluvních pracovišť umožňuje žákům seznámit se s moderními technologiemi a osvojit si
pestré spektrum profesních dovedností. Sledované hodiny odborného výcviku, založené na
samostatné práci žáků účelně kombinované s prací ve skupině či ve dvojici, byly
organizačně výborně promyšleny a činnosti na sebe navazovaly. Vyučující i instrukto ř i
svým vystupováním napomáhali k vytváření bezpečného prostředí a příjemné vzdělávac í
atmosféry. Nácvik vyproštění osoby s využitím techniky v oboru vzdělání Požární ochrana
probíhal metodicky v souladu s taktickými postupy. Učitelé žáky účelně vedli k dodržování
pravidel bezpečnosti a práci s chybou. V prvních ročnících odborného výcviku
nematuritních oborů učitelé příkladně připomínali teoretické vědomosti pro následné využití
pro praktické činnosti. Žáci pracovali pod vedením učitelů, ve vyšších ročnících již
vykonávali samostatnou práci. Měli zažité pracovní návyky, byli účelně zapojeni do
praktických činností, se zájmem pracovali na zadaných úkolech, aktivně se podíleli na jejich
splnění a dodržovali pořádek na pracovišti.
Systém hodnocení a zajišťování práce na zakázku žáky motivuje ke kvalitní práci a příznivě
rozvíjí jejich pracovní kompetence. Nezanedbatelná je i motivace formou odměny za
produktivní činnost či výsledkem jejich vlastní práce při zapojení do rekonstrukce a výroby
nového vybavení školy.
Adaptačnímu procesu ubytovaných v domově mládeže je věnována náležitá pozornost. Mezi
převažující formy výchovné práce patří individuální konzultace a rozhovory. Nabízené
aktivity cíleně podporují rozvoj klíčových kompetencí.




                                             4/8
                         Hodnocení výsledků vzdělávání
Ke zjišťování dosažené úrovně znalostí a dovedností žáků škola používá standardní nástroje,
tj. písemné, ústní zkoušení a hodnocení praktických činností. K ověření znalostí žáků při
zahájení vzdělávání jsou v českém jazyce a literatuře, matematice a anglickém jazyce účelně
využívány vstupní testy, které poskytují přehled o zvládnutí učiva z přecházejíc ího
vzdělávání. Ve vyšších ročnících přispívá ke zjištění úrovně vědomostí a dovedností žáků
v předmětech společné části maturitní zkoušky (dále MZ) zadávání typových didaktickýc h
testů.
Průměrný prospěch žáků maturitních oborů vzdělání se v průběhu posledních tří školních
roků výrazněji nezměnil. Žáci čtyřletých oborů dosahovali ve srovnání s žáky nástavbového
studia průměrně lepší hodnocení. Z mezioborového porovnání je také zřejmé, že ve
čtyřletých maturitních oborech je dlouhodobě vyšší podíl žáků prospívajíc íc h
s vyznamenáním a naopak nižší podíl žáků neprospívajících. Průběžné výsledky žáků všech
maturitních oborů se po zahájení prezenční výuky ve školním roce 2021/2022 při komparaci
s posledním obdobím s plně prezenční výukou (školní rok 2018/2019) zlepšily, došlo
zejména k poklesu podílu neprospívajících žáků. Rovněž je však zřejmé, že se po obnovení
prezenční výuky ve školním roce 2021/2022 nepodařilo výrazněji zvýšit motivaci žáků
nástavbového studia ke vzdělávání, průměrná absence žáků těchto oborů činila více než
200 hodin. Ve čtyřletých oborech byla průměrná absence žáků ve výuce přibližně o třetinu
nižší. Nižší míra motivace žáků k účasti ve vzdělávání, popř. specifika nástavbového studia
se rovněž negativně projevují v podílu žáků těchto oborů, kteří předčasně ukončí studium.
Ve školním roce 2021/2022 tak úspěšně ukončily vzdělávání MZ v době stanovené
rámcovým vzdělávacím programem přibližně dvě třetiny žáků nástavbového studia.
Z podrobné analýzy vyplývá, že nejnižšího podílu dosahovali žáci oboru Provozní technika .
Výsledky žáků u MZ byly v posledních třech školních rocích velmi dobré. V hodnoceném
období byly výsledky žáků čtyřletých oborů v celorepublikovém porovnání vždy lepší, popř.
srovnatelné s průměrem hrubé neúspěšnosti žáků (podíl žáků neúspěšných u MZ nebo
zkoušku nekonajících z celkového počtu přihlášených) v příslušné skupině oborů. Rovněž
v oborech nástavbového studiu se v hodnoceném období dařilo žákům dosahovat velice
dobrých výsledků při ukončování vzdělávání, vyjma školního roku 2019/2020, kdy byla
hrubá neúspěšnost žáků oboru Provozní technika i Provozní elektrotechnika horší než
celorepublikový průměr. Výše hrubé neúspěšnosti byla ovlivněna jak skutečností, že někteří
žáci po přihlášení MZ nekonali, tak i neúspěšností jednotlivců při konání dílčích zkoušek
zejména společné části MZ. Z detailního rozboru je zřejmé, že nejméně byli žáci úspěšní
v dílčí zkoušce z českého jazyka a literatury. Horší výsledky žáků nástavbového studia
v uvedeném školním roce korespondovaly s jejich výrazně slabými výsledky v průběhu
vzdělávání.
Škola se příčinami neúspěšnosti žáků u MZ zabývala, na základě vlastního vyhodnoce ní
přijala opatření ke zlepšení celkových výsledků žáků maturitních oborů, např. opakované
zadávání typových didaktických testů. Účinnost přijatých opatření se projevila ve vysoké
úspěšnosti žáků všech maturitních oborů ve školním roce 2021/2022, resp. v minimální či
nulové hrubé neúspěšnosti žáků u MZ.
Také průměrný prospěch žáků nematuritních oborů se v průběhu posledních tří školních
roků výrazněji nezměnil, podíl prospívajících se v minulém školním roce mírně zvýšil na
více než 90 %, žáků prospívajících s vyznamenáním je minimum. Neprospěch žáků
je ve většině případů spojen se zvýšenou omluvenou i neomluvenou absencí. Vedení školy
řeší tyto situace ukládáním výchovných opatření a sníženým stupněm z chování. Nižší míra



                                           5/8
motivace ke studiu však vede k tomu, že ze žáků, kteří v příslušném prvním ročníku zahájili
vzdělávání, jej úspěšně dokončila zhruba polovina.
Škole se daří motivovat žáky 3. ročníků oborů s výučním listem k přípravě na závěrečnou
zkoušku. Tu dlouhodobě vykonají úspěšně až na výjimky všichni žáci. V roce 2020/2021,
kdy žáci nekonali písemnou zkoušku, významně vzrostl počet žáků prospívajíc íc h
s vyznamenáním. Žáci účelně využívají i prostor pro další profesní rozvoj vytvořený v ŠVP,
který umožňuje přípravu na získání řidičského oprávnění nebo svářečských průkazů.
Škola reflektuje vzdělávací potřeby žáků se speciálními vzdělávacími potřebami, jejich
prospěch je srovnatelný s ostatními žáky. Nástup žáků do střední školy usnadňují adaptační
aktivity. Strategie podpory žákům s rizikem školní neúspěšnosti je kromě dlouhodobého
programu Záchrana doplněna i doučováním žáků v rámci projektů, nedaří se však motivo vat
všechny takto ohrožené žáky k jejímu využívání.
Pracovníci školního poradenského pracoviště průběžně sledují i klima ve třídách a případné
problémové chování žáků ihned řeší. K tomu přispívá nejen jejich včasná identifikace, ale
i rychlá informovanost všech aktérů zapojených do intervence, vzájemná spolupráce
a otevřená komunikace se zákonnými zástupci žáků.
Informace o úspěšnosti žáků škola získává také na základě jejich výsledků v mnoha
regionálních i celostátních profesně, vědecky i sportovně zaměřených soutěžích a z výsledků
projektů. Při přípravě na soutěže a projekty je žákům poskytována účelná podpora a účinně
jsou rozvíjeny jejich zájmy a profesní orientace. Také z výstupů některých kroužků, do
kterých se zapojují i žáci ubytovaní v domově mládeže, je zřejmé, že účelně přispívají
k rozvoji manuálních dovedností a týmové spolupráce.
Funkční je i kariérové poradenství. Absolventi školy se zapojují do pracovního procesu,
firmy v regionu o ně projevují trvalý zájem.


                                         Závěry
Vývoj školy
   -   Škola doplnila vzdělávací nabídku dle podmínek regionu.
   -   Počet žáků se zvýšil o třetinu.
   -   Na základě spolupráce se zřizovatelem a realizovaných projektů se výrazně zlepšily
       materiální podmínky.
   -   Nedostatky zjištěné při minulé inspekční činnosti byly většinou odstraněny. Zlepšilo
       se využití efektivních výchovně vzdělávacích strategií k podpoře aktivního zapojení
       žáků do výuky. Přetrvávají nedostatky v nižší motivaci žáků k dosažení lepších
       výsledků vzdělávání.

Silné stránky
   -   Promyšlené koncepční řízení školy vede dlouhodobě k průběžnému zlepšování
       podmínek vzdělávání.
   -   Systematická spolupráce se sociálními partnery vytváří účelný rámec pro rozvoj
       klíčových kompetencí žáků.
   -   Žáci jsou motivovaní k zapojení do odborně zaměřených soutěží a dalších aktivit.



                                           6/8
Slabé stránky a/nebo příležitosti ke zlepšení
      -   Malá diferenciace obsahu probíraného učiva podle individuálních potřeb vedla
          k méně účelné podpoře žáků v části výuky.
      -   Méně účinná strategie předcházení školní neúspěšnosti se projevila v nižší motivac i
          žáků k účasti ve výuce a ve vyšším podílu žáků předčasně ukončujících vzdělávání.
Doporučení pro zlepšení činnosti školy
      -   Zefektivnit program předcházení        školní   neúspěšnosti   především   cíleným
          individuálním přístupem k žákům.
      -   Využívat     systematicky   formativní    hodnocení,     vrstevnické    hodnocení
          a sebehodnocení žáků, v závěru hodin zhodnotit splnění stanoveného cíle, zapojovat
          do shrnutí učiva také žáky.
      -   Vést žáky k efektivní práci s informačními zdroji, podporovat rozvoj čtenářské
          gramotnosti a kritického myšlení.

                                      Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Středočeský inspektorát, Arabská
683, 160 66 Praha 6, případně prostřednictvím datové schránky (g7zais9), nebo na
e-podatelnu csi.s@csicr.cz s připojením elektronického podpisu.

               Seznam dokladů, o které se inspekční zjištění opírají
 1.       Zřizovací listina Střední odborné školy a Středního odborného učiliště Kladno,
          Dubská, čj. OŠMS/1103/2001, včetně aktuálních dodatků
 2.       Výpis z rejstříku škol a školských zařízení – stav k termínu inspekční činnosti
 3.       Dokumentace k řízení a kontrole – školní rok 2022/2023 k termínu inspekční činnosti
 4.       Personální dokumentace pedagogických pracovníků včetně jmenování a potvrzení
          ředitele ve funkci a plánu dalšího vzdělávání (vzorek) – stav k termínu inspekční
          činnosti
 5.       Dokumentace k zajištění bezpečnosti a ochrany zdraví, platná ve školním roce
          2022/2023 k datu inspekční činnosti
 6.       Účetní a hospodářská dokumentace za roky 2021 a 2022
 7.       Školní vzdělávací programy, účinné k termínu inspekční činnosti
 8.       Školní řád školy a vnitřní řád domova mládeže, účinné k termínu inspekční činnosti
 9.       Školní matrika včetně prospěchu žáků – stav k termínu inspekční činnosti
10.       Třídní knihy a rozvrh vyučovacích hodin – školní rok 2021/2022, 2022/2023
          k termínu inspekční činnosti
11.       Záznamy z pedagogické rady a jednání předmětových komisí – školní rok 2021/2022,
          2022/2023 k termínu inspekční činnosti




                                              7/8
12.   Dokumentace školního poradenského pracoviště – školní rok 2021/2022, 2022/2023
      k termínu inspekční činnosti
13.   Dokumentace k přijímání uchazečů a k ukončování vzdělávání (vzorek) – školní rok
      2021/2022, 2022/2023
14.   Výroční zprávy o činnosti školy – školní rok 2019/2020, 2020/2021, 2021/2022
15.   Internetové stránky školy https://www.sou-dubska.cz
16.   Inspekční zpráva, čj. ČŠIS-2180/16-S

                                            Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Středočeský inspektorát,
Arabská 683, 160 66 Praha 6, případně prostřednictvím datové schránky (g7zais9),
nebo na e-podatelnu csi.s@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Pavla Vítková, školní inspektorka,
 vedoucí inspekčního týmu
 Ing. Vladimíra Hokešová, školní
 inspektorka

 Ing. Jindra Malíková, školní inspektorka

 PaedDr. Václav Skála, školní inspektor

 Ing. Marcela Orthoberová, kontrolní
 pracovnice
 Ing. Miloš Holopírek, přizvaná osoba –
 odborník na obor požární ochrana
 Ing. Miloš Kodad, přizvaná osoba –
 odborník na elektrotechnické předměty
 Bc. Vilém Kodíček, přizvaná osoba –
 odborník na stavebnictví a strojírenství



V Praze 9. 3. 2023


                                              8/8
