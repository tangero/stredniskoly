                                   Česká školní inspekce
                                Inspektorát v Kraji Vysočina
                                Zborovská 3, 586 01 Jihlava
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIJ-644/24-J
                                       Sp. zn. ČŠIJ-S-122/24-J


Název                               Střední průmyslová škola stavební akademika
                                    Stanislava Bechyně Havlíčkův Brod
Sídlo                               Jihlavská 628, 580 01 Havlíčkův Brod
E-mail                              posta@stavskola.cz
IČO                                 60 126 698
Identifikátor                       600 011 551
Právní forma                        příspěvková organizace
Zastupující                         Ing. Josef Charamza
Zřizovatel                          Kraj Vysočina
Místo inspekční činnosti            Jihlavská 628, Havlíčkův Brod
Inspekční činnost na místě          19., 22., 23. a 26. 4. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání, a to podle přísluš nýc h
školních vzdělávacích programů, zjišťování a hodnocení naplnění školních vzdělávac íc h
programů a jejich souladu s právními předpisy a rámcovými vzdělávacími programy podle
§ 174 odst. 2 písm. b) a c) zákona č. 561/2004 Sb., o předškolním, základním, středním,
vyšším odborném a jiném vzdělávání (školský zákon), ve znění pozdějších předpisů.


                                         Charakteristika
Střední průmyslová škola stavební akademika Stanislava Bechyně Havlíčkův Brod,
Jihlavská 628 (dále „škola“) vykonává činnost střední školy. V souladu se zápisem
v rejstříku škol a školských zařízení poskytuje v denní formě střední vzdělávání s maturitní
zkouškou v oborech vzdělání 36-47-M/01 Stavebnictví a 78-42-M/01 Technické lyceum
a v oborech vzdělání s výučním listem 36-52-H/01 Instalatér, 36-64-H/01 Tesař, 36-67-H/01
Zedník a 39-41-H/01 Malíř a lakýrník.
Ve školním roce 2023/2024 má škola 401 žáků, v tom 278 žáků v maturitních oborech a 123
žáků v učebních oborech. Od poslední inspekční činnosti došlo k navýšení počtu žáků.


                          Hodnocení podmínek vzdělávání
Škola má jasně formulovanou koncepci svého rozvoje, ve které ředitel školy stanovil
tři priority, které považuje za stěžejní. Za prvé je to udržení kvality vzdělávání nejen v
maturitních oborech, ale i oborech učebních. Za druhé nutnost reagovat na moderní trendy a
neustále rozšiřovat vzdělávací nabídku a za třetí vytvářet příjemné školní prostředí. Lze
konstatovat, že cíle se daří naplňovat. Ředitel školy účelně delegoval dílčí řídící kompetence
na své zástupce.
Ve škole funguje úzká spolupráce žákovského parlamentu s vedením školy. Dochází
k pravidelným schůzkám a žáci i pedagogové například spolupracují na úpravě vnitř níc h
i vnějších prostor školy. Z této aktivity vznikla i nová volnočasová místnost pro žáky,
kterou svépomocí vybudovali.
Od minulé inspekční činnosti došlo k výraznému zlepšení materiálních podmínek,
které se pozitivně promítají do kvality a organizace výchovně vzdělávací práce. Dlouhodobá
systematická spolupráce školy s mnoha vnějšími partnery zvyšuje kvalitu vzdělává ní
a propagaci nabízených oborů.
Další vzdělávání pedagogických pracovníků probíhá jak formou osobní účasti pedagogů
na vzdělávacích akcích, tak formou webinářů, je však nerovnoměrné s nižší účastí učitelů
odborného výcviku. Pozitivním prvkem jsou pravidelné hospitace ze strany vedení školy
s následnou zpětnou vazbou pro pedagogy. Od minulého školního roku probíhají vzájemné
hospitace pedagogů, v nichž je třeba ještě nastavit účinný systém ve vyhodnocování jejich
efektivity. Ve škole působící začínající pedagogové mají svého uvádějícího učitele a zároveň
je nastaven funkční plán, který je pravidelně vyhodnocován. V září 2023 nastoupilo do školy
osm nových pedagogů.


                          Hodnocení průběhu vzdělávání
Hospitované hodiny teoretického vzdělávání probíhaly v příjemné a podnětné atmosféře.
Pedagogové měli hodiny připravené a promyšlené, bylo možné sledovat velmi efektivní
spolupráci vyučujících s asistenty pedagoga. V některých hodinách byla zaznamenána práce
s chybou, ale převládala struktura hodin s výraznou rolí vyučujících. Zapojení
do aktivizujících projektů se ve výuce většinou neprojevilo. Ojediněle byla sledována práce
s textem, chyběl dostatek prostoru k souvislému mluvenému projevu. Na začátku hodin
byl stanoven cíl hodiny, méně často však docházelo k jeho vyhodnocení. Až na výjimk y
chybělo vzájemné hodnocení a sebehodnocení žáků. Nebyla sledována diferenciace činností
s ohledem na využití studijního potenciálu žáků. Vhodně zvolená stavba hodiny s úvodní
motivací žáků a zvolených metod výuky zvyšovala zájem žáků o probírané učivo. Ve většině
hodin učitelé ověřovali, zda žáci téma pochopili a byla úzce propojována teorie s praxí.
Praktické vyučování žáků se uskutečňuje na vlastních pracovištích i ve firmách fyzick ýc h
a právnických osob regionu zajištěných smluvně. Část pedagogů odborných předmětů
je současně vyučujícími praktického vyučování, což účelně napomáhá přenosu získanýc h


                                             2/5
teoretických znalostí a vědomostí do využití v praxi. Pozitivem byla přirozená autorita
pedagogů, plynoucí z jejich odborné erudice. Praktické vyučování bylo hospitováno v
různých formách výuky (odborný výcvik, školní praxe, odborná cvičení), odborná praxe
v době konání inspekce neprobíhala.
Organizace výuky byla velmi dobře koncipována. Vyučující využívali vhodné metody
a formy práce (např. výklad, instruktáž, praktické ukázky). Jejich individuální přístup účinně
usměrňoval stanovené činnosti žáků, kteří pracovali se zájmem a každý svým tempem.
Asi v polovině hospitovaných hodin byla sledována frontální výuka s řízeným rozhovorem
a v polovině skupinová práce či práce ve dvojicích. Výborné bylo propojování teorie s praxí
a efektivní využívání připravených pomůcek, pracovních listů s aktivním využit ím
digitálních technologií s pozitivním dopadem na kvalitu výuky.
Účelně docházelo k promyšlenému rozvoji nejen kompetencí odborných, ale i k posilová ní
dalších, např. kooperativní při práci ve skupinách či dvojicích. Evidentní a promyšlená byla
diferenciace požadavků vzhledem ke schopnostem a možnostem jednotlivých žáků.
Pozitivem byla disciplinovanost žáků, dodržování technologických postupů a zásad
bezpečnosti práce. Vhodně byli zapojováni do vzájemné komunikace a obhajoby výsledků
své práce. Efektivně byla využívána práce s chybou. Průběžně i v závěrech prováděných
činností se objevovalo formativní hodnocení žáků učitelem, jejich sebehodnocení
a v některých případech i vzájemné hodnocení žáků.
Vyučující měli přehled o speciálních vzdělávacích potřebách žáků a v případě potřeby volili
vhodné metody pro jejich zapojení do výuky.


                          Hodnocení výsledků vzdělávání
Zjišťování a hodnocení výsledků vzdělávání žáků je založeno na uplatňování standardníc h
evaluačních nástrojů s využitím různých forem písemného a ústního ověřování žákovských
znalostí a dovedností.
Hodnocení škola doplňuje i externím testováním, jehož výsledky mají informativní
charakter. Analýzy v této oblasti neprobíhají.
Zpětnou vazbu poskytují výsledky maturitních zkoušek. Sumárně jsou projednávány
na jednáních pedagogické rady a metodických komisí. Stanovená opatření (úprava skladby
volitelných a nepovinných předmětů ve školním vzdělávacím programu) se pozitivně
projevila v profilové části maturitní zkoušky, ve které jsou žáci úspěšnější. Neúspěšnost žáků
přetrvává ve společné části maturitní zkoušky, v didaktických testech z českého jazyka.
Nastavená opatření (doučování, konzultace, procvičování didaktických testů) se zatím
efektivně neprojevila.
Velmi dobrých výsledků dosahují žáci učebních oborů u závěrečných zkoušek.
Úspěšnost absolventů školy dokládá jejich výborné uplatnění na trhu práce a dlouhodobě
výborná umístění v regionálních i celostátních soutěžích.
Různorodost školních a mimoškolních aktivit, spolupráce s různými organizacemi a školami
včetně zahraničních vytváří kvalitní předpoklady pro obohacování a rozvoj klíčovýc h
žákovských kompetencí. Škola posiluje úspěšnost vzdělávání žáků prostřednictvím účasti
v tematicky zaměřených projektech, vědomostních, odborných i sportovních soutěžích.
Významných úspěchů dosahují žáci školy na úrovni krajské, národní i mezinárodní.
Školní poradenské pracoviště tvoří výchovná poradkyně, metodička prevence a externí
školní psycholožka, které si účinně předávají informace a mají efektivně delegované


                                             3/5
kompetence. Spolupráce s vedením školy, ostatními pedagogy a asistenty pedagoga
vede k efektivnímu řešení případných problémů. V posledních dvou školních letech
byly řešeny ojedinělé případy rizikových jevů, k nimž byla přijata opatření a jejich funkčnost
je důsledně sledována.


                                          Závěry
Vývoj školy
– Změna na postu ředitele školy.
– Vybudování nové relaxační místnosti pro žáky.
Silné stránky
– Dlouhodobá systematická spolupráce s vnějšími partnery zvyšující kvalitu vzdělává ní
  a propagaci nabízených oborů. (1.5)
– Promyšlená organizace praktické výuky zvyšující její kvalitu s následným uplatněním
  absolventů na pracovním trhu. (4.1)
– Účelné využívání bohaté nabídky exkurzí a odborných přednášek firem,
  které zprostředkovávají žákům nejen nové trendy, ale i praktické ukázky konkrétních
  prací a technologických postupů. (4.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Neefektivní závěry hodin s absencí sebehodnocení a vzájemného hodnocení žáků
  v teoretických předmětech. (3.1)
– Nedostatečná diferenciace výuky         vzhledem    k individuálnímu      potenciálu   žáků
  v teoretických předmětech. (4.3)
– Menší prostor k souvislému mluvenému projevu žáků ve výuce. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Zaměřit se na závěry hodin s následným sebehodnocením a vzájemným hodnocením
  žáků.
– Uplatňovat diferencovaný přístup k žákům přímo ve vyučovacích hodinách.
– Dávat žákům více prostoru k souvislému slovnímu projevu ve vyučovacích hodinách.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně



                                             4/5
informujte Českou školní inspekci, jaká byla přijata opatření, a to prostřednictvím
datové schránky (g7zais9).


             Seznam dokladů, o které se inspekční zjištění opírají
 2. Dokumentace školního poradenského pracoviště, školní rok 2023/2024
 3. Zápisy z jednání pedagogické rady, školní roky 2022/2023 a 2023/2024
 4 Hospitační záznamy, školní roky 2022/2023 a 2023/2024
 5. Plán dalšího vzdělávání, školní roky 2022/2023 a 2023/2024
 6. Zápisy z předmětových komisí, školní roky 2022/2023 a 2023/2024
 7. Třídní knihy v elektronické podobě, školní rok 2023/2024
 8. Rozvrhy hodin, školní rok 2023/2024
 9. Výroční zpráva, školní rok 2022/2023
 10. Koncepce rozvoje a řízení, 2024–2026


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Mgr. Marie Jadrná, DiS., školní inspektorka, vedoucí inspekčního týmu
PhDr. Mgr. Milan Matějů, školní inspektor
PhDr. Ludmila Slánská, školní inspektorka
Bc. Dana Kuličková, kontrolní pracovnice
2. 5. 2024




                                          5/5
