                                   Česká školní inspekce
                                Inspektorát v Kraji Vysočina
                                Zborovská 3, 586 01 Jihlava
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIJ-1530/24-J
                                       Sp. zn. ČŠIJ-S-309/24-J


Název                               Akademie Světlá nad Sázavou, střední škola a vyšší
                                    odborná škola
Sídlo                               Sázavská 547, 582 91 Světlá nad Sázavou
E-mail                              skola@akademie-svetla.cz
IČO                                 15 060 977
Identifikátor                       600 170 730
Právní forma                        příspěvková organizace
Zastupující                         Ing. Martin Kubín
Zřizovatel                          Kraj Vysočina
Místo inspekční činnosti            Sázavská 547, Světlá nad Sázavou
                                    Lipnice nad Sázavou 4
Inspekční činnost na místě          4.−7. 11. 2024

Inspekční činnost byla zahájena předložením pověření k inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání, a to podle přísluš nýc h
školních vzdělávacích programů a akreditovaných vzdělávacích programů, zjišťová ní
a hodnocení naplnění školních vzdělávacích programů a jejich souladu s právními předpisy
a rámcovými vzdělávacími programy podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů.
                                    Charakteristika
Akademie Světlá nad Sázavou, střední škola a vyšší odborná škola (dále škola) vykonává
v souladu se zápisem v rejstříku škol a školských zařízení činnost střední školy, vyšší
odborné školy, domova mládeže a školní jídelny.
Ke dni inspekční činnosti vzdělávala škola 608 žáků, v tom ve vzdělávacích oborech
kategorie H 139 žáků, kategorie L 115 žáků, kategorie M 207 žáků, kategorie K 87 žáků.
V dálkovém studiu kategorie L bylo zapsáno 60 studentů. Navazující studium na vyšší
odborné škole navštěvovalo 35 studentů. Počet žáků a studentů od minulé inspekční činnosti
stoupá.
Skladbu a zaměření nabízených oborů škola průběžně obměňuje v souvislosti s vývojem
potřeb na trhu práce. Od minulé inspekční činnosti nově otevřela dálkové studium
vzdělávacího oboru 75-41-L/51 Sociální činnost. Škola změnila název, vizuální identitu
a webové stránky.
Aktuálně bylo evidováno 48 žáků se speciálními vzdělávacími potřebami a 19 žáků
s odlišným mateřským jazykem.


                         Hodnocení podmínek vzdělávání
Řízení školy odpovídá její velikosti a odbornému zaměření. Ředitel školy delegoval část
svých kompetencí na své zástupce a v dlouhodobém záměru na období 2023 až 2028 stanovil
strategické cíle pokrývající jednotlivé činnosti školy. Byla provedena stručná SWOT
analýza, jejíž pomocí ředitel školy identifikoval silné a slabé stránky. Od poslední inspekční
činnosti došlo ke splnění cílů v materiální oblasti zřízením zlatnické dílny, pořízení nového
CNC stroje, mobilní sklářské pece, 3D tiskárny na keramiku. Ve srovnání s minulo u
inspekční činností došlo ke zkvalitnění v řízení školy a kontrolní činnosti, což se pozitivně
projevilo ve strategii a realizaci dalšího vzdělávání pedagogických pracovníků.
Uznáním kvalit školy je její přijetí do Asociace středních a vyšších odborných škol
s výtvarnými a uměleckořemeslnými obory České republiky (v říjnu 2022).
Výtvarné práce žáků, studentů i pedagogů přispívají k esteticky podnětnému prostředí
v celém areálu školy a slouží k propagaci školy na veřejnosti. Školní díla jsou vystavová na
po celé republice i v zahraničí.
Škola pravidelně vyhodnocuje měsíční plán akcí na pravidelných provozních poradách.
Dlouhodobá spolupráce s místními firmami formou workshopů účinně podporuje propagaci
nabízených vzdělávacích oborů na škole. Škola se intenzivně zaměřuje na public itu
na sociálních sítích, pravidelně prezentuje školu ve Světelském zpravodaji.
Pozitivním prvkem je pravidelné vzdělávání pedagogů v prostorách školy, které probíhá
několikrát ročně na různá témata (hlavně v oblasti metod výuky, nových technologií včetně
umělé inteligence, týmové práce a sdílení zkušeností), zajištěná buď externí firmou, nebo
často zástupcem ředitele školy, který vyhledává a sdílí novinky v pedagogice. Následnou
zpětnou vazbu získávají pedagogové od vedení školy a kolegů při vzájemných hospitacíc h,
které mají vliv na zkvalitňování výuky a sdílení zkušeností. Vedení školy absolvovalo
studium zaměřené na leadership pro vedoucí pracovníky, což se kladně projevuje při řízení
školy a komunikaci s pedagogy. Ve škole působící začínající pedagogové vždy mají svého
uvádějícího učitele a zároveň je nastaven funkční adaptační plán, který je pravidelně
vyhodnocován.



                                             2/7
Ve škole působí již čtyři pedagogové, kteří byli oceněni titulem Učitel Vysočiny, který
organizuje vedení Kraje Vysočina a Vysočina Education.


                          Hodnocení průběhu vzdělávání
Hospitované hodiny ve středním i vyšším odborném vzdělávání probíhaly v příjemné
atmosféře. Vyučující vedli žáky a studenty k přemýšlení, odvozování a hledání souvislos tí.
Pozitivně se projevoval respekt žáků k odborné erudici pedagogů. Těm se úspěšně dařilo
poukazovat na praktické využití získávaných poznatků. Méně úspěšní byli vyučujíc í
při vedení žáků k souvislejším formulacím, výjimkou byly sledované úspěšné prezentace
žáků. Převažovala frontální výuka kombinovaná se samostatnou prací.
Ve výuce vyššího odborného vzdělávání nebyli vždy efektivně zapojeni všichni studenti,
často v důsledku organizace výuky (spojeny i tři ročníky). Docházelo k časovým prodlevám
při zadávání úkolů a nebyl využit potenciál jednotlivých studentů.
Výuka teoretických předmětů ve středním vzdělávání byla většinou názorná s účelným
využitím didaktické techniky a pomůcek. Žáci prokazovali samostatnost i schopnost
spolupracovat, pokud k tomu měli příležitost. V případě potřeby se dotazovali pedagogů
a při poskytnutí vhodných podmínek, zejména v hodinách cizích jazyků se žáci a studenti
aktivně zapojovali do výuky, byla podporována práce ve dvojicích a skupinách za použití
různých výukových pomůcek. Diferenciace učiva vzhledem k potenciálu jednotlivců byla
uplatňována ojediněle.
V hospitovaných hodinách bylo zřejmé, že pedagogové mají přehled o žácích s podpůrnými
opatřeními, avšak na diferencovaný přístup k těmto žákům to výrazný vliv nemělo.
Závěry většiny hodin teoretických předmětů nebyly účelně využity k hodnocení naplnění
cíle a poskytnutí vzájemné zpětné vazby k efektivitě výuky (např. prostřednictvím
sebehodnocení a vzájemného hodnocení žáků). Při organizování závěrů hodin byli učitelé
úspěšnější tehdy, když mohli využít vzájemné posouzení výsledků žákovských prací
(například v předmětech s výtvarným zaměřením) či zhodnocení získaných jazykovýc h
znalostí a dovedností. V ostatních předmětech zhodnocení práce chybělo nebo nebylo
dostatečné.
V praktickém vyučování postupovali všichni vyučující s využitím účelných forem práce.
Dařilo se jim žáky účinně motivovat a velmi úspěšní byli pedagogové při podpoře
kreativních činností žáků. Důsledně trvali na dodržování stanovených postupů, se znalostí
možných případných problémů při práci s materiály a nástroji na ně cíleně žáky upozorňova li
a současně jim vytvářeli dostatek prostoru pro vlastní tvůrčí činnost. Promyšleně
pro ně připravovali zadání krátkodobých úkolů a dlouhodobějších projektů. Nebyly
výjimkou ani podrobně připravené pracovní listy. Ke každému žákovi bylo přistupová no
individuálně, se znalostí jeho možností, všem bylo umožněno pracovat vlastním tempem.
Vyučující vytvářeli příležitosti pro průběžné a závěrečné hodnocení, které se neomezova lo
pouze na zhodnocení práce pedagogem. Žáci dokázali poukázat na případné problémy
ve svých činnostech, při vzájemném posuzování svých výrobků byli vedeni k objektivitě
i taktnímu přístupu.
Vychovatelé při naplňování vzdělávacího programu domova mládeže spolupracují
s vedením školy. Ubytovaní se účastní různorodých zájmových aktivit i příležitostnýc h
činností. Těsná spolupráce se školou (všichni ubytovaní jsou žáky školy) se pozitivně
projevuje při zohledňování specifických potřeb ubytovaných, při organizaci zájmovýc h



                                            3/7
aktivit v prostorech školy i při vytváření podmínek pro přípravu žáků. Vychovatelé činnost
svých výchovných skupin pravidelně vyhodnocují. Problémy v chování žáků jsou důsledně
řešeny, úspěšně je využívána spolupráce se zákonnými zástupci nezletilých ubytovaných.


                          Hodnocení výsledků vzdělávání
Vzdělávací výsledky žáků a studentů v teoretické i praktické výuce jsou sledovány
a analyzovány. Systém jejich zjišťování a hodnocení je založen na uplatňování standardníc h
evaluačních nástrojů s využitím různých forem písemného a ústního ověřování žákovských
a studentských znalostí a dovedností.
Výsledky za jednotlivá klasifikační období jsou pravidelně vyhodnocovány na jednáních
pedagogické rady. Pedagogové usilují o včasnou identifikaci žáků ohrožených školním
neúspěchem a nabízí jim ve spolupráci s třídními učiteli a vedením školy vhodnou podporu
(konzultace, doučování), ne vždy jsou ale tato opatření efektivní. Motivačním podnětem
je stipendium, někdy žáci využívají možnost změny vzdělávacího oboru.
Sledována a vyhodnocována je úspěšnost žáků při ukončování vzdělávání maturitní
(dále MZ) a závěrečnou zkouškou a studentů u absolutoria. Rozbor výsledků žáků u těchto
zkoušek vedení školy pravidelně zpracovává formou sumarizace.                   Výsledky
MZ jsou v průběhu posledních třech let v rámci vzdělávacích oborů kolísavé. Celkově škola
nedosahuje republikového průměru, kromě gymnaziálního oboru. V naprosté většině
se neúspěšnost týká společné části MZ, didaktických testů z českého i anglického jazyka.
Vysoká je zejména neúspěšnost v podzimním termínu MZ (v roce 2023 s úspěšností 22,7 %
a v roce 2024 s 42,4 %), ve většině žáci v tomto termínu MZ neuspěli opakovaně.
Škola neúspěchy identifikuje, stanovená opatření (konzultace, doučování, procvičování
didaktických testů) ale i v této oblasti nebyla efektivní. Pozitivním zjištěním je realizace
nových postupů. Jedná se např. o změny v organizaci výuky – dělení tříd ve výuce
anglického jazyka nebo cílené školení pro všechny pedagogy iniciované a realizo va né
vedením školy např. v oblasti inovativních metod směřujících mj. k práci s textem. Jejich
efektivita vzhledem k nedávné době jejich realizace nebyla ještě vyhodnocena. Další
opatření byla zavedena v rámci činnosti jednotlivých pedagogů, např. online kurzy
pro podporu přípravy na MZ z českého jazyka, s výraznou úspěšností žáků, kteří se kurzu
zúčastnili. Přibývá také žáků, kteří úspěšně skládají certifikované zkoušky z anglické ho
jazyka.
Závěrečné zkoušky vykazují stabilní výsledky žáků (v průměru 80% úspěšnost).
Absolutoria dosahují všichni studenti, výjimečně jednotlivci v náhradním nebo opravném
termínu. Velká je ale fluktuace studentů během studia.
Ke zjišťování výsledků vzdělávání žáků škola využívá i externí testování, což splňuje
pro školu funkci informační bez konkrétní analýzy. K analýze nebyly využity ani výsledky
externího testování, kde např. ve čtenářské gramotnosti žáci dosahují slabých výsledků.
Přesto jsou v rámci předmětové komise realizovány konkrétní kroky k podpoře čtenářské
gramotnosti (využití knihovny ke čtenářským besedám).
Činnost školního poradenského pracoviště získala od minulé inspekční činnosti
na systematičnosti a směřuje nejen k cílené pomoci žákům a studentům, ale i k metodickému
vedení vyučujících. Kromě výchovné poradkyně, metodika prevence a kariérové poradkyně
je členkou školního poradenského pracoviště také vedoucí domova mládeže,
což má pozitivní dopad na sdílení informací o prospěchu a chování ubytovaných žáků,



                                            4/7
provázanosti přijímaných opatření a sledování jejich účinnosti. Přínosné jsou seznamovac í
a informační aktivity členů pracoviště pro žáky prvního ročníku při zahájení studia.
Každoroční aktualizace minimálního preventivního programu reagují na potřeby školy
a nejčastěji se vyskytující problémové jevy (sebepoškozování, kyberšikana, hledání
identity). Škola účelně využívá monitorování klimatu externími subjekty a se zjištěními
promyšleně pracuje. Aktuálně byla prohloubena spolupráce s Centrem duševního zdraví
FOKUSu Vysočina v Havlíčkově Brodě z důvodu nárůstu počtu žáků s psychickými
problémy. Škole se daří vytvářet podmínky pro budování pozitivní atmosféry,
např. vstřícným postojem vedení školy a pedagogů k žákům, prostřednictvím každodenního
otevřeného přístupu, adaptačních pobytů a sportovních kurzů, kroužků, poskytováním
relaxačních zón v areálu školy a individuálním řešením problémů žáků.
Kooperace s mnoha různorodými partnery (i zahraničními) přispívá k rozvoji jednotlivýc h
vzdělávacích oborů, ke sdílení zkušeností a inspirace i k propagaci školy. Jedná se např.
o Národní muzeum v Praze, město Světlá nad Sázavou, Český olympijský výbor,
Hospodářskou komoru ČR a Vysokou školu chemicko-technologickou Praha. V souvislos ti
s účastí na tuzemských i zahraničních soutěžích dosahují žáci vynikajících umístě ní
v uměleckořemeslných i všeobecně vzdělávacích oblastech. Motivačně důležitá
je spolupráce s odborníky z praxe i s bývalými žáky a studenty. Škola je otevřená veřejnosti
také prostřednictvím nabídky zájmových kurzů v rámci Univerzity volného času.


                                         Závěry
Vývoj školy
– Obměna širšího vedení školy se pozitivně projevila v řídící a kontrolní činnosti.
– Nová identita a web školy.
– Přijetí do Asociace středních a vyšších odborných škol s výtvarnými a umělecko-
  řemeslnými obory České republiky.
– Zkvalitnění prostorových a materiálních podmínek pro vzdělávání.
Silné stránky
– Koncepční využívání výtvarných prací žáků k tvorbě esteticky podnětného prostředí
  školy a propagaci školy na veřejnosti. (1.4)
– Zkvalitnění v materiální oblasti s pozitivním dopadem na kvalitu výuky. (2.4)
– Účinná podpora tvůrčích činností žáků v praktickém vyučování. (4.1)
– Systematická činnost školního poradenského pracoviště, včetně zapojení vedoucí
  domova mládeže, s pozitivním dopadem na sdílení informací, přijímání a vyhodnoco vá ní
  cílených opatření. (6.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Neefektivní závěry hodin s absencí sebehodnocení a vzájemného hodnocení žáků
  v teoretických předmětech. (4.2)
– Nedostatečná diferenciace výuky v teoretických předmětech vzhledem k individuálnímu
  potenciálu žáků a studentů. (4.3)


                                            5/7
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Zaměřit se na závěry hodin, zařadit do výuky teoretických předmětů vzájemné hodnocení
  a sebehodnocení žáků.
– Provádět diferenciaci výuky přímo v hodinách teoretických předmětů.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.    Roční program EVVO na školní roky 2023/2024 a 2024/2025
 2.    Zápisy z jednání pedagogické rady, školní rok 2023/2024 a 2024/2025
 3.    Plán výchovného poradenství pro školní rok 2024/2025, s účinností od 1. 9. 2024
 4.    Strategie prevence a řešení školní neúspěšnosti žáků, s platností od 1. 7. 2019
 5.    Minimální preventivní program pro školní rok 2024/2025
 6.    Výroční zpráva, školní rok 2023/2024
 7.    Personální dokumentace pedagogických pracovníků
 8.    Dokumentace domova mládeže, školní rok 2024/2025
 9.    Stipendijní řád, s platností od 1. 9. 2024
10.    Plán DVPP na období školního roku 2023/2024 a 2024/2025
11.    Rozvrhy hodin, školní rok 2024/2025
12.    Dokumentace k maturitním a závěrečným zkouškám za školní rok 2023/2024
13.    Školní vzdělávací programy jednotlivých oborů vzdělání


                                        Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.



                                            6/7
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Marie Jadrná, DiS., školní inspektorka, vedoucí inspekčního týmu
 Mgr. Ludmila Dobalová, školní inspektorka
 Mgr. Miroslav Pospíšil, školní inspektor
 PhDr. Ludmila Slánská, školní inspektorka
 Ing. Hana Vejvodová, kontrolní pracovnice
18. 11. 2024




                                          7/7
