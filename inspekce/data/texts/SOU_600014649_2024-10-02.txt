CSI0X00CVIVL




                                  Česká školní inspekce
                                Jihomoravský inspektorát
                              Šumavská 519/35, 602 00 Brno
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIB-2460/24-B
                                       Sp. zn. ČŠIB-S-528/24 B


Název                               Střední škola polytechnická Kyjov, příspěvková
                                    organizace
Sídlo                               Havlíčkova 1223/17, 697 01 Kyjov
E-mail                              sou@soukyjov.cz
IČO                                 00 053 163
Identifikátor                       600 014 649
Právní forma                        příspěvková organizace
Zastupující                         RNDr. Petr Koiš, Ph.D.
Zřizovatel                          Jihomoravský kraj
Místa inspekční činnosti            Havlíčkova 1223, Kyjov
                                    Ivana Javora 3018, Kyjov
                                    Nádražní 471, Kyjov
                                    Za Humny 3303, Kyjov
Inspekční činnost na místě          2. 10. – 4. 10. a 7. 10. 2024

Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                   Charakteristika
Střední škola polytechnická Kyjov, příspěvková organizace (dále „škola“) vykonává činnost
střední školy, domova mládeže a školní jídelny. Ve školním roce 2024/2025 škola realizuje
vzdělávání ve 22 oborech, v oborech středního vzdělávání s výučním listem: 23-51-H/01
Strojní mechanik, 23-55-H/02 Karosář, 23-68-H/01 Mechanik opravář motorových vozidel,
26-51-H/01 Elektrikář, 36-52-H/01 Instalatér, 36-67-H/01 Zedník, 36-69-H/01 Pokrývač,
53-41-H/011 Ošetřovatel, 26-51-E/01 Elektrotechnické a strojně montážní práce, 36-64-
E/01 Tesařské práce, 36-57-E/01 Malířské a natěračské práce, 36-67-E/01 Zednické práce,
65-51-E/01 Stravovací a ubytovací služby a 75-41-E/01 Pečovatelské služby. Ve dvou
oborech středního vzdělávání s maturitní zkouškou: 39-41-L/01 Autotronik a 39-41-L/02
Mechanik instalatérských a elektrotechnických zařízení, a jednom oboru vzdělání
nástavbového studia: 64-41-L/51 Podnikání. Některé z tříletých oborů nabízí škola
ve zkráceném ročním programu (absolventům s výučním listem nebo maturitní zkouškou
z jiného oboru), jde o obory: 36-66-H/01 Montér suchých staveb, 23-51-H/01 Strojní
mechanik a 36-52-H/02 Mechanik plynových zařízení. Toto studium je určeno i pro žáky,
kteří nezískali maturitní zkoušku, ale prospěli ve druhém pololetí posledního ročníku oboru
vzdělání s maturitní zkouškou. Škola také nabízí dvouletý obor: 78-62-C/02 Praktická škola.
Ve většině oborů vzdělání je žákům zajištěna vhodná oborová prostupnost (možnost změny
oboru).
Sloučením dvou středních odborných škol v Kyjově do jednoho subjektu v roce 2022 došlo
k výraznému zvýšení počtu žáků (jde téměř o 100% nárůst). Ke dni inspekční činnosti škola
vzdělávala celkem 886 žáků, z toho 19 s odlišným mateřským jazykem a 104 žáků
s podpůrnými opatřeními druhého až pátého stupně napříč obory.
Vzdělávání a školské služby jsou uskutečňovány na čtyřech místech poskytovaného vzdělání
ve městě Kyjově. Ubytovací služby poskytuje žákům domov mládeže umístěný v areálu
školy na Nádražní ulici. V době inspekční činnosti zde bylo ubytováno celkem 66 žáků
ve dvou výchovných skupinách. Školní stravování zajišťuje školní jídelna výběrem ze dvou
jídel.


                         Hodnocení podmínek vzdělávání
Ředitel školy (dále „ředitel“) si stanovil jako hlavní koncepční cíl vybudování technicko-
inovativního centra vzdělávání. Další koncepční cíle a postupy vedoucí k jejich naplnění
jsou popsány v dokumentu „Dlouhodobý záměr vzdělávání“. Zaměřeny jsou zejména na
rozvoj v oblasti řízení a vedení školy, oborové nabídky, materiálních podmínek včetně
kvality výuky a výsledků vzdělávání.
Ředitel účelně delegoval kompetence a odpovědnost za konkrétní úkoly na své zástupce pro
teoretické a odborné vzdělávání, včetně zástupkyně ředitele pro školní poradenské
pracoviště. Poradními orgány ředitele jsou pedagogická rada a předmětové komise, které
fungují s pozitivním dopadem do svých oblastí. Zpětnou vazbu k průběhu a podmínkám
vzdělávání získává vedení školy prostřednictvím vhodně rozpracovaných dotazníkovýc h
šetření mezi žáky, konzultuje a zjištění dále přenáší na jednotlivé vyučující. Přenos
informací mezi účastníky vzdělávání je funkční a vhodně nastavený, založený zejména
na setkávání při pravidelných poradách a elektronické komunikaci. Pedagogická rada kromě
organizačních záležitostí řeší i vzdělávací výsledky žáků. Zavedený žákovský parlament
funguje na standardní úrovni.



                                           2/10
Průběh vzdělávání vedení školy sleduje pomocí hospitační činnosti, o práci jednotlivýc h
pedagogických pracovníků tak má ucelený přehled. Z této činnosti jsou vyhotove né
záznamové hospitační listy, které jsou přehledné a obsahují průběh, výsledky hospitací
včetně přijatých opatření a vyjádření pedagogů. Tato praxe přináší postupné zvyšová ní
kvality v teoretickém i odborném vzdělávání, ale v části teoretické výuky se stále nedaří
přenést potřebné inovativní prvky do průběhu výuky. Vzájemné náslechy mezi pedagogy
jsou aktivně využívané a mají význam zejména ve sdílení příkladů dobré praxe.
Na škole jsou vedením zajištěny personální podmínky pro realizaci školních vzdělávac íc h
programů, k dalšímu profesnímu rozvoji a vzdělávání se daří motivovat většinu
pedagogických pracovníků. Plán dalšího vzdělávání pedagogů má reálnou podobu,
je průběžně sledován i vyhodnocován. Tato činnost se efektivně promítá zejména
do odborného vzdělávání, ale v oblasti aktivních forem a metod výuky se nedaří dostatečně
aplikovat do průběhu výuky. Výborně nastavené má škola uvádění začínajících pedagogů,
které je motivačního charakteru s jasně nastavenými kritérii uvádění, začínající učitelé
přesně vědí, co je od nich požadováno, a jaké se od nich očekávají konečné výstupy.
Školní poradenské pracoviště poskytuje poradenské služby na velmi dobré úrovni.
Na organizaci a řízení jeho činnosti se podílí zástupkyně ředitele pro poradenskou činnost
a současně výchovná poradkyně. Systematická a dobře koordinovaná práce školního
poradenského pracoviště napomáhá k zajištění poskytování podpůrných opatření žákům
podle jejich individuálních vzdělávacích potřeb. Škole se dobře daří ve spolupráci s třídními
učiteli a ostatními vyučujícími identifikovat žáky prvních ročníků s potřebou podpůrných
opatření a vhodně jim nastavit podporu. Ve sledované teoretické i praktické výuce byla
přínosná pro žáky se speciálními vzdělávacími potřebami a zpravidla i pro ostatní žáky
podpora asistentek pedagoga. Informace o žácích se speciálními vzdělávacími potřebami
jsou všem pedagogům předávány elektronicky a na společných poradách. Jedním
z osvědčených nástrojů k zabránění předčasnému odchodu žáka ze vzdělávání je možnost
změny oboru vzdělání. Jako nezbytná pro zdravé klima školy je zde vnímána prevence
rizikového chování, i zde je kladen nezbytný důraz na práci třídních učitelů. Tým školních
metodiků prevence spolu se sociálním pedagogem a školním psychologem uplatňuje
své zkušenosti i odbornost a zajišťuje potřebné preventivní aktivity i prostupnost informac í
a návaznost preventivních činností mezi školou a domovem mládeže. Školní poradenské
pracoviště se v uplynulém období mimo jiné věnovalo zejména upevňování vzájemnýc h
vztahů mezi žáky, podpoře příznivého sociálního klimatu tříd, předcházení krizovému
chování a okamžitému řešení vzniklých závažných situací, což se škole zpravidla daří.
V případech vážného narušení vztahů ve třídě spolupracuje s externími odborníky. V zájmu
vytváření funkčních třídních kolektivů škola pravidelně organizuje pro první ročníky
adaptační dny se seznamovacími a sportovními aktivitami. Škola nabízí žákům schránky
důvěry, konzultace s pedagogy, doučování, individuální podporu školního psychologa
využívá okolo 5 % žáků. Žákům s odlišným mateřským jazykem je poskytována nezbytná
pomoc při vzdělávání včetně doučování, řešení administrativních a organizač níc h
záležitostí. Výchovná poradkyně v potřebném rozsahu zajišťuje diagnosticko-poradensko u
podporu a předávání poznatků žákům v oblasti volby povolání.
Vedení školy se zaměřilo na zkvalitnění materiálních podmínek pro vzdělávání, s využitím
finančních prostředků mnoha projektů, ale i pomocí sociálních partnerů. Zlepšilo
se vybavení pracovišť pro praktické vyučování, které tak odpovídá moderním trendům
příslušných oborů. Daří se obnovovat informační a komunikační techniku v teoretickém
vzdělávání i inovovat materiálně-technické zázemí pro praktické vyučování. Vedení školy
aktivně pracuje na realizaci projektu vybudování technického centra.



                                            3/10
V domově mládeže jsou žáci ubytovaní ve dvoulůžkových pokojích, což jim zajišťuje
dostatečný osobní prostor a kvalitní podmínky pro přípravu na vzdělávání i realizac i
volnočasových aktivit. Ubytovaným žákům jsou k dispozici další prostory pro účelné využití
volného času, například společenská místnost s informační a komunikační technikou,
kulečníkem, kuchyňku, posilovacím zařízením a tělocvičnou. V posledních letech dochází
k postupné modernizaci pokojů a rekonstrukci společenských místností. V průběhu
inspekční činnosti bylo zjištěno, že v důsledku probíhající rekonstrukce chybělo funkční
organizační nastavení ve vztahu k provoznímu úseku. Prostředí působilo méně podnětně,
což negativně ovlivnilo kvalitu života ubytovaným žákům. Během inspekční činnosti škola
přijala opatření, která vedla ke zlepšení stávajícího stavu.
Škola spolupracuje s profesními cechy a hospodářskou komorou. Vedoucí pracovníci mají
všichni funkční studium nebo ho aktuálně studují, což přispívá k efektivnímu řízení školy.
Část praktického vyučování probíhá na pracovištích smluvních partnerů, kde jsou pro jeho
realizaci vytvořeny vhodné podmínky a dochází tak k cílenému propojení s reálnou praxí
i prohlubování dovedností žáků.


                          Hodnocení průběhu vzdělávání
Průběh vzdělávání byl hodnocen v teoretickém i praktickém vyučování ve většině oborů
vzdělávání.
Praktické vyučování bylo sledováno ve školních dílnách a odborných učebnách, jejichž
materiální podmínky odpovídají nárokům jednotlivých oborů vzdělání a umožňují žákům
seznámení se správnými technologickými postupy. Organizace praktického vyučová ní,
kde žáci střídají druh vykonávaných činností jim umožňuje odpovídajícím způsobem
získávat odborné kompetence stanovené konkrétním školním vzdělávacím programem.
Ve sledované výuce odborného výcviku pedagogické postupy umožňovaly získávání
dovedností a odborných znalostí, které jsou zapotřebí pro uplatnění v praxi. Vzdělávací cíle
vycházely z obsahu školních vzdělávacích programů při zohledňování aktuálních potřeb
jednotlivých žáků. Diferenciace probíhajících činností byla vhodně uplatňována podle
individuálních možností a výkonnosti žáků. Ti pracovali většinou se zájmem, samostatně
i v menších skupinkách, pod dohledem učitele, který jim případně poskytoval odpovídajíc í
dopomoc včetně vhodné motivace k zadaným činnostem. Sledovaná výuka oborů
Ošetřovatel a Pečovatelské služby probíhala na pracovištích smluvních partnerů
i v odborných učebnách. Výuka byla dobře zorganizována a na všech hospitovanýc h
pracovištích vyučující poskytovaly žákům oporu a vytvářely pozitivní pracovní prostředí.
Hospitovaná výuka však vykazovala rozdílnou úroveň. Výuka vedená v odborných
učebnách i část výuky probíhající u smluvních partnerů byla vedena profesionálně, žáci byli
podporováni při osvojování jejich komunikativních i praktických dovedností. Výuka vhodně
navazovala na teoretické vědomosti. Vyučující žáky vhodně instruovaly a podporovaly.
V části praktického vyučování probíhajícího u smluvního partnera však nebyly zcela
dodržovány hygienicko-epidemiologické zásady. Některé praktické činnosti prováděli žáci
s chybami, které nebyly důsledně vyučujícími korigovány, což nepodporovalo správné
osvojení prováděných výkonů.
V průběhu sledované teoretické výuky žáci dodržovali stanovená pravidla. Učitelé k žákům
přistupovali vstřícně, podněcovali je k plnění zadaných úkolů, ale ne vždy se jim dařilo
všechny žáky aktivně zapojit do výuky. Méně pozornosti bylo věnováno organizac i
vyučovacích hodin a zhodnocení průběhu výuky a splnění vzdělávacích cílů v závěru
jednotlivých vyučovacích hodin (někdy bylo stručně realizováno pedagogem, bez aktivního


                                           4/10
zapojení žáků). V části teoretických předmětů byli nedostatečně vedeni k vyhledává ní,
vyhodnocování a používání informací z různých zdrojů, což mělo negativní dopad na rozvoj
jejich klíčových kompetencí. Komunikace v těchto hodinách byla jednostranně vedena
od učitele k žákům, do rozhovoru se zapojovala jen část z nich. Kvalitativní rozdíl byl
sledován zejména v oblasti jazykového vzdělávání. Vyučovací hodiny byly někde doplněny
řízeným rozhovorem a samostatnou prací žáků. Ve sledované výuce vzdělávací oblasti
Jazykového vzdělávání vyučující žáky správně motivovali a aktivně zapojovali do výuky.
Chyba se využívala k učebnímu pokroku a zpětná vazba směrem k žákům byla účelná. Ve
sledovaných hodinách českého jazyka žáci pracovali na zadaných úkolech samostatně nebo
ve dvojicích a učivo museli vyhledávat, analyzovat a odpovídajícím způsobem i obhájit.
V práci se slovními druhy probíhala příkladná názornost vyučujícího se zdařilým
předáváním náročnějších úloh na samotné žáky. Ve výuce byla efektivním způsobem
využívaná didaktická technika i samotnými žáky. Ve všech hodinách výuky cizího jazyka
se dařilo optimálně nastavit cizojazyčné prostředí. Žáci se aktivně zapojovali do vhodně
nastavených aktivizačních cvičení, kde přidaným efektem byla zábavná forma výuky.
Převládala aktivita na straně žáků, ti tak měli dostatek prostoru na řešení problémových úloh
a posilování svých jazykových kompetencí. Výuka ve vzdělávacích oblastech
Matematického vzdělávání a Informatického vzdělávání byla obsahově kvalitní, zaměřená
na osvojování a procvičování učiva, avšak jednotvárná. Využité frontální postupy
neaktivizovaly žáky, nepodporovaly u nich zpravidla schopnost kooperace. V řízenýc h
diskusích odpovídali pouze někteří z nich, a to jednoslovně. V některých hodinách využíva li
žáci digitální technologie k osvojování základních dovedností nebo procvičení či opakování
učiva, v jedné z hodin mohli kreativně uplatnit AI, což několik z nich úspěšně provedlo.
V navštívené vzdělávací oblasti Přírodovědného vzdělávání bylo charakteristické pracovní
prostředí, které vykazovalo střídavou aktivitu žáků. V části hodin se žáci zapojovali
do výuky, ale při výpočtu jednotlivých příkladů nebo frontální výuce ztráceli pozornost
a výuka byla tak méně efektivní. Vyšší aktivitu vykazovali žáci na cvičeních prostřednictvím
mobilních aplikací. Diferenciace výuky nebyla v hodinách patrná i přes to, že žáci
vykazovali odlišnou úroveň znalostí. Ve vzdělávací oblasti Vzdělávání pro zdraví žáci
aktivně rozvíjeli své pohybové dovednosti při individuálním i skupinovém cvičení, rozvíje li
spolupráci, řazením jednotlivých cviků v hodině vyučující dbali na fyziologický pohyb
a prevenci vzniku úrazu. Vhodně žáky instruovali při osvojování jednotlivých pohybových
dovedností.
Sledovaná výuka odborných předmětů byla vedena po oborové stránce správně, většinou
se učitelům dařilo propojovat nové teoretické poznatky s příklady a situacemi z běžného
života, popřípadě se zkušenostmi žáků z praktického vyučování. V některých vyučovac íc h
hodinách se učitelé snažili o zvýšení názornosti výuky a výukový obsah žákům s využitím
didaktické techniky prezentovali. Avšak výuka zde byla vedena převážně frontálním
způsobem bez zapojení aktivizačních metod s nedostatečnou názorností, což způsobovalo
pasivitu žáků, žáci měli jen velmi malý prostor k rozvoji komunikativních dovedností.
Učitelé se snažili učivo zatraktivnit formou řízeného rozhovoru se žáky, s větší aktivito u
na straně učitelů. Pozitivem některých hodin bylo naopak využití mobilních telefonů
pro vyhledávání informací nebo ověřování znalostí formou testu.
Činnosti nabízené žákům v praktické škole byly vyučující dobře promyšlené, připravené
a podpořené názornými pomůckami. Důraz byl kladen zejména na praktické dovednosti
využitelné v běžném životě. Zařazovány byly mezipředmětové vztahy, které žákům
umožňovaly lepší porozumění probíraným tématům. Každému žákovi byla poskytována
individuální zpětná vazba a hodnocení přímo souviselo s konkrétní činností ve výuce. Žáci
projevovali radost z prováděných činností a výsledků své práce.


                                            5/10
Akce organizované domovem mládeže ve spolupráci s dalšími subjekty umožňují rozvoj
sociálních kompetencí ubytovaných (Centrum služeb pro seniory, Městskou knihovno u,
Domovem Horizont atd.). Personální kompetence a zlepšování vztahů mezi účastníky
volnočasového vzdělávání jsou vhodně rozvíjené uspořádáním táboráků, hallowee nské
párty, vánočního večírku atd.


                         Hodnocení výsledků vzdělávání
Znalosti a dovednosti žáků ověřují pedagogové průběžně podle pravidel, která jsou
součástí školního řádu. Ke zjišťování dosažené úrovně znalostí žáků vyučující využíva jí
běžné evaluační nástroje založené na uplatňování různých forem ústního a písemného
zkoušení. Zákonní zástupci jsou o výsledcích vzdělávání i absenci žáků informo vá ni
prostřednictvím elektronického systému. Externí způsoby ověřování úrovně dosahovaných
výsledků, až na výběrové testování Českou školní inspekcí, škola nevyužívá.
V průběhu vzdělávání škola systematicky sleduje úspěšnost žáků a jejich vzdělávac í
výsledky za jednotlivá klasifikační období pravidelně vyhodnocuje na jednáních
pedagogické rady i předmětových komisí. Se zjištěními vedení školy dále pracuje a přijímá
konkrétní návrhy ke zlepšení výsledků ve vzdělávání a následně vyhodnocuje efektivitu
přijatých opatření.
Zvýšená pozornost je v součinnosti se školním poradenským pracovištěm věnována žákům
ohroženým školním neúspěchem. V takovém případě škola nabízí žákům doučování nebo
individuální konzultace s učiteli. Pro předcházení neúspěšnosti žáků v průběhu vzdělává ní
zavedla škola systém tzv. metodických komisí určených pro konkrétní třídu. V rámci jejich
jednání se schází třídní učitel se všemi vyučujícími, kteří ve třídě učí, a předávají
si informace o prospěchu a chování jednotlivých žáků. Díky systematické práci v oblasti
předcházení školní neúspěšnosti se škole podařilo snížit podíl neprospívajících žáků
ve druhém pololetí školního roku 2023/2024 ve srovnání se školním rokem 2022/2023
z 10 % na 5 %.
Vedení školy pravidelně monitoruje a statisticky vyhodnocuje výsledky žáků u závěrečnýc h
a maturitních zkoušek. Téměř všichni žáci oborů středního vzdělání s výučním listem
v posledních třech školních letech závěrečnou zkoušku konali. Z celkového počtu konajícíc h
žáků bylo průměrně úspěšných 92,8 %. O něco horších výsledků při ukončování vzdělává ní
dosahovali žáci oborů středního vzdělání s maturitní zkouškou. Z celkového počtu
v posledních třech letech jich průměrně uspělo 88,5 %. Počet neúspěšných žáků u závěrečné
i maturitní zkoušky má klesající tendenci.
Na základě vhodně stanovených pravidel pro hodnocení žáků a jejich důslednému
uplatňování se škole daří snižovat vysokou či neomluvenou absenci. Postupy školy v této
oblasti jsou účinné, žáci jsou k pravidelné školní docházce vhodně motivováni. Nižší míru
absence mají žáci tříletých oborů středního vzdělání s výučním listem („E“ oborů s menším
objemem teorie) a nástavbového studia, naopak vyšší absenci řeší škola u žáků tříletýc h
oborů středního vzdělání s výučním listem (běžná forma) a zkrácené formy studia.
K výchovným opatřením je přistupováno na základě jasně stanovených pravidel a vyšší
podíl kázeňských opatření souvisí převážně právě s neomluvenou absencí žáků.
V posledních třech letech významně roste také počet udělených pochval třídního učitele
i ředitele školy.
Škola vytváří vhodné podmínky a motivuje své žáky k zapojení do mnoha aktivit
s pozitivním dopadem na rozvoj jejich klíčových i odborných kompetencí a naplnění profilu


                                           6/10
absolventa. Žáci se účastní různých, převážně odborných soutěží, kde dosahují umístě ní
na předních místech. Výborných výsledků dosahují v zapojení do projektu vévody
z Edinburghu s názvem DofE, který mladým lidem pomáhá k osobnostnímu rozvoji. Také
rozvíjení jazykových kompetencí je zde příkladně podporováno každoroční možností
výjezdu žáků na jeden měsíc do Itálie nebo Španělska.
Během vzdělávání mohou žáci získat nad rámec běžné výuky některé dovednosti a zkoušky
dobře využitelné v jejich budoucím povolání. Jde především o získání řidičského průkazu
(u žáků oborů, kde není jeho získání součástí vzdělávacího programu), nebo svářečského
průkazu.
Pracovní, sociální a komunikativní kompetence v domově mládeže jsou rozvíjeny využitím
nabídky volnočasových aktivit, a to především v několika zajímavě zaměřených kroužcích,
sportovní, informatický, výtvarný, kroužek vaření, šití a kroužek Zvířata a lidé. Význa mným
přínosem je členství domova mládeže v Asociaci středoškolských klubů, které
vychovatelům poskytují finanční prostředky pro zajištění akcí pro ubytované žáky (návštěva
kina, paintball, čtyřkolky).


                                      Závěry

Vývoj školy
– Sloučení dvou středních odborných škol v roce 2022 do jednoho subjektu.
– Zahájení realizační činnosti centra technicko-inovativního vzdělávání v Kyjově.
– Změna ve vedení školy, zástupce ředitele pro praktické vzdělávání.
– Vytvoření nové organizační struktury v oblasti školního poradenského pracoviště.
– Ve školském ubytovacím zařízení se rozšířila nabídka volnočasových aktivit.
Silné stránky
– Naplňování koncepčních strategií a realizace různých projektů mají velký přínos
  pro kvalitu odborného vzdělávání i samotný rozvoj školy. (1.1)
– Užitečné a oboustranně přínosné partnerské vztahy se zaměstnavateli a profesními
  organizacemi se promítají do kvality odborného vzdělávání a vytvářejí podmínky
  pro lepší uplatnitelnost absolventů na trhu práce. (1.5)
– Promyšlený kontrolní systém přispívá k postupnému zvyšování úrovně řízení. (2.1)
– Vedení školy aktivně plánuje a realizuje svůj profesní rozvoj s dopadem do kvality chodu
  školy. (2.5)
– Každoroční výjezdy žáků do zahraničí napomáhají k rozvoji jejich jazykovýc h
  kompetencí i celkovému osobnostnímu rozvoji. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Organizační zabezpečení během probíhající            rekonstrukce    v domově     mládeže
  neodpovídalo potřebám ubytovaných. (2.4)




                                           7/10
– Žáci byli v části teoretických předmětů nedostatečně vedení k vyhledává ní,
  vyhodnocování a používání informací z různých zdrojů, což mělo negativní dopad
  na rozvoj jejich klíčových kompetencí. (4.2)
– V odborných teoretických předmětech převládala výuka s menším zapojením žáků
  do výuky, včetně jejich malé možnosti prezentování nabytých vědomostí
  a komunikačních dovedností. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Zabezpečit organizaci na domově mládeže tak, aby nedocházelo ke zhoršování kvality
  ubytování v průběhu rekonstrukce.
– Zaměřit se ve výuce na podněcování ke kritickému myšlení a využívání různých
  informačních zdrojů jednotlivými žáky.
– Zapojovat žáky v co nejvyšší míře do průběhu výuky, umožňovat jim prezentaci nabytých
  vědomostí, s aktivní podporou/motivací jejich komunikačních dovedností.
– Vzdělávat pedagogy v oblasti aktivních forem a metod výuky se sdílením dobré praxe
  a přenášením těchto aktivit do průběhu vzdělávání v teoretické výuce.
– Provádět ošetřovatelské úkony u smluvních partnerů vždy podle stanovenýc h
  ošetřovatelských standardů, pro účinný rozvoj profesních dovedností žáků.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 14 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Výpis z rejstříku škol a školských zařízení ze dne 2. 10. 2024
 2.   Školní vzdělávací programy platné ve školním roce 2024/2025
 3.   Školní vzdělávací program domova mládeže, platný od 1. 9. 2023
 4.   Školní řád s účinností od 1. 9. 2024
 5.   Vnitřní řád domova mládeže s účinností od 1. 9. 2024
 6.   Dokument upravující přijímací řízení k umístění žáků k ubytování v domově mládeže
      Střední školy polytechnické Kyjov ve školním roce 2024/2025
 7.   Povolení o zvýšení nejvyššího počtu žáků ve výchovných skupinách ze dne
      30. 8. 2024
 8.   Deníky výchovné skupiny vedený ve školním roce 2023/2024 a 2024/2025
 9.   Měsíční plány domova mládeže vedené ve školním roce 2023/2024 a 2024/2025



                                           8/10
10.   M8 Výkaz o střední škole podle stavu k 30. 9. 2024
11.   Z 19-01 Výkaz o školském ubytovacím zařízení podle stavu k 30. 9. 2024
12.   Školní elektronický informační systém vedený ve školním roce 2024/2025
13.   Koncepce rozvoje školy k 11. 10. 2022
14.   Organizační struktura školy
15.   Výroční zpráva o činnosti školy za školní rok 2022/2023
16.   Zápisy z porad vedení ve školním roce 2023/2024 a 2024/2025
17.   Zápisy z jednání pedagogické rady ve školním roce 2023/2024 a 2024/2025
18.   Plán dalšího vzdělávání pedagogických pracovníků pro školní rok 2023/2024
      a 2024/2025
19.   Hospitační záznamy školy vedené ve školním roce 2023/2024 a 2024/2025
20.   Dokumentace k praktickému vyučování vedená ve školním roce 2024/2025 – vzorek
      ( Produktivní činnost žáků, odměny žákům, smlouvy o obsahu, rozsahu a podmínkách
      praktického vyučování)
21.   Školní matrika vedená v elektronické podobě – včetně záznamů o žácích
      se speciálními vzdělávacími potřebami
22.   Dokumentace školního poradenského pracoviště vedená ve školním roce 2024/2025:
      Program poradenských služeb ve škole, Preventivní program školy 2024/2025 a jeho
      přílohy, Doporučení školských poradenských zařízení, Individuální vzdělávací plány
      a Vyhodnocení individuálního vzdělávacího plánu – vzorek, osobní spisy žáků
      se speciálním vzdělávacími potřebami – vzorek, záznamy z jednání se žáky a jejich
      zákonnými zástupci
23.   Přehledy klasifikace školy vedené za školní roky 2022/2023 a 2023/2024
24.   Výsledky maturitní zkoušky za jarní a podzimní zkušební období roků 2022, 2023
      a 2024
25.   Celkové výsledky závěrečných zkoušek za roky 2022, 2023 a 2024
26.   Dokumentace školy k hodnocení ekonomických podmínek, zajištění bezpečnosti
      a ochrany zdraví žáků a školního stravování
27.   Inspekční zpráva, Čj. ČŠIB-1168/14-B, ze dne 3. 11. 2014


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




                                         9/10
Složení inspekčního týmu a datum vyhotovení inspekční zprávy

 PhDr. Jiří Wasserburger, školní inspektor, vedoucí inspekčního týmu
 Ing. Michaela Svobodová, školní inspektorka
 Ing. Ilona Ptáčková, školní inspektorka
 Mgr. Marcela Hanáková, školní inspektorka
 Mgr. Kateřina Veselá, školní inspektorka
 Bc. Dana Haláková, kontrolní pracovnice
 Ing Jaroslav Král, odborník na střední odborné vzdělávání
31. 10. 2024




                                         10/10
