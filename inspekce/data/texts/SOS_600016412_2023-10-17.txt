                                 Česká školní inspekce
                               Moravskoslezský inspektorát
                               Matiční 20, 702 00 Ostrava
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIT-2104/23-T
                                       Sp. zn. ČŠIT-S-403/23-T


Název                               Soukromá střední odborná škola Frýdek-Místek, s.r.o.
Sídlo                               tř. T. G. Masaryka 456, 738 01 Frýdek-Místek
E-mail                              miluse.pacikova@ssosfm.cz
IČO                                 25 383 442
Identifikátor                       600 016 412
Právní forma                        společnost s ručením omezeným
Zastupující                         Mgr. Miluše Pacíková
Zřizovatel                          společníci Soukromé střední odborné školy
                                    Frýdek-Místek, s.r.o.
Místo inspekční činnosti            tř. T. G. Masaryka 456, Frýdek-Místek
Inspekční činnost na místě          17. – 19. 10. 2023 a 23. – 24. 10. 2023

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.
Inspekční činnost na podnět podle § 174 odst. 6 školského zákona.
                                  Charakteristika
Soukromá střední odborná škola Frýdek-Místek, s.r.o. („dále škola“) vykonává činnost
střední školy. Poskytuje střední vzdělání zakončené maturitní zkouškou v oborech vzdělání
75-41-M/01 Sociální činnost (denní i dálková forma vzdělávání) a 68-43-M/01
Veřejnosprávní činnost (denní i dálková forma vzdělávání). K termínu inspekční činnosti se
ve škole vzdělávalo 177 žáků v denní formě vzdělávání a 134 žáků v dálkové formě
vzdělávání. V průběhu posledních dvou školních let se počet žáků v denní formě vzdělává ní
i v dálkové formě vzdělávání zvyšuje. Ve školním roce 2023/2024 se počet žáků v denní
formě zvýšil o 82 % a dálkové formě vzdělávání o 81 % proti počtu žáků v době konání
inspekční činnosti v roce 2017. Nejvyšší povolený počet žáků školy je využit na 77 %.
Speciální vzdělávací potřeby škola evidovala u 15 žáků. Na základě doporučení školského
poradenského zařízení se dva žáci vzdělávají podle individuálního vzdělávacího plánu.
Škola svou činnost prezentuje ve výročních zprávách a na webových stránkách
www.ssosfm.cz.


                        Hodnocení podmínek vzdělávání
Ředitelka školy (dále „ředitelka“) působí ve funkci víc než 25 let. Zpracovala koncepci
dalšího rozvoje školy, ve které formálně nastavila sledované jevy, kritéria a evaluační
standardy v oblastech řízení školy, vzdělávání a vzájemných vztahů, avšak bez konkrétních
nástrojů k naplnění stanovených cílů, termínů a odpovědnosti jednotlivých zaměstna nc ů.
Část svých pravomocí delegovala na svou zástupkyni.
Výchovně vzdělávací proces k termínu inspekční činnosti zajišťovali pedagogičtí
pracovníci, z nichž dva nesplňovali požadované podmínky odborné kvalifikace. V průběhu
inspekční činnosti bylo zjištěno, že tato skutečnost nemá výraznější vliv na kvalitu
poskytovaného vzdělávání ve srovnání s kvalifikovanými pedagogy. Ve výsledcíc h
vzdělávání se pozitivně odrážely především praktické zkušenosti a odborná erudovanost
vyučujících.
Pravidelné porady vedení a jednání pedagogické rady podporují vzájemnou spolupráci
pedagogů jen z části. Práce tří předmětových komisí je pouze formální. Nezaměřuje se na
vytváření podmínek pro efektivní spolupráci pedagogů v oblasti metodiky a didaktiky
vyučování a ani v oblasti vlastního profesního rozvoje.
Služby školního poradenského pracoviště jsou zajišťovány výchovnou poradkyní, přičemž
tuto funkci vykonává ředitelka, a školní metodičkou prevence. Kumulace funkcí
neumožňuje ředitelce věnovat se v dostatečné míře vedení pedagogického procesu
a vyhodnocování jeho úrovně. Funkčnost řízení školy a úroveň poskytovaného vzdělává ní
nejsou systematicky vyhodnocovány, a tedy nejsou vytvářeny odpovídající podmínky pro
přijímání opatření ke zlepšení kvality vzdělávání. Realizovaná kontrolní činnost je
vyhodnocována, avšak v některých oblastech jsou přijímána nedostatečná opatření zejména
v oblasti profesního rozvoje pedagogů, školního poradenského pracoviště a výsledků
vzdělávání žáků.
Materiální podmínky umožňují realizaci školních vzdělávacích programů. Třídy školy jsou
vybaveny standartně, ve všech třídách jsou datové projektory, které byly v průběhu výuky
efektivně využívány a učební pomůcky jsou postupně obnovovány.
Od posledního inspekčního hodnocení má kvalita činnosti školy sestupnou tendenci.
Ředitelka přijala část doporučení vedoucí k odstranění slabých stránek v oblasti


                                           2/8
materiálového vybavení učeben o didaktickou techniku. Nerealizovala však doporučení
vedoucí ke zlepšení činnosti školy v oblasti využívání širšího spektra metod a forem
vzdělávacích strategií, uplatňování těchto poznatků ve výuce a k aktivnímu profesnímu
rozvoji pedagogů v odborných dovedností. V důsledku toho přetrvávají zásadní nedostatky
v systému řízení, kontroly, organizace vzdělávání, ukončování vzdělávání a poskytování
poradenských služeb. Některá negativa se rovněž promítají v průběhu i výsledcíc h
vzdělávání žáků, mj. vysoká absence žáků (102 hodin na žáka, z toho 2,5 hodiny
neomluvených) nebo vysoká hrubá neúspěšnost při ukončování vzdělávání žáků. Škola
cíleně nevyhledává žáky nadané, nepracuje efektivně s žáky ohroženými školní neúspěšností
anebo žáky, kteří mají o daný obor zvýšený zájem.
Další vzdělávání pedagogických pracovníků škola dlouhodobě systematicky nerealizuje, což
se negativně projevilo v průběhu vzdělávání nízkou mírou využití efektivních vzdělávac íc h
postupů. Z hospitační činnosti inspekčního týmu je zřejmá potřeba zacílení dalšího
vzdělávání pedagogických pracovníků na oblasti aktivizačních metod a forem výuky, na
aktualizaci a prohlubování profesních poznatků i studium oborových didaktik. Vedení školy
se v dostatečné míře nevěnuje svému profesnímu rozvoji, což se projevuje nedostatky
v řízení školy.
K efektivnějšímu naplňování stanovených vzdělávacích cílů a ke zpestření vzdělávac í
nabídky přispívá vícezdrojové financování i zapojení školy do projektů. Ty byly zdrojem
nejen finančních dotací, ale také další specifické podpory např. doučování žáků, zakoupení
interaktivních projektorů.
Prostory pro tělovýchovné aktivity a požadavky žáků na školní stravování jsou školou
smluvně zabezpečovány u jiného právního subjektu.
Žáci jsou pravidelně seznamováni s pravidly bezpečného chování a ochrany zdraví při
vzdělávání a souvisejících aktivitách.


                          Hodnocení průběhu vzdělávání
Průběh vzdělávání byl sledován ve všeobecně vzdělávacích a odborných předmětech
i praktickém vyučování. Výuka probíhala v přátelské a vstřícné atmosféře vzájemné ho
respektu, čímž byly vytvářeny příznivé podmínky pro vzdělávání. Část výuky, zejména
odborných předmětů, byla realizována učiteli, kteří jsou odborníky z praxe. Teoretickou
výuku spojovali s reálnými situacemi, účelně jí doplňovali o zajímavosti a zkušenosti ze
svého oboru. Žáci měli možnost zažít teorii na praktických příkladech, které se běžně
v životě řeší. Systematicky připravená a obsahově promyšlená výuka byla v souladu
s kurikulárními dokumenty.
Dílčím nedostatkem bylo nedostatečné využívání širšího spektra metod a forem práce.
Učitelé většinou preferovali frontální výuku v kombinaci s neadresným řízeným
rozhovorem. Ve sledované výuce nebylo dostatečně podporováno využívání různých
informačních zdrojů, samostatné vyhledávání informací, dokládání tvrzení z textu pro rozvoj
kritického myšlení. Méně časté střídání činností, omezené využití kooperativních forem
výuky při párové nebo skupinové práci žáků a převaha činností na straně pedagogů vedla
k nerovnoměrnému zapojení žáků do sledovaného průběhu vzdělávání. Názornost výuky
byla často podporována účelným využití didaktických pomůcek, výukových aplikací
a uplatněním práce s chybou.
Pouze v menší části sledované výuky podpořily volené metody a formy práce motivaci žáků,
jejich aktivní zapojení do výuky a při zvolené formě skupinové práce byla vhodně rozvíjena


                                           3/8
spolupráce žáků. Účinnost výuky zvyšovalo mezipředmětové propojení, samostatná práce
žáků s informacemi z různých zdrojů, uvádění příkladů z praxe a zařazení praktických úkolů.
Učitelé ojediněle zapojovali žáky do evaluačního procesu s využitím vzájemného hodnocení
podle stanovených kritérií nebo sebereflexe vlastního učebního pokroku. Závěrečné
hodnocení výuky učitelem probíhalo v mnoha případech formálně a neposkytovalo žákům
potřebnou zpětnou vazbu o míře zvládnutého učiva a o naplnění stanovených cílů. Nízká
míra diferenciace zadávaných úloh ve větší části sledované výuky dostatečně nepodporovala
rozdílné pracovní tempo a individuální možnosti žáků. Podpora žáků se speciálními
vzdělávacími potřebami nebyla ve výuce patrná.


                         Hodnocení výsledků vzdělávání
Škola sleduje a vyhodnocuje úspěšnost žáků ve vzdělávání, průběžně identifikuje žáky
s vyšší absencí i žáky ohrožené školním neúspěchem a individuálně zjišťuje příčiny těchto
jevů. Přijímaná opatření nejsou efektivní a nevedou ke zlepšení. Žákům je nabízena možnost
konzultací a v některých předmětech doučování. Informace o výsledcích vzdělávání jsou
žákům i zákonným zástupcům dostupné prostřednictvím elektronického informač ního
systému, na třídních schůzkách a při individuálních konzultacích.
Analýzou výsledků žáků při ukončování vzdělávání bylo zjištěno, že od minulé inspekční
činnosti se výsledky žáků přihlášených k maturitní zkoušce (dále „MZ“) nezlepšují a mají
naopak klesající tendenci. Ve sledovaném období tří školních let 2020/2021 až 2022/2023
konání MZ byla hrubá neúspěšnost žáků školy v celorepublikovém srovnání se stejnou
skupinou oborů vždy vyšší. V roce 2021 činila hrubá neúspěšnost 26 %, v roce 2022 stoupla
na 40 %. V následujícím roce opět stoupla hrubá neúspěšnost až na 49 %, v rámci ČR činila
24,6 %. Z dílčích výsledků v jarním zkušebním období roku 2023 dosáhla hrubá
neúspěšnost školy ve společné části MZ 34 % a v profilové části MZ 38 %. Škola vykazuje
dlouhodobou neúspěšnost u společné části MZ a nepřijímá účinná opatření, která by vedla
ke zlepšení vyšší úspěšnosti žáků. Do kvality celého vzdělávacího procesu tj. vč. výsledků
žáků při ukončování vzdělávání se negativně promítá nevhodné spojování tříd, zejména
závěrečných ročníku, při výuce českého jazyka a literatury a výuce cizích jazyků.
Výsledky vzdělávání vyplývající z externího výběrového zjišťování výsledků žáků ve
školním roce 2016/2017 přírodovědná gramotnost vykazují žáci 3. ročníku hodnocení slabé
(45 %), ve srovnání s celorepublikovými výsledky (64 %). Výsledky ve školním roce
2022/2023 moderní dějiny vykazují žáci 1. ročníku hodnocení slabé (35 %), ve srovnání
s celorepublikovými výsledky (46 %) a ve čtenářské gramotnosti žáci 2. ročníku vykazují
hodnocení slabé (47 %) a ve srovnání s celorepublikovými výsledky (54 %).
Školní poradenské služby nejsou zajišťovány systematicky. Nastavený systém sice
identifikuje a eviduje žáky se speciálními vzdělávacími potřebami, někteří pedagogičtí
pracovníci však nejsou v dostatečné míře informováni o doporučovaných podpůrných
opatření žáků a tím ani o odpovídajících metodách a formách práce s těmito žáky. Ve výuce
se neinformovanost učitelů projevovala zejména menší obsahovou a časovou diferenciac í
vzhledem k žákům s potřebou podpůrných opatření i absencí vhodných didaktickýc h
postupů. Vedení školy ani jiní pedagogičtí pracovníci neověřují realizaci podpůrných
opatření ve výuce nebo jejich účinnost ve spolupráci se zákonnými zástupci žáků či
jednotlivými zletilými žáky. Škola evidovala u dvou žáků individuální vzdělávací plány,
které k termínu inspekční činnosti neobsahovaly všechny stanovené náležitosti a nebyly ani
součástí žákovské dokumentace.



                                            4/8
Škola spolupracuje se sociálními partnery zajišťujícími rozvoj odborných kompetencí žáků,
především s partnery zajišťujícími praktickou výuku žáků. Tito partneři jsou v některých
případech i potencionálními zaměstnavateli absolventů jednotlivých studijních oborů. Škola
spolupracuje pouze s místní střední školou, která vzdělávání svých žáků zaměřuje na oblast
informačních technologií.


                                         Závěry
Vývoj školy
– Od předchozího inspekčního hodnocení v roce 2017 má kvalita činnosti školy
  a vzdělávání sestupnou tendenci, dlouhodobě přetrvávají zásadní nedostatky, které mají
  přímý vliv na vzdělávání žáků. Přetrvává vysoká absence žáků a zvyšuje se hrubá
  neúspěšnost při ukončování vzdělávání.
– Počet žáků se v posledních dvou letech výrazně zvýšil v obou formách vzdělávání.
– Byly inovovány školní vzdělávací programy o nové poznatky a trendy v daných oborech,
  kontinuálně se zlepšují materiálně technické podmínky pro výuku včetně zázemí pro
  pedagogy.
– Doporučení z minulé inspekční činnosti byla zohledněna jen v části vybavení učeben
  digitální technologií, nebylo však realizováno opatření k doplnění vzdělávání pedagogů
  o vzdělání pro výkon specializovaných činností.
Silné stránky
– Zapojení školy do různých projektů umožňuje kontinuální zlepšování materiálníc h
  podmínek. (2.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Koncepce školy je bez konkrétních nástrojů k naplnění stanovených cílů, termínů
  a odpovědnosti jednotlivých zaměstnanců. (1.1)
– Vnitřní kontrolní systém neposkytuje vedení školy vždy zásadní zpětnou vazbu
  a možnost přijetí odpovídajících opatření. (2.1)
– Další vzdělávání pedagogických pracovníků nezohledňuje potřeby školy vzhledem ke
  zvyšování kvality výuky. (2.3)
– Spolupráce pedagogů není dostatečně zaměřena na pedagogické procesy, výsledky
  vzdělávání a vzájemné předávání zkušeností. (3.3)
– Pedagogové nejsou aktivní v přístupu ke svému profesnímu rozvoji. (3.5)
– Pedagogové ve výuce v nižší míře podporují rozvoj kritického myšlení žáků a nevedou
  žáky k vyhodnocení vzdělávacích cílů. (4.1)
– V minimální míře jsou žáci vedeni k pochopení souvislostí mezi teoretickou přípravou
  získanou ve škole a praktickým uplatněním v reálném životě. Nejsou jim nabízeny
  aktivity podporující využívání různých informačních zdrojů. (4.2)
– Pedagogové do výuky systematicky nezařazují úlohy odlišné kognitivní náročnosti.
  Přirozenou součástí výuky není formativní hodnocení, vrstevnické hodnocení žáků
  a podpora sebereflexe vlastního pokroku. (4.3)

                                            5/8
– Výukové aktivity jen v malé míře rozvíjeli spolupráci žáků, podněcování dialogu mezi
  žáky a prostor pro kreativitu. (4.4)
– Škola nepřijímá efektivní opatření vedoucí ke zlepšování vzdělávacích výsledků žáků.
  (5.1)
– Žáci nejsou dostatečně motivovaní k dosahování dobrých studijních výsledků. (5.3)
– Školní poradenské pracoviště se dostatečně nevěnuje vzdělávání žáků se speciálními
  vzdělávacími potřebami. (6.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Přizpůsobit koncepci rozvoje školy s ohledem na její aktuální stav a potřeby školy,
  nastavit cíle a strategie ke zlepšení výsledků vzdělávání žáků a opatření vedoucí ke
  snížení absence žáků.
– Nastavit funkční řídicí a kontrolní systém včetně pravidelné autoevaluace školy
  a poskytování efektivní zpětné vazby při hospitační činnosti pedagogům ke kvalitě jejich
  práce, přijímat konkrétní opatření a důsledně sledovat jejich účinnost.
– Realizovat další vzdělávání pedagogických pracovníků se zaměřením na oblasti
  aktivizačních metod, forem výuky a oborových didaktik.
– Zvýšit míru kvalifikovanosti pedagogického sboru a doplnění vzdělání pedagogů
  v oblasti specializovaných činností (výchovné poradentství, školní metodik prevence).
– Zlepšit komunikaci a prohloubit         spolupráci   mezi   učiteli   napříč   jednotlivými
  předmětovými komisemi.
– Podporovat ve výuce jednotlivých předmětů vzdělávací postupy zaměřené na samostatné
  vyhledávání informací, systematickou práci s textem a souvislé ústní vyjadřování žáků.
– Systematicky analyzovat výsledky vzdělávání žáků a příčiny jejich neúspěšnosti
  v průběhu a při ukončování vzdělávání.
– Postupovat při vzdělávání žáků s potřebou podpůrných opatření a individuálního
  vzdělávacího plánu podle relevantních právních předpisů.
– Zkvalitnit poskytování poradenských služeb, nastavit metodickou podporu učitelům při
  práci s žáky se speciálními vzdělávacími potřebami, pravidelně vyhodnocovat účinnost
  poskytovaných podpůrných opatření v úzké spolupráci se zákonnými zástupci.
– Upravit nastavení kontrolního mechanismu tak, aby byl účinný v oblastech řízení školy.
– Věnovat dostatečnou pozornost profesnímu rozvoji vedení školy.


Pro účely zvýšení dotací právnická osoba vykonávající činnost školy nedosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.




                                            6/8
                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 21 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Školní vzdělávací programy platné ve školním roce 2023/2024 (vzorek)
 2.   Rozvrh hodin platný ve školním roce 2023/2024
 3.   Školní matrika a třídní knihy vedené ve školním roce 2023/2024 (vzorek)
 4.   Personální dokumentace pedagogických pracovníků (vzorek)
 5.   Koncepce k programu školy SSOŠ Frýdek-Místek, s.r.o. platná ve školním roce
      2023/2024
 6.   Smlouva o zabezpečení a zajištění odborné praxe žáků ve školním roce 2023/2024
      (vzorek)
 7.   Výroční zpráva za školní roky 2021/2022 a 2022/2023
 8.   Výsledky vzdělávání maturitních zkoušek za školní roky 2020/2021, 2021/2022,
      2022/2023
 9.   Dokumentace k maturitním zkouškám za školní roky 2020/2021, 2021/2022,
      2022/2023
10.   Zápis z pedagogické rady zahajovací ve školním roce 2023/2024
11.   Plány práce, zápisy z hospitační a kontrolní činnosti, zápisy z jednání předmětových
      komisí ve školním roce 2023/2024 (vzorek)
12.   Dokumentace školního poradenského pracoviště vedená ve školním roce 2023/2024
      (vzorek)
13.   Program proti šikaně, Školní preventivní strategie pro školní rok 2023/2024
14.   Zápis z jednání s ředitelkou školy a zástupkyní školy ze dne 19. 10. 2023
15.   Zápis z jednání se školním metodikem prevence ze dne 19. 10. 2023
16.   Zápis z jednání s ředitelkou školy a zástupkyní školy ze dne 23. 10. 2023
17.   Dokumentace související se zajištěním bezpečnosti žáků při poskytování vzdělává ní
      vedená ve školním roce 2023/2024 (vzorek)
18.   Dokumentace vztahující se k finančním podmínkám školy pro školní rok 2023/2024
      k datu inspekční činnosti (vzorek)




                                           7/8
                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Sylva Kyselová, Ph.D., MBA, školní inspektorka, vedoucí inspekčního týmu
 Mgr. Šárka Šustková, školní inspektorka
 Mgr. Ing. Martina Colledani, školní inspektorka
 Ing. Hana Maľarová, školní inspektorka
 Bc. Marcela Zahradníková, kontrolní pracovnice
18. 11. 2023




                                         8/8
