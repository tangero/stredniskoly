                              Česká školní inspekce
                           Královéhradecký inspektorát
                       Wonkova 1142, 500 02 Hradec Králové
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIH-1254/23-H
                                      Sp. zn. ČŠIH-S-204/23-H


Název                               Gymnázium Jaroslava Žáka, Jaroměř
Sídlo                               Lužická 423, 551 01 Jaroměř
E-mail                              reditel@goajaro.cz
IČO                                 48 623 695
Identifikátor                       600 012 123
Právní forma                        příspěvková organizace
Zastupující                         Mgr. Karel Hübner
Zřizovatel                          Královéhradecký kraj
Místo inspekční činnosti            Lužická 423, 551 01 Jaroměř
Inspekční činnost na místě          7. 11. 2023 − 9. 11. 2023

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Získávání a analýza informací o vzdělávání dětí a žáků, o činnosti škol a školských zaříze ní
zapsaných do školského rejstříku, sledování a hodnocení efektivnosti vzdělávací soustavy
dle § 174 odst. 2 písm. a) zákona č. 561/2004 Sb., o předškolním, základním, středním,
vyšším odborném a jiném vzdělávání (školský zákon), ve znění pozdějších předpisů.
Zjišťování a hodnocení podmínek, průběhu a výsledků vzdělávání, a to podle přísluš nýc h
školních vzdělávacích programů dle § 174 odst. 2 písm. b) školského zákona, ve znění
pozdějších předpisů.
Zjišťování a hodnocení naplnění školních vzdělávacích programů a jejich souladu
s právními předpisy a rámcovým vzdělávacím programem dle § 174 odst. 2 písm. c)
školského zákona, ve znění pozdějších předpisů.
                                    Charakteristika
Gymnázium Jaroslava Žáka, Jaroměř (dále „škola“) poskytuje všeobecné vzdělává ní
v oborech vzdělání 79-41-K/81 Gymnázium (osmileté) a 79-41-K/41 Gymnázium (čtyřleté).
K termínu inspekční činnosti se ve 12 třídách vzdělávalo celkem 344 žáků, z toho 229
v osmiletém gymnáziu a 115 ve čtyřletém gymnáziu podle školního vzdělávacího programu
„Škola v digitálním světě aneb Uchop svoji šanci“ (dále „ŠVP“). Nejvyšší povolený počet
žáků byl naplněn na 76 %, z toho 6 % tvořili žáci se speciálními vzdělávacími potřebami.
Škola je konzultačním střediskem Virtuální Univerzity třetího věku České zemědělské
univerzity v Praze a přípravným centrem British Council k mezinárodním jazykovým
zkouškám Cambridge English.
O své činnosti informuje škola na webových stránkách www.goajaro.cz.


                          Hodnocení podmínek vzdělávání
Ředitel školy, který vykonává svoji funkci od roku 2011, kvalitně naplňuje koncepci
všeobecného gymnaziálního vzdělávání, což se projevuje setrvalým zájmem uchazečů
o studium i vysokou úspěšností absolventů při přijetí na různé typy vysokých škol. Jeho
prioritou je vytvářet podnětné vzdělávací prostředí pro všechny žáky, podporovat jejich
všestranný rozvoj a prostřednictvím širokého spektra volitelných předmětů jim umožnit
maximální profilaci podle zájmu a potřeb budoucího vysokoškolského studia. Stanovené
dílčí cíle se vedení školy daří postupně naplňovat, např. aktualizace ŠVP, mj. i s ohledem na
poznatky z distanční výuky, zlepšování materiálně technického vybavení školy, podpora
dalších školních a mimoškolních aktivit (kroužek mechatroniky a robotiky, přírodovědný
kroužek, Evropský den jazyků, charitativní akce), rozvoj digitálních kompetencí žáků
a učitelů aj.
Dlouholeté pedagogické a manažerské zkušenosti ředitele školy se pozitivně promítají
do systematického plánování i funkčně nastavené organizační struktury. Vedení školy
(ředitel, zástupce ředitele, ekonom) je efektivně spolupracující tým s přesně vymeze nými
pravomocemi a povinnostmi. V rámci delegovaných kompetencí je účelně posílena role
předsedů předmětových komisí, členů školního poradenského pracoviště a metodika ICT,
kteří tvoří širší vedení školy. Učitelé se v rámci předmětových komisí významně podílejí na
organizačním zajištění vzdělávacích aktivit a koncipování výuky, např. úpravy učebních
plánů a obsahu ŠVP, organizace soutěží, projektů, sportovních kurzů, příprava žáků
k maturitní zkoušce aj. Informační systém školy a jeho propojení s elektronickou třídní
knihou umožňuje včasné předávání informací o aktuálním dění ve škole a výsledcíc h
vzdělávání žáků.
Vedení školy pravidelně monitoruje a vyhodnocuje všechny oblasti pedagogických procesů.
Zjištění z evaluace zahrnující i dotazníková šetření promítá do přijímaných opatření s jasně
stanovenými termíny a konkrétní zodpovědností. Efektivním nástrojem důsledné kontroly je
i četná a cílená hospitační činnost, z jejíchž závěrů a sebehodnocení učitele vyplýva jí
pozitiva i negativa ve sledované výuce a konkrétní doporučení směřující ke zlepšení
pedagogické práce. Na kolegiálním hodnocení se aktivně podílejí i předsedové
předmětových komisí a sami učitelé formou vzájemných hospitací.
Rozvíjené partnerské vztahy s akademickým prostředím (Farmaceutická fakulta Univerzity
Karlovy v Hradci Králové, Vysoká škola chemickotechnologická v Praze), jazykovými
instituty (British Council, Goethe Institut) a zahraniční školou v Polsku přispívají ke sdílení


                                             2/8
edukativních zkušeností, k profilaci žáků i vzdělávání nadaných žáků. Kooperace s dalšími
subjekty (Město Jaroměř, místní základní školy, Policie ČR, neziskové organizace, kultur ní
instituce) je efektivně využívána při realizaci ŠVP, primární prevenci i k podpoře
mimoškolní činnosti. Partnerství se softwarovou firmou přináší škole nové možnosti
v oblasti informačních technologií, především v získávání aktuálních informací o nových
produktech i jejich využití ve výuce a v dalším vzdělávání pedagogických pracovníků. Škola
aktivně komunikuje se zákonnými zástupci žáků prostřednictvím Unie rodičů. Iniciativa
žáků se příznivě promítá v utváření školního prostředí, při prezentaci gymná zia
na veřejnosti, při organizaci tradičních akcí i v jejich zapojení do života školy
prostřednictvím žákovského parlamentu.
Výsledkem koncepční personální práce vedení školy je kvalifikovaný pedagogický sbor,
který tvoří 31 pedagogických pracovníků, z toho jeden rodilý mluvčí. Kvalitu personálníc h
podmínek pozitivně ovlivňuje další vzdělávání pedagogických pracovníků, které je
realizováno jak formou vzdělávacích akcí určených pro všechny pedagogy v rámci
sborovny, tak formou individuálního vzdělávání (prezenční, webináře). Vzdělávání se
zaměřovalo nejčastěji na prohlubování odbornosti, klima školy a na využívání digitálníc h
technologií a interaktivních nástrojů výuky.
Efektivním vícezdrojovým financováním a aktivním zapojením managementu školy
do získávání dalších finančních prostředků se řediteli školy daří kvalitně naplňovat ŠVP.
Získané zdroje jsou účelně využívány k rozšíření vzdělávací nabídky, materiálně technické
podpoře učitelů i žáků a k průběžné modernizaci školního zázemí. Škola disponuje
odpovídajícím počtem kmenových i odborných učeben, např. počítačové a jazykové
pracovny, laboratoře přírodovědných předmětů, vybavených moderními didaktickými
pomůckami, informačními a komunikačními technologiemi i softwarovými programy.
Odpovídající podmínky má škola i pro výuku tělesné výchovy a dalších sportovních aktivit.
Žáci využívají bohatě vybavenou školní knihovnu, studovnu a odpočinkové zóny
na chodbách. Nově byla na školní zahradě vybudována venkovní učebna, která slouží
k terénní výuce průřezového tématu Environmentální výchova i dalších předmětů.
Uspořádání vnitřních prostor a dodržování nastavených pravidel napomáhá k zajištění větší
bezpečnosti žáků, vstup do budovy školy je zabezpečen elektronickým systémem.
Stravování žáků je zajištěno ve výdejně Školní jídelny Jaroměř, Na Karlově, umístě né
v budově školy.


                          Hodnocení průběhu vzdělávání
Realizovaná koncepce všeobecně zaměřeného gymnaziálního vzdělávání klade na žáky
zvýšené studijní nároky. K jejich zvládnutí a komplexní přípravě žáků na maturitní zkoušku
napomáhá promyšlená organizace výuky, účelné využití disponibilních hodin a efektivita
výuky dělených hodin (český jazyk, matematika, cizí jazyky, informatika, přírodovědné
předměty). Nabídka volitelných předmětů a seminářů umožňuje účinně podporovat rozvoj
potenciálu žáků s ohledem na jejich budoucí studium na vysoké škole.
Metodické a didaktické vedení sledovaných hodin nevykazovalo výraznější rozdíly mezi
výukou na nižším a vyšším gymnáziu. Žáci na obou stupních gymnázia prokazovali
vědomosti a dovednosti stanovené ŠVP na velmi dobré úrovni, což koresponduje s jejich
dosahovanými výsledky. Většina hospitovaných hodin probíhala v pracovní atmosféře,
učitelé uplatňovali k žákům partnerský přístup. Žáci dodržovali pravidla přirozené
komunikace a respektovali stanovené postupy práce. Učitelé zpravidla dbali na jasné
seznámení s cílem či tématem hodiny, úvodní a průběžná motivace byla ale zazname ná na


                                           3/8
jen v části vyučovacích hodin. Požadavky na žáky byly přiměřené, nové učivo bylo
podáváno srozumitelně a v logických souvislostech. Učitelé v převážné míře účinně využili
výhodu menších skupin k aktivnímu a rovnoměrnému zapojení žáků do vzdělávac ího
procesu. Vyučující vesměs volili efektivní formy a metody práce vzhledem k probíranému
učivu, věku i studijním předpokladům žáků. Nejčastěji využívanou frontální výuku vhodně
kombinovali s metodicky dobře vedeným řízeným rozhovorem a samostatnou prací. Někteří
učitelé účelně volili i činnosti ve skupinách či dvojicích napomáhající vzájemné kooperaci
žáků. Učitelé ponechávali žákům dostatečný prostor pro aplikaci získaných vědomostí
a dovedností, pro rozvoj logického a abstraktního myšlení. Převážná část sledovaných hodin
cizích jazyků se vyznačovala přiměřenou dynamikou a promyšlenou aktivizací žáků. Učitelé
systematicky rozvíjeli jazykové znalosti a řečové dovednosti žáků procvičováním
písemného i mluveného projevu. Didaktická technika byla v části hodin uplatněna uvážlivě
vzhledem ke stanovenému vzdělávacímu cíli (výuková prezentace, nástroje interaktivní
tabule, video, poslech).
Účinnost vzdělávacího procesu přibližně ve třetině hospitovaných hodin snižovaly některé
metodické a didaktické nedostatky, např. opomíjení vstupní a průběžné motivace, nevhodné
organizační rozvržení vyučovací hodiny, nedostatečně nastavená pravidla skupinové práce.
Předávání hotových poznatků v kombinaci s méně pestrými metodami a formami výuky
vedlo k nerovnoměrnému zapojení žáků do výuky a k jejich menší spoluúčasti na vzdělává ní.
Sdělovaná fakta byla sice odborně správná, pozornost však byla soustředěna zejména
na výčet informací a žáci tak neměli dostatečný prostor pro logické uvažování, aplikaci dříve
nabytých vědomostí a získaných zkušeností. Napříč některými vyučovacími předměty často
scházela práce s odborným textem a různými informačními zdroji, která by podporovala
samostatnost žáků a rozvoj jejich kritického myšlení (vyhledávání klíčových slov, ověřování
reálií, vyhodnocování údajů, argumentace). Velmi zřídka byly využívány mezipředměto vé
přesahy a interdisciplinární vazby. Pedagogové rovněž v menší míře vytvářeli prostor pro
souvislejší ústní vyjadřování žáků a jejich zapojení do evaluačních aktivit, jako je např.
vzájemné hodnocení podle daných kritérií. Žáci nebyli dostatečně vedeni k nalézání
příčinných souvislostí a jejich interpretaci. Učitelé ne vždy reflektovali rozdílnou úroveň
znalostí a dovedností žáků i odlišné tempo jejich práce, např. scházející diferenciace zadání
úloh podle četnosti a obtížnosti.
Pravidelně zařazované aktivity propojují teoretickou výuku s praxí a umožňují tak ověřovat
naplňování klíčových kompetencí (předmětové exkurze, zahraniční výjezdy, laboratorní
cvičení, sportovní kurzy, projektové dny). Škole se daří vytvářet vhodné podmínky pro
podporu kreativity a individuálních zájmů nadaných žáků (školní akademie, vernisáže,
koncerty, soutěže, sportovní turnaje a olympiády). Environmentální a dobrovolnické aktivity
žáků napomáhají rozvoji jejich sociálních kompetencí (Recyklohraní, Jaroměř běží pro
planetu, potravinová sbírka aj.).


                          Hodnocení výsledků vzdělávání
Výsledky vzdělávání žáků pozitivně ovlivňuje dostatečný výběr uchazečů na základě
jednotné přijímací zkoušky i předchozí úspěšnosti v základním vzdělávání.
Vyučující průběžně sledují výsledky vzdělávání žáků. Škola má nastavená jednotná pravidla
pro hodnocení výsledků vzdělávání žáků. Vedle běžných nástrojů hodnocení výsledků
vzdělávání žáků škola využívá komplexní nástroj, ročníkovou práci, kterou si každý žák
vybírá a její zpracování představuje v rámci volitelného předmětu v posledních dvou letech
studia formou veřejné prezentace nejprve v českém, později v cizím jazyce. Žáci tak


                                            4/8
prokazují míru osvojení klíčových kompetencí (k učení, řešení problému, komunikativní,
digitální, k podnikavosti) stanovených ŠVP. Vedení školy získává informace o vzdělávac íc h
výsledcích žáků a jejich chování průběžnou kontrolou jejich evidence v elektronické m
informačním systému, na provozních poradách a jednáních pedagogické rady. Z jejích
zápisů je zřejmé, že škola eviduje žáky ohrožené školním neúspěchem a případně stanovuje
konkrétní individuální opatření ke zlepšení stavu. Opatřením pro zlepšení výsledků
vzdělávání žáků po období distanční výuky zavedené z důvodu pandemie covid-19 bylo
vedle poskytování individuálních konzultací organizování doučování v rámci projektu
Šablony III, kterého se účastnili žáci napříč ročníky (vyučovací předměty matematika, český
jazyk, cizí jazyky, fyzika).
Žáci dosahují velmi dobrých výsledků v průběhu vzdělávání i při jeho ukončování maturitní
zkouškou (dále „MZ“). Ve školním roce 2022/2023 z celkového počtu 339 žáků prospělo
s vyznamenáním 41,6 % žáků, prospělo 57,8 % žáků a 0,6 % žáků neprospělo .
Ve sledovaném období posledních tří školních let ze všech 158 žáků přihlášených k MZ
v jarním zkušebním období 2021–2023 neodmaturovalo úspěšně ve společné části MZ
pouze 3,8 % žáků.
Škole se daří dlouhodobě a systematicky motivovat žáky k účasti v předmětových soutěžích
a olympiádách (např. olympiády matematická, biologická, chemická, fyzikální a dějepisná,
Matematický klokan, Prezentiáda, konverzační soutěže v cizích jazycích, sportovní soutěže).
K největším úspěchům za poslední období patří např. účast v celostátním kole soutěže
Microsoft Office Arena 2022, 3. a 6. místo v celostátní literární soutěži „Když je třeba
pomoci“ a 7. místo v celostátním kole Středoškolské odborné činnosti.
Škola poskytuje žákům účinnou podporu pravidelnými adaptačními kurzy prvních ročníků
zaměřené na pozitivní vazby nových třídních kolektivů, efektivní učení a prosociální
chování žáků. Škola reflektuje různé vzdělávací potřeby žáků a v rámci poradenských služeb
vytváří příznivé podmínky pro jejich studium. Včasná informovanost vyučujíc íc h
výchovnou poradkyní o vzdělávacích problémech jednotlivých žáků, dodržování doporučení
školských poradenských zařízení a vhodně volené pedagogické postupy směřují k eliminac i
studijních neúspěchů žáků. V případě potřeby realizované individuální konzultace
s vyučujícími v úzké spolupráci s třídními učiteli a zákonnými zástupci přispívají k podpoře
úspěšnosti žáků v průběhu i při ukončování studia. V oblasti kariérového poradenství
pomáhá výchovná poradkyně žákům posledních ročníků s výběrem volitelných předmětů
a následně vysoké školy, organizuje návštěvy veletrhů vzdělávání, upozorňuje na dny
otevřených dveří vysokých škol apod. Nedílnou součástí programu kariérového poradenství
jsou i besedy s úspěšnými absolventy školy.
Preventivní programy zaměřené na předcházení rizikovým jevům jsou realizo vá ny
systémově v průběhu celého vzdělávacího cyklu a průřezově v jednotlivých předmětech.
Aktuálně reagují na problémy vzniklé v souvislosti s dlouhou distanční výukou (sníže ní
psychické odolnosti žáků, ztráta sociálních vazeb), dále na bezpečí v kyberprostoru a rizika
spojená s užíváním návykových látek. Jejich nedílnou součástí jsou aktivity podporující
prosociální chování a zájmy žáků, např. besedy, exkurze, individuální rozhovory,
sociometrické hry. Elektronická anonymní schránka důvěry pomáhá odhalit rizikové
chování mezi žáky, např. různé podoby šikany, ale i nedorozumění mezi učiteli a žáky.




                                            5/8
                                         Závěry
Vývoj školy
– od posledního inspekčního hodnocení v roce 2016 se výrazně zlepšily materiá lní
  a finanční podmínky pro vzdělávání
– škola si kontinuálně udržuje stabilní počet žáků
– zefektivnila se činnost školního poradenského pracoviště v oblasti primární prevence
Silné stránky
– promyšlené úpravy školního vzdělávacího programu nejen v souvislosti s revizí
  rámcového vzdělávacího programu (1.2)
– funkční řízení ve všech oblastech činnosti školy a účinná evaluace kvality výchovně
  vzdělávacího procesu (2.1)
– aktivní spolupráce učitelů formou vzájemných hospitací a v rámci předmětových komisí
  (3.3)
– systematické sledování a vyhodnocování výsledků vzdělávání žáků vedením školy
  v průběhu vzdělávání a při jeho ukončování maturitní zkouškou a přijímání potřebných
  opatření k jejich zlepšení (5.4)
– podpora všestranného rozvoje osobnosti žáků jejich zapojením do předmětových soutěží,
  olympiád, projektů a charitativních akcí (6.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– malý prostor pro souvislejší ústní vyjádření žáků napříč vyučovacími předměty, absence
  motivace ke kritickému myšlení a práce s informačními zdroji (4.1)
– méně časté využívání kooperativních forem práce (4.2)
– nižší míra využívání formativního hodnocení a reflexe vzdělávacího pokroku žáků, nízká
  míra diferenciace a individualizace výuky s ohledem na vzdělávací možnosti žáků (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– více zapojovat žáky do evaluačního procesu prostřednictvím formativního hodnocení,
  vzájemného hodnocení podle stanovených kritérií a sebereflexe vlastního pokroku
– ve větší míře podporovat souvislejší ústní vyjádření žáků a kultivovat jejich projev
– diferencovat vzdělávací obsah a zajistit větší podporu žákům vzhledem k jejich
  individuálním potřebám
– využívat metody a formy výuky vedoucí k aktivní spoluúčasti žáků ve vzdělává ní,
  k samostatnému uvažování, objevování, vyvozování poznatků, vyhledávání informac í
  a kritickému myšlení




                                            6/8
                                 Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Zřizovací listina, č.j. 14718/SM/2009, vydaná zastupitelstvem Královéhradeckého
      kraje s účinností od 10. září 2009 včetně dodatků č. 1–4
 2.   Rozhodnutí Ministerstva školství, mládeže a tělovýchovy, č.j. MSMT-37304/2014-2,
      ve věci návrhu na zápis změny v údajích vedených v rejstříku škol a školských
      zařízení vydané s účinností od 1. 9. 2015, ze dne 21. 10. 2014
 3.   Rozhodnutí Krajského úřadu Královéhradeckého kraje, č.j. 15996/SM/2014-10,
      ve věcí návrhu na zápis změny v údajích vedených v rejstříku škol a školských
      zařízení vydané s účinností od 1. 9. 2015, ze dne 3. 11. 2014
 4.   Jmenování do funkce ředitele školy vydané s účinností od 1. 8. 2020, ze dne
      15. 6. 2020
 5.   Dokumentace k hodnocení materiálních, personálních a finančních podmínek školy
      ve školních letech 2021/2022 až 2023/2024 k termínu konání inspekční činnosti
 6.   Plán dalšího vzdělávání pedagogických pracovníků na školní rok 2023/2024
 7.   Dokumentace k zajištění bezpečnosti žáků (včetně knihy úrazů) vedená ve školních
      letech 2022/2023 a 2023/2024 k termínu konání inspekční činnosti
 8.   Koncepce rozvoje školy na období 2022-2026
 9.   Plán práce na školní rok 2023/2024
10.   Školní vzdělávací program pro obory vzdělání 79-41-K/81 Gymnázium a 79-41-K/41
      Gymnázium platný k termínu konání inspekční činnosti
11.   Školní řád platný k termínu konání inspekční činnosti
12.   Rozvrhy hodin platné k termínu konání inspekční činnosti
13.   Školní matrika vedená ve školním roce 2023/2024 (vzorek)
14.   Zápisy z jednání pedagogických rad vedené ve školních letech 2022/2023 a
      2023/2024 k termínu konání inspekční činnosti
15.   Plány práce předmětových komisí a záznamy z jejich jednání vedené ve školních
      letech 2022/2023 a 2023/2024 k termínu konání inspekční činnosti
16.   Tematické plány učiva pro školní rok 2023/2024
17.   Záznamy z hospitační činnosti vedení školy ve školních letech 2022/2023
      a 2023/2024 k termínu konání inspekční činnosti
18.   Dokumentace školního poradenského pracoviště včetně dokumentace žáků se
      speciálními vzdělávacími potřebami ve školním roce 2023/2024 k termínu konání
      inspekční činnosti
19.   Přehled prospěchu žáků ve školním roce 2022/2023 (výpis ze školní matriky)



                                         7/8
20.   Přehled prospěchu žáků školy u maturitní zkoušky (společná část) v jarním
      zkušebním období let 2021 až 2023
21.   Výroční zprávy o činnosti školy za školní roky 2021/2022 a 2022/2023


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Eva Vachatová, školní inspektorka, vedoucí inspekčního týmu
 Mgr. Iva Suchánková, školní inspektorka
 Mgr. Lenka Marková, školní inspektorka
 Bc. Věra Jiránková, kontrolní pracovnice
23. 11. 2023




                                         8/8
