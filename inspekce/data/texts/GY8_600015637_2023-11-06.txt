                                    Česká školní inspekce
                                  Jihomoravský inspektorát
                                  Křížová 22, 603 00 Brno
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIB-2303/23-B
                                      Sp. zn. ČŠIB-S-440/23-B


Název                               Gymnázium a obchodní akademie Bučovice,
                                    příspěvková organizace
Sídlo                               Součkova 500, 685 01 Bučovice
E-mail                              gymbuc@gymbuc.cz
IČO                                 00 559 261
Identifikátor                       600 015 637
Právní forma                        příspěvková organizace
Zastupující                         RNDr. Jaroslav Honza CSc.
Zřizovatel                          Jihomoravský kraj
Místa inspekční činnosti            Součkova 500 a Komenského 211, Bučovice
Inspekční činnost na místě          6. 11. 2023 − 9. 11. 2023

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Gymnázium a obchodní akademie Bučovice, příspěvková organizace (dále škola) vykonává
činnost střední školy a školní jídelny. Vzdělávání je realizováno ve třech oborech vzdělání
v denní formě, a to 79-41-K/41 Gymnázium (čtyřleté), 79-41-K/81 Gymnázium (osmile té)
a 63-41-M/02 Obchodní akademie.
Vzdělávání probíhá v budově na ulici Součkova v Bučovicích, která byla v roce 2019
rozšířena přístavbou, kde jsou umístěny odborné učebny a školní jídelna. Dále škola využívá
tělocvičnu v budově na ulici Komenského, což byla v době předchozí inspekční činnosti
samostatná budova pro vzdělávání oboru obchodní akademie a v současné době je majetkem
města Bučovice.
Ke dni 30. 9. 2023 se ve škole vzdělávalo 453 žáků v 16 třídách a počet žáků se od poslední
inspekční činnosti zvýšil. Z celkového počtu poskytuje škola 24 žákům podpůrná opatření
v rozsahu prvního až čtvrtého stupně.
Žákům i zaměstnancům školy je zajištěno stravování v zrekonstruované školní jídelně.


                         Hodnocení podmínek vzdělávání
Od poslední inspekční činnosti došlo ke změně ředitele školy. Pro další rozvoj školy
zpracoval dlouhodobý plán, který vychází zejména z hodnocení předchozího období.
Koncepční strategie je jasná a srozumitelná a s jejími cíli jsou seznámeni všichni
pedagogové. Cíle z jednotlivých oblastí se průběžně daří plnit.
Při řízení ředitel využívá především svých zkušeností z předešlých vedoucích pracovních
míst. Část svých kompetencí přenesl na další pedagogické pracovníky, a to především na
svého zástupce, předsedy předmětových komisí a členy školního poradenského pracoviště.
Jako svůj hlavní poradní orgán zřídil ředitel pedagogickou radu, avšak z předložených zápisů
vyplývá, že obsahem jednání byly převážně informace o prospěchu žáků školy a organizač ní
záležitosti, ale nebylo zřejmé jaké závěry a opatření byla přijata k případným zjištěním např.
k výsledkům kontrolní činnosti. Významnou podporou pro vedení školy jsou také
předmětové komise, které věnují pozornost např. naplňování očekávaných výstupů,
organizaci soutěží, sdílení výukových materiálů. Aktuální organizační záležitos ti
a informace jsou s pedagogy projednávány na pravidelných provozních poradách.
Samosprávný orgán žáků není ve škole oficiálně zřízen. Systém komunikace s žáky má ale
ředitel nastaven formou schůzek s jednotlivými zástupci tříd nebo s jednotlivci a využívá ho
k případnému řešení konkrétních problémů. Tento způsob setkávání a řešení situací je dle
ředitele efektivní.
Hospitační činnost byla ze strany vedení školy realizována a vyučující dostali, v rámci
zpětné vazby, možnost se sami ke sledované výuce písemně vyjádřit. V průběhu inspekční
činnosti nebylo zřejmé, jak se získanými poznatky z hospitační činnosti dále pracuje a jak je
využívá ke zlepšení kvality poskytované výuky.
Ve škole došlo v tomto školním roce k výraznější obměně pedagogického sboru. Pro
začínající pedagogy má vedení školy vytvořený systém, ale reálně nebyly vytvořeny vhodné
podmínky pro profesní rozvoj pedagogů v adaptačním období. Pro další vzdělává ní
pedagogických pracovníků zpracoval ředitel školy plán, výběr a realizaci vzdělávac íc h
aktivit pro učitele z větší části přenechal na předmětových komisích a jednotlivýc h
vyučujících. Přínos vzdělávacích aktivit pro zkvalitnění vzdělávacího procesu není ze strany
vedení školy sledován. Ze sledované výuky v průběhu inspekční činnosti bylo zřejmé, že


                                             2/9
další vzdělávání není v potřebné míře orientováno na aktivizační metody a formy výuky
a inovativní didaktické postupy.
Poradenské služby ve škole jsou zajišťovány školním poradenským pracovištěm (dále ŠPP)
tvořeným dvěma výchovnými poradkyněmi (pro jednotlivé obory), metodičkou prevence
a od letošního školního roku také školním psychologem. ŠPP poskytuje pedagogům
informace a metodickou pomoc při vzdělávání žáků se speciálními vzdělávacími potřebami
i vhodnou podporu při řešení vzdělávacích či výchovných problémů žáků. Do hodnocení
kvality poskytovaných podpůrných opatření jsou prostřednictvím dotazníku zapojeni také
zákonní zástupci žáků, kteří tak dávají škole zpětnou vazbu o efektivitě poskytované
podpory. Žákům ohroženým školním neúspěchem je poskytována podpora formou
konzultací, v případě potřeby ŠPP sestaví plán pedagogické podpory. Nadaným žákům se
věnuje koordinátorka péče o nadané žáky, škola je vyhledává a poskytuje jim kvalitní
podporu prostřednictvím různých projektů, zařazení do velkého množství soutěží
a mimoškolních aktivit. Dostatečná pozornost je věnována také kariérovému poradenství.
Škola žákům zprostředkovává informace pro kariérní plánování a osobnostní rozvoj, což
ovlivňuje i jejich budoucí rozhodování vzhledem k profesní orientaci.
Pravidelnou pozornost věnuje škola prevenci rizikového chování žáků a předcházení
výskytu sociálně patologických jevů. Metodička prevence poskytuje třídním učitelům
metodickou podporu ve vedení třídnických hodin. Preventivní aktivity jsou uskutečňová ny
jak v rámci výuky, tak formou vzdělávacích programů či besed, adaptačních kurzů
a výjezdových akcí. Vedení školy si prostřednictvím vlastního dotazníkového zjišťová ní
ověřovalo názory žáků na školní klima. Problémové situace jsou řešeny v rámci ŠPP ve
spolupráci s třídními učiteli a zákonnými zástupci. V případě potřeby je provedeno také
šetření klimatu ve třídě a případně realizován intervenční program. Žáci školy mají možnost
odpočinku ve školní klubovně. Žáci vzájemně kooperují při různých aktivitách např. žáci
septimy seznamují žáky primy s prostorami školy, nebo při vzájemném učení
prostřednictvím akce kvarta učí sekundu.
Materiální podmínky pro realizaci vzdělávání se od poslední inspekční činnosti význa mně
zlepšily. V přístavbě školní budovy vznikly nové odborné učebny a moderní školní jídelna.
Pro realizaci tělesné výchovy slouží tělocvična a přímo v areálu školy venkovní hřiště
s umělým povrchem. Škole se velmi dobře daří vytvářet estetické prostředí pro výuku
a udržovat tradiční ráz historické školní budovy. Rezervy jsou pouze ve vybavení některých
odborných učeben.
Ke zvyšování kvality vzdělávání přispívá také aktivní spolupráce školy s četnými partnery.
Škola v rámci školních i mimoškolních aktivit udržuje partnerství s řadou vysokých škol,
kromě Masarykovy univerzity, Univerzity Tomáše Bati, Univerzity Karlovy jsou to
například Univerzita Palackého, České vysoké učení technické, Veterinární univerzita Brno
a Univerzita obrany státu. Tyto školy se podílí na přednáškách, seminářích, workshopech,
a umožňují žákům také přístup do svých laboratoří. V rámci místního akčního plánu jsou
provázány základní a střední školy v celém regionu. Stabilní partnerské vztahy s firma mi
škola využívá zejména při organizaci praktického vyučování žáků obchodní akademie.
Zákonní zástupci spolupracují se školou prostřednictvím Klubu rodičů a přátel školy
a podílejí se na organizaci školního plesu a poskytují škole finanční podporu pro realizac i
některých aktivit.




                                            3/9
                           Hodnocení průběhu vzdělávání
Hospitační činností byl sledován průběh vzdělávání napříč realizovanými obory vzdělání
a třídami. Sledovaná výuka probíhala v klidné pracovní atmosféře se vstřícným přístupem
učitelů k žákům a vzájemným přirozeným respektem. Kvalita vzdělávacího procesu se
odvíjela od pedagogických dovedností a zkušeností jednotlivých učitelů, což se odráželo
zejména v rozdílné míře aktivizace žáků ve výuce. Při vzdělávání převažovala frontální
výuka s využitím výkladu nebo řízeného rozhovoru, často v kombinaci se samostatnou prací
žáků. Pojetí výuky bylo převážně založeno na předávání informací žákům, v menší míře
byly uplatněny aktivizující metody podporující efektivnější zapojení většiny žáků do výuky.
V důsledku ojedinělého využití párové spolupráce a skupinové práce docházelo k nižší
vzájemné interakci a nerovnoměrnému zapojení žáků. Výklad nové látky byl veden
srozumitelně, vycházel z dosavadních žákovských znalostí a zkušeností, učitelé účelně
využívali také mezipředmětovou provázanost. Obsah hospitovaných hodin směřoval
většinou k rozvoji a prohlubování znalostí a dovedností žáků, menší pozornost byla
věnována formování jejich postojů. K podpoře názornosti probíraného učiva efektivně
přispívalo využití didaktické techniky a vhodných demonstračních pomůcek. Ve velké míře
využívali učitelé pro samostatnou práci připravených pracovních listů. V závěrečné fázi
hospitovaných hodin vyučující většinou opomíjeli shrnutí probraného učiva a vyhodnoce ní
práce žáků s ohledem na jejich dosažený pokrok.
V části výuky ve vzdělávací oblasti Jazyk a jazyková komunikace byli žáci důsledně vedeni
k aktivnímu používání mluvené formy cizího jazyka, rozšiřování a upevňování slovní
zásoby a promyšleně byly posilovány všechny jazykové kompetence. Vyučujícím se dařilo
žáky motivovat k aktivnímu zapojení do všech realizovaných činností. Pro osvojování
komunikativních kompetencí byly vytvořeny vhodné podmínky, v části výuky však
převažovala komunikace žáků s učitelem, v menší míře byla využita vzájemná komunikace
mezi žáky. Většina žáků prokazovala velmi dobrou znalost cizího jazyka, dokázala
kultivovaně a jazykově správně reagovat na dotazy, hovořit na různá témata a řešit písemné
úkoly. Účinnou podporou komunikativních dovedností v anglickém jazyce je zapojení rodilé
mluvčí do výuky. Gramatické jevy byly vždy procvičovány v kontextu s dalším učivem.
V části hodiny byly účelně využity možnosti digitálních technologií. Ve výuce německého
jazyka byl účelně zařazen poslech, žáci individuálně plnili zadané úkoly v testu, nacvičova li
čtení a správnou výslovnost, jazykové dovednosti rozvíjeli poslechem fonetického cvičení
a jeho zápisem. Sledované hodiny českého jazyka měly rozdílnou úroveň. V hospitované
hodině na nižším stupni gymnázia se účelně střídaly pestré metody práce, žáci byli aktivní
po celou dobu výuky, byli vedeni k sebehodnocení i vzájemnému hodnocení při opakování
učiva, zadané úkoly plnili jak individuálně, tak při práci ve dvojicích. Všichni žáci se zapojili
do shrnutí průběhu hodiny a jejího hodnocení, vyučující vhodně motivovala žáky k práci
v další hodině. Sledovaná výuka českého jazyka na čtyřletém gymnáziu byla vedena
metodou výkladu a z velké části obsahovala samostatnou práci s textem, využití digitálníc h
technologií nebylo ve výuce efektivní. Ve výuce matematiky byla ve velké míře zařazována
samostatná práce žáků v kombinaci s využitím digitálních technologií. Žáci byli aktivní
a spolupracovali s pedagogy. Pozitivem výuky je využívání digitálního prostředí pro uložení
vzdělávacích materiálů. Ve sledovaných hodinách informatiky byly přiměřeně věku žáků
rozvíjeny digitální kompetence. V jedné z hospitovaných hodin společenskověd níc h
předmětů byli žáci vedeni k vyhledávání informací v atlasech nebo na osobních tabletech,
účelně pracovali s chybou, individuálně plnili úkoly pracovního listu vytvořené ho
vyučujícím. Rychlé kladení otázek vyučujícím směrem k žákům však vedlo k nižší aktivitě
některých žáků, kteří se dozvěděli výslednou odpověď před tím, než si ji stačili sami
vyhledat. Výuka v hospitovaných přírodovědných předmětech probíhala převážně


                                              4/9
v odborných učebnách, byla vedena odborně správně a žáci prokazovali požadované znalosti
a dovednosti. Pro názornost vyučující účelně využívali demonstrační pokusy, videa
a pomůcky. Ve výuce tělesné výchovy byli žáci motivováni a vhodně instruo vá ni
k pohybovým aktivitám, cvičili po celou dobu výuky, ve které se střídaly různé pohybové
aktivity s důrazem na jejich správnou techniku provedení. Žákyni se SVP byla velmi
efektivně poskytována podpora asistentkou pedagoga, která jí umožňovala zapojení do
kolektivního sportu. Ve výchovných seminářích vyučující účelně využívali zájmů a nadání
žáků, vedli je k aktivnímu zapojení do výuky.
Ve většině sledovaných vyučovacích hodin odborných předmětů převládala frontální forma,
která neposkytovala vhodné podmínky pro aktivní zapojení žáků. Žáci měli jen minimum
příležitost řešit problémové otázky a úlohy, uplatňovat kritické myšlení nebo samostatně
vyvozovat závěry na základě získaných poznatků. K vyhledávání, zpracování a využití
informací z různých zdrojů nebyli žáci vedeni v žádné ze sledovaných hodin. Příležito st
ke komunikaci dostávali většinou jen formou stručného řízeného rozhovoru s vyučujíc ím,
do kterého se zapojovala jen část z nich. Pro propojení s reálným světem ekonomické praxe
chyběla větší názornost, využití autentických pomůcek nebo práce s právními předpisy.
Část odborné praxe oboru obchodní akademie probíhá na pracovištích sociálních partnerů
a část ve škole, kde si žáci osvojují praktické dovednosti v ekonomických činnostech, což
zároveň slouží jako efektivní příprava praktické části profilové maturitní zkoušky.


                         Hodnocení výsledků vzdělávání
Znalosti a dovednosti žáků ověřují pedagogové průběžně podle pravidel, která jsou v obecné
rovině stanovena ve školním řádu. Podrobnější kritéria a postupy pro hodnocení výsledků
vzdělávání žáků v jednotlivých předmětech nebo vzdělávacích oblastech jednotným
způsobem zpracovaly předmětové komise a jsou všem aktérům vzdělávání dostupná na
webových stránkách školy. Podklady k hodnocení vzdělávacích výsledků žáků získávají
pedagogové běžnými evaluačními nástroji, nejčastěji se jedná o písemné nebo ústní
zkoušení. Postupy, které by v procesu hodnocení žáky motivovaly k účelné sebereflexi
vlastní práce, např. vedení portfolií nebo využívání sebehodnocení škola systematick y
nevyužívá. Z dalších způsobů zjišťování úrovně dosahovaných výsledků žáků využívá škola,
kromě výběrového zjišťování Českou školní inspekcí, nepravidelně také externí testování
komerční společností. Žáci školy dosahují většinou lepší úrovně výsledků v testovaných
oblastech vzdělávání než je celorepublikový průměr. Informovanost žáků, jejich zákonných
zástupců a všech pedagogických pracovníků o vzdělávacích výsledcích je dobře zajištěna
elektronickým informačním systémem.
V posledních třech školních letech žáci vykazovali poměrně stabilní celkové výsledky
vzdělávání. Počet neprospívajících žáků na konci druhého pololetí byl minimální, častěji se
jednalo o žáky oboru obchodní akademie. Absence žáků činila ve školním roce 2022/2023
v průměru 137 hodin na žáka za školní rok, vyšší absence byla evidovaná u žáků obchodní
akademie. Nepravidelná školní docházka byla v některých případech také význa mným
faktorem negativně ovlivňujícím vzdělávací výsledky žáků. Škola prostřednictvím třídníc h
učitelů absenci žáků sleduje a vyhodnocuje, v případě potřeby vyvolává jednání se žáky
nebo jejich zákonnými zástupci. Jako účinný nástroj pro podporu pravidelné školní
docházky uplatňuje pravidla školního řádu, která stanovují minimální účast žáků ve výuce
jako podmínku pro hodnocení v řádném termínu.
Pedagogická rada se pravidelně zabývá výsledky vzdělávání. Ze záznamů z jejich jednání
vyplynulo, že zvýšená pozornost je věnována především žákům ohroženým školním


                                           5/9
neúspěchem, jedná se však spíše o jejich evidenci. Pro efektivnější podporu žáků ohroženýc h
školním neúspěchem chybí systematické zaznamenávání navrhovaných konkrétních
opatření pro zlepšení jejich výsledků, které by umožňovalo jejich účinnost následně
vyhodnocovat. Z nejčastějších forem poskytované podpory žákům, kteří ve vzdělání
zaostávají, patří doučování (v loňském školním roce realizované v rámci Národního plánu
obnovy, v letošním podle aktuálních potřeb žáků) nebo individuální konzultace. Většina
učitelů využívá také nějakou formu elektronického vzdělávacího prostředí pro sdílení
studijních materiálů nebo zadávání úloh žákům.
Výsledky žáků při ukončování vzdělávání maturitní zkouškou měly opakovaně velmi
dobrou úroveň, a to i ve srovnání s průměrnou celorepublikovou úrovní. V posledních třech
letech činila průměrná hrubá neúspěšnost žáků (tj. podíl žáků, kteří maturitní zkoušku
nekonali nebo ji nevykonali úspěšně z celkového počtu žáků přihlášených k maturitní
zkoušce) v oborech Gymnázia 0,7 % (v osmiletém studiu dokonce 0 %), v oboru Obchodní
akademie zhruba 4 %.
Škola realizaci školních vzdělávacích programů doplňuje zajímavými aktivitami nad rámec
běžné výuky, což vytváří dobré předpoklady pro propojení vzdělávacího obsahu s odbornou
praxí a běžným životem. Organizuje pro žáky zajímavé exkurze, odborné přednášky, besedy,
a to ve škole nebo mimo školu ve spolupráci s dalšími partnery. Zdařilou akcí v letošním
školním roce bylo uskutečnění tzv. kariérního dne pro žáky, jehož cílem bylo představit
žákům zajímavou formou možnosti, které se jim otevřou po absolvování střední školy. Žáci
si volili nabízený program podle svého zájmu a potřeb, setkali se s odborníky z praxe,
zástupci velkých firem a vysokých škol, kteří jim představili různé kariérní možnosti. Škola
poskytuje žákům účinnou podporu rozvoje jejich cizojazyčných dovedností. Na kvalitní
výuku anglického jazyka navazuje nabídka přípravných kurzů pro vykonání mezinárod ní
jazykové zkoušky v jazykové úrovni C1 (podle společného evropského referenčního rámce).
Žáci tak v této oblasti mohou dobře rozvíjet své nadání nebo zájem. V letošním školním roce
škola realizuje tři takové kurzy. Žáci měli také opakovaně možnost získat cenné zkušenosti
a praktické cizojazyčné dovednosti při realizovaných zahraničních výjezdech s bohatým
programem. Jednalo se o pobytové zájezdy v anglicky mluvících zemích nebo výjezdy žáků
v rámci mezinárodní spolupráce s německou školou v programu Globales Dorf.
Škola vyhledává žáky, kteří projevují nadání či zvýšený zájem v různých vzdělávac íc h
oblastech a cíleně jejich nadání podporuje. Žáci jsou v průběhu celého studia motivo vá ní
k účasti v soutěžích, olympiádách nebo středoškolské odborné činnosti. Škála soutěžníc h
aktivit je široká a různorodá. Žáci jsou opakovaně úspěšní ve sportovních disciplínác h,
v soutěžích s přírodovědným i společenskovědným zaměřením, žáci obchodní akademie
dosáhli kvalitních výsledků v odborných soutěžích (Ekotým, ekonomická olympiáda). Škola
úspěšné žáky oceňuje udělováním pochval, většinou za reprezentaci školy v soutěžích nebo
vynikající prospěch.




                                            6/9
                                         Závěry
Vývoj školy
– Změna ve vedení školy
– Vzdělávání žáků všech realizovaných oborů probíhá na jednom místě pokytovaného
  vzdělávání
– Rozšíření služeb školního poradenského pracoviště o školního psychologa
– Zkvalitnění materiálních podmínek – nové odborné učebny, školní jídelna
Silné stránky
– Budování nových prostor a systematická údržba budov vytváří estetické a podnětné
  prostředí pro vzdělávání (2.4)
– Dlouhodobě velmi dobré výsledky vzdělávání žáků gymnaziálních oborů ve společné
  a profilové části maturitní zkoušky (5.2)
– Škola organizuje pro žáky řadu aktivit nad rámec běžné výuky, zapojuje je do soutěží
  a vytváří tak vhodné podmínky pro rozvoj jejich nadání a zájmu (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Systém sledování a vyhodnocování vzdělávacího procesu není dostatečně efektivní
  a nevede ke zkvalitňování průběhu vzdělávání (2.1)
– Absence vhodných podmínek pro profesní rozvoj začínajících pedagogů v adaptačním
  období (2.3)
– Nedostatečná podpora rozvoje klíčových kompetencí žáků, zejména komunikativníc h
  a kooperativních dovedností v části vyučovacích hodin (4.3)
– Méně časté zařazování aktivizujících forem a metod výuky u negymnaziálního oboru
  neumožnilo maximálně využít studijní potenciál žáků a ojedinělý výskyt práce se
  vzdělávacím cílem v závěru sledovaných hodin neposkytovalo žákům ani pedagogům
  účinnou zpětnou vazbu o úspěšnosti realizovaných činností (4.1, 4.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Nastavit kvalitní hospitační systém, který umožní poskytovat vyučujícím vhodnou
  zpětnou vazbu k efektivitě jejich výuky
– Věnovat dostatečnou pozornost metodické podpoře pedagogů v oblasti didaktiky
  a zaměřit jejich další vzdělávání především na oblast uplatnění aktivizačních metod,
  podporu rozvoje klíčových kompetencí a individualizaci vzdělávání
– Zaměřit se na účelnou organizaci hodin s cílem vytvářet příležitosti k rozvoji klíčovýc h
  kompetencí a aktivnímu zapojení žáků do výuky
– Využít formu projektové výuky umožňující propojit různé vzdělávací obory a učit
  v širších souvislostech




                                            7/9
– V rámci jednání pedagogické rady navrhovat a zaznamenávat účinná opatření ke zlepšení
  vzdělávacích výsledků žáků ohrožených školním neúspěchem tak, aby bylo možné
  pravidelně vyhodnocovat jejich účinnost


                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Zřizovací listina příspěvkové organizace Jihomoravského kraje, č. j. 20/160 ze dne
      30. 4. 2015 včetně dodatků
 2.   Jmenovací dekret ředitele školy, ze dne 11. 6. 2018
 3.   M8 Výkaz o střední škole podle stavu k 30. 9. 2023, ze dne 11. 10. 2023
 4.   Z 17-01 Výkaz o činnosti zařízení školního stravování ze dne 7. 11. 2023
 5.   Zhodnocení vývoje a činnosti školy od roku 2018 do současnosti, plán dalšího rozvoje
      školy, ze dne 17. 4. 2023
 6.   Hospitační záznamy (vzorek) ve školním roce 2023/2024
 7.   Plán kontrolní činnosti ze dne 1. 9. 2023
 8.   Týdenní plány ve školním roce 2023/2024
 9.   Přijímací řízení na Gymnázium a obchodní akademii v Bučovicích na školní rok
      2023/2024, ze dne 6.12. 2022
10.   Zápisy metodika prevence ve školním roce 2022/2023 a 2023/2024, Krizové plány,
      zápisy se schůzek ŠPP ve školním roce 2022/2023 a 2023/2024, Minimá lní
      preventivní program ve školním roce 2023/2024, dokumentace ŠPP – úkoly a náplně
      práce jednotlivých členů
11.   Dokumentace žáků se SVP vedená ve školním roce 2023/2024
12.   Školní řád, účinnost od 1. 9. 2022, č.j. 503/19, včetně dodatku
13.   Školní vzdělávací programy platné ve školním roce 2023/2024
14.   Výroční zprávy za školní roky 2020/2021, 2021/2022 a 2022/2023
15.   Zápisy z jednání předmětových komisí ve školním roce 2023/2024
16.   Zápisy z jednání pedagogické rady ve školním roce 2022/2023 a 2023/2024
17.   Personální dokumentace pedagogů ve školním roce 2023/2024 (vzorek)
18.   Směrnice pro další vzdělávání pracovníků školy
19.   Priority a cíle dalšího vzdělávání pedagogických pracovníků ve školním roce
      2023/2024, ze dne 25. 8. 2023
20.   Plán uvádění začínajícího učitele bez uvedení data
21.   Vnitřní řád školní jídelny, ze dne 1. 2. 2020


                                           8/9
22.   Dokumentace k hodnocení ekonomických podmínek
23.   Dokumentace k provedení odborně technické kontroly tělocvičného nářadí a
      sportovního zařízení a vybavení sportovišť ze dne 9. 1. 2023
24.   Zpráva o revizi elektrického zařízení ze dne 4. 8. 2023
25.   Smlouva o výpůjčce prostor k výuce tělesné výchovy ze dne 7. 3. 2019
26.   Přehled účasti žáků v soutěžích a olympiádách ve školním roce 2022/2023
27.   Strategie prevence školní neúspěšnosti, nedatováno
28.   Přehled akcí školy v roce 2023
29.   Praktická část profilové maturitní zkoušky – zadání úloh – vzorek
30.   Dokumentace k praktickému vyučování žáků oboru obchodní akademie
31.   Elektronický informační systém školy vedený ve školním roce 2023/2024
32.   Klasifikační zprávy třídy ve školním roce 2022/2023


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Ing. Ilona Ptáčková, školní inspektorka, vedoucí inspekčního týmu
 Mgr. Milan Heroudek, školní inspektor
 Mgr. Kateřina Veselá, školní inspektorka
 Ing. Alena Svobodová, školní inspektorka
11. 12. 2023




                                           9/9
