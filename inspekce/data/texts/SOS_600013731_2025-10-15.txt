                                  Česká školní inspekce
                                Jihomoravský inspektorát
                              Šumavská 519/35, 602 00 Brno
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIB-2524/25-B
                                      Sp. zn. ČŠIB-S-518/25-B


Název                               Střední odborná škola MORAVA o.p.s.
Sídlo                               Řehořova 1165/5, 618 00 Brno
E-mail                              sos-morava@sos-morava.cz
IČO                                 25 549 804
Identifikátor                       600 013 731
Právní forma                        obecně prospěšná společnost
Zastupující                         Ing. Bc. Petra Kalousková
Zřizovatel                          Český svaz žen z.s.
                                    Václavské náměstí 831/21, 110 00 Praha 1
                                    IČ: 004 42 801
Místo inspekční činnosti            Řehořova 1165/5, Brno
Inspekční činnost na místě          15. 10. 2025 − 17. 10. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Střední odborná škola MORAVA o.p.s. (dále „škola“) vykonává činnost střední školy.
Aktuálně poskytuje vzdělávání ve čtyřech oborech středního vzdělání s maturitní zkouškou,
a to v denní i dálkové formě v oborech 63-41-M/02 Obchodní akademie a 75-41-M/01
Sociální činnost, dále pouze v denní formě v oborech 63-41-M/01 Ekonomika a podnikání
a 68-43-M/01 Veřejnosprávní činnost. K 31. 9. 2025 škola evidovala celkem 204 žáků
v denní formě vzdělávání a 114 žáků v dálkové. Škola vzdělávala 25 žáků se speciálními
vzdělávacími potřebami (s podpůrnými opatřeními druhého a vyššího stupně) a 11 žáků
s odlišným mateřským jazykem. Od poslední inspekční činnosti v roce 2022 se počet žáků
mírně zvýšil (zhruba o 12 %). Škola upravila svou vzdělávací nabídku, v letošním školním
roce nově nabízí uchazečům obor 78-42-M/03 Pedagogické lyceum, naopak do oboru
63- 41-M/01 Ekonomika a podnikání již žáky nepřijímá. Převážná část vzdělávání je
realizována v budově sídla školy, část praktického vyučování probíhá na pracovištíc h
smluvních partnerů. Školní stravování žáků zajišťuje smluvně jiný poskytovatel
stravovacích služeb.


                         Hodnocení podmínek vzdělávání
Koncepce rozvoje školy je zpracována v souladu s potřebami školy a jejím dalším
směřováním. Je sdílená, projednávaná s pedagogy a průběžně aktualizovaná s ohledem
na měnící se podmínky a priority školy. Ředitelka školy reagovala na závěry poslední
inspekční činnosti a stanovila reálné koncepční strategie ke zkvalitnění vzdělávání. Většinu
z nich se škole daří postupně realizovat. Přijatá opatření se většinou pozitivně promítla
do činnosti školy a přispěla k jejímu kvalitativnímu posunu. Formulované cíle v oblasti
vzdělávacích výsledků žáků a průběhu vzdělávání však dosud nebyly naplněny v plném
rozsahu.
Vedení školy systematicky monitoruje a vyhodnocuje činnost školy prostřednictvím
funkčních nástrojů autoevaluace. Pravidelná hospitační činnost, osobní pohovory
s pedagogy, jednání s žákovským parlamentem, interní i externí šetření mezi žáky
a zaměstnanci a další formy zjišťování umožňují vedení školy získávat zpětnou vazbu
o kvalitě vzdělávání i školním klimatu. Do procesů autoevaluace je vhodně zapojen celý
pedagogický sbor. Získané údaje vedení školy vyhodnocuje a na jejich základě přijímá
převážně účinná opatření ke zlepšení stavu. Operativní řízení, včetně vnitřního přenosu
informací, je vzhledem k velikosti školy funkčně zajištěno každodenním vzájemným
kontaktem pedagogů, pravidelnými poradami a prostřednictvím sdíleného informač ního
systému.
Ředitelka školy aktivně přistupuje k vlastnímu profesnímu rozvoji. Účastnila se řady
vzdělávacích akcí zaměřených na školský management, marketing, bezpečnost a ochranu
zdraví nebo kontrolní systém včetně hospitační činnosti. Uplatnění získaných poznatků se
projevilo ve zefektivnění vnitřního řízení školy a v posílení její prezentace navenek. Vedení
školy vytváří vhodné podmínky také pro profesní růst pedagogických pracovníků. Další
vzdělávání plánuje s ohledem na individuální potřeby a požadavky učitelů, především však
v návaznosti na identifikované potřeby a koncepční záměry školy. Důraz je kladen
na společné vzdělávání celého pedagogického sboru s cílem podporovat sjednocování
přístupů a spolupráci. V období od poslední inspekční činnosti se pedagogové společně
vzdělávali zejména v oblasti aktivizačních forem a metod výuky, využívání digitálníc h
technologií a postupů formativního hodnocení. Přínos těchto aktivit se ve sledované výuce
výrazněji projevil pouze u části pedagogických pracovníků.


                                            2/8
Vzdělávací proces je zajištěn odborně kvalifikovaným pedagogickým sborem. Škola posílila
systém spolupráce pedagogů zřízením metodických orgánů – předmětových komisí. Jejich
vedoucí se pravidelně setkávají s vedením školy, předkládají náměty a připomínky k činnosti
školy a společně se podílejí na naplňování školních vzdělávacích programů a přípravě žáků
k maturitní zkoušce. Úroveň spolupráce a sjednocování pedagogických postupů se však
mezi jednotlivými komisemi liší, což se mimo jiné projevilo v rozdílné kvalitě výuky
jednotlivých učitelů a jejich přístupu k hodnocení žáků. Pedagogové mají příležitost sdílet
zkušenosti v rámci porad a prostřednictvím sdíleného disku, část z nich také čerpala inspirac i
při návštěvách jiných středních škol. Vzájemné hospitace však probíhají pouze v omezeném
rozsahu, a to zejména z organizačních důvodů.
Činnost školního poradenského pracoviště je systematicky zajištěna a koordinována
výchovnou poradkyní ve spolupráci s kariérovou poradkyní a školní metodičkou prevence.
Pracoviště poskytuje žákům i pedagogům potřebnou podporu, aktivně ve spolupráci
s ostatními vyučujícími vyhledává žáky s potřebou podpůrných opatření a zajišťuje
pro ně odpovídající formy pomoci, včetně zpracování plánů pedagogické podpory.
Výchovná poradkyně informuje vyučující o žácích se speciálními vzdělávacími potřebami
a o nadaných žácích, tato oblast by však mohla být zefektivněna například zpřístupně ním
osobní dokumentace žáků učitelům (při zajištění ochrany osobních údajů), aby měli
k dispozici všechny potřebné informace pro práci s těmito žáky. Menší pozornost je
věnována cílenému sledování práce žáků s podpůrnými opatřeními přímo ve výuce
pro získání potřebné zpětné vazby o efektivitě nastavených postupů. Oblast podpory
nadaných žáků je rozvíjena spíše okrajově, pozornost je zatím zaměřena převážně na žáky
s pohybovým nadáním. Kariérové poradenství je funkční. Je úzce propojeno s realizac í
praktického vyučování, což umožňuje žákům lépe se orientovat v možnostech dalšího studia
i profesní dráhy. Preventivní činnost v oblasti sociálně patologických jevů probíhá průběžně
a má ucelený charakter. Škola realizuje preventivní programy, sleduje klima ve třídách
a v případě potřeby zajišťuje vhodné intervence v třídních kolektivech nebo u jednotlivýc h
žáků. Na základě zjištěných potřeb jsou navrhována odpovídající opatření. Školní
poradenské pracoviště plní svou roli efektivně, přispívá k vytváření podpůrného prostředí
pro žáky a podílí se na rozvoji pozitivního klimatu školy.
Vedení školy systematicky sleduje a vyhodnocuje stav materiálních podmínek
pro vzdělávání a aktivně přistupuje k jeho zlepšování. Adekvátní pozornost věnuje zajištění
bezpečnosti žáků, reaguje na jejich potřeby a vytváří jim podnětné, esteticky upravené
prostředí. Žáci mohou v průběhu dne využívat nové relaxační koutky nebo venkovní
odpočinkovou zónu. Prostory pro odborné vzdělávání oboru Sociální činnost však svou
velikostí a vybavením omezují realizaci odborných praktických činností žáků.
Škola rozvíjí partnerské vztahy s mnoha organizacemi, které zajišťují část praktického
vyučování žáků a vytváří příležitosti pro jejich budoucí pracovní uplatnění. Spolupracuje
také s dalšími partnery z řad základních, středních nebo vysokých škol v rámci vlastní
propagace nebo kariérové podpory svých žáků. V součinnosti s Českým červeným křížem
organizuje pro žáky výcvikový minikurz první pomoci. Někteří žáci oboru Sociální činnost
se zapojují do dobrovolnické činnosti např. v rámci práce se seniory v sociálních zaříze níc h
nebo do charitativních sbírek.


                           Hodnocení průběhu vzdělávání
Sledovaná výuka probíhala v souladu s kurikulárními dokumenty a vzdělávacími cíli
jednotlivých oborů vzdělání, v příjemném pracovním prostředí. Učitelé žákům poskytovali


                                             3/8
potřebnou podporu, většina z nich dokázala vytvořit atmosféru důvěry, v níž žáci bez obav
vyjadřovali své názory a kladli dotazy. Kázeňské problémy nebyly zaznamenány. Většinou
se pedagogům dařilo vhodně propojovat učivo s reálným životem a odbornou praxí.
V hospitovaných hodinách teoretického vyučování se projevily rozdíly v kvalitě
pedagogické práce, zejména v uplatňování aktivizačních strategií. Ve většině sledovanýc h
hodin byly využívány postupy podporující aktivní zapojení žáků, vyučující vhodným
způsobem střídali různé formy a metody práce, účinně podporovali rozvoj klíčovýc h
kompetencí žáků. V menší části výuky však převládala frontální výuka s dominantní
aktivitou učitele. Do takové výuky se dařilo zapojit jen některé žáky prostřednictvím otázek
k probíranému obsahu, zatímco většina žáků zůstávala spíše pasivními posluchači, což se
odráželo v jejich menším zájmu o učivo i nižší úrovni porozumění. Digitální technolo gie
byly v hospitované výuce využívány převážně učiteli pro prezentaci učiva, samotnými žáky
jen v menší části hodin. Tam, kde je žáci aktivně použili (např. při procvičování
a upevňování učiva či tvorbě výstupů ve sdíleném prostředí), přispívaly k rozvoji digitálníc h
kompetencí, samostatnosti a tvořivosti. Potenciál digitálních technologií pro podporu
interaktivní a badatelsky orientované výuky však není dostatečně využíván, stejně jako práce
žáků s různými informačními zdroji.
Schopnost spolupráce a komunikace žáků se dařilo velmi dobře rozvíjet ve vzdělávac í
oblasti jazykového vzdělávání, kde vyučující cíleně podněcovali žáky k obsahově náročné
komunikaci. Ve sledované výuce českého jazyka rozvíjeli čtenářskou gramotnost, vedli žáky
k vzájemnému formativnímu hodnocení výstupů jejich práce. Ve výuce anglického jazyka
si žáci efektivním způsobem rozšiřovali slovní zásobu a prakticky využívali cizí jazyk
v běžných situacích. V matematice vyučující průběžně poskytovali žákům účinnou zpětnou
vazbu k jejich práci a vhodně pracovali s chybou. V hospitované výuce odborných předmětů
byli žáci vedeni k aktivnímu používání odborné terminologie, což přispívalo k osvojení
profesního jazyka. Nejčastěji byla v odborných předmětech kombinována frontální forma
výuky se samostatnou prací žáků, kteří však měli jen v části hodin příležitost svá řešení
zadaných úkolů prezentovat či porovnávat s ostatními. Z učebních pomůcek se nejčastěji
objevovaly pracovní listy a digitální prezentace, jen ojediněle byla zaznamenána práce žáků
s autentickými zdroji informací (např. právními normami). Kvalita pracovních listů byla
nerovnoměrná – některé obsahovaly nadbytek textu nebo pouze kopie z učebnic, což
snižovalo jejich přínos pro rozvoj tvořivého myšlení. V průběhu výuky učební praxe
vyučující korigovali škodlivé návyky při sezení a vedli žáky k uplatňování prvků hygieny
práce. Ve výuce docházelo k cílenému formování postojů žáků ke klientům při práci
v sociálních službách a rozvoji empatie.
Ve sledované výuce učitelé uplatňovali individuální přístup k žákům podle jejich aktuální
potřeby. Diferenciace činností či zadání úkolů, která by zohledňovala jejich různé vzdělávac í
potřeby a kognitivní schopnosti však nebyla většinou zaznamenána. Až na výjimky všichni
žáci plnili stejné úkoly jednotné náročnosti. V části sledovaných vyučovacích hodin učitelé
na začátku stanovili konkrétní vzdělávací cíle a seznámili s nimi žáky, vyhodnocování jejich
naplnění v závěru hodiny však bylo věnováno méně pozornosti. Většinou chyběla účelná
reflexe vyučovací hodiny. Hodnocení výsledků vzdělávání mělo převážně motivač ní
charakter (pochvala, známka). Formativní zpětná vazba zaměřená na vzdělávací pokrok
žáků ani systematické zapojení žáků do sebehodnocení nebyly běžnou součástí výuky, což
omezovalo rozvoj jejich schopnosti řídit vlastní proces učení.




                                             4/8
                          Hodnocení výsledků vzdělávání
Pravidla a postupy pro hodnocení výsledků vzdělávání žáků, obecně stanovená ve školním
řádu, jsou podrobněji rozpracována předmětovými komisemi. Žáci jsou s postupy hodnocení
a drobnými odlišnostmi specifickými pro jednotlivé předměty seznamováni. Přestože se
vedení školy snaží o jednotný systém získávání informací o výsledcích vzdělávání žáků,
v průběhu inspekční činnosti bylo zjištěno, že přístup jednotlivých pedagogů k hodnocení
není vždy jednotný. Mimo běžné evaluační nástroje jsou ve škole využívána nově zavedená
kariérová portfolia žáků, která kromě společné části obsahují část s projekty specifick ými
pro jednotlivé obory vzdělání. Tyto projekty žákům poskytují možnost prakticky aplikovat
teoretické znalosti, rozvíjet analytické a plánovací dovednosti, samostatnost a schopnost
řešit reálné situace typické pro jejich budoucí profesní uplatnění.
Škola průběžně sleduje a vyhodnocuje výsledky vzdělávání žáků a systematicky se zabývá
problematikou školní neúspěšnosti a vysoké absence. Průměrný prospěch žáků za poslední
uzavřený školní rok byl 1,9 a obdobná hodnota byla zaznamenání i za poslední tři školní
roky. Zhoršený prospěch či vyšší absenci pedagogové řeší v souladu se strategií prevence
školní neúspěšnosti prostřednictvím individuální komunikace se žákem nebo jeho zákonným
zástupcem. Pro zefektivnění podpory vyučující evidují ve sdíleném prostředí žáky ohrožené
školním neúspěchem i konkrétní opatření přijatá pro zlepšení jejich vzdělávacích výsledků.
Škola nabízí žákům odpovídající podporu především formou konzultací, využívá ní
sdíleného prostředí s učebními materiály a dalších aktivit zaměřených na posílení jejich
motivace ke studiu. Žákům je umožněno používat školní digitální technologie ke zpracování
ročníkových prací a projektů i mimo dobu vyučování. Dalším opatřením je možnost opravy
testů v některých předmětech pro zlepšení hodnocení. Motivační přístup školy k žákům
dokládá převažující počet udělených pochval nad kázeňskými opatřeními.
Průměrná absence byla za poslední tři školní roky vyrovnaná, avšak pohybuje se na vyšší
úrovni, a to 172 hodin na žáka za školní rok. Neomluvená absence za poslední uzavřený
školní rok vzrostla na 3,7 hodiny na žáka. Absence žáků je ve škole systematicky sledována,
přičemž zvýšená pozornost je věnovaná zejména závěrečným ročníkům, kde byl
zaznamenán výrazný pokles zameškaných hodin. Ve druhém pololetí minulého školního
roku došlo k nárůstu počtu žáků uvolněných z tělesné výchovy, a to na 16 %. Vedení školy
se touto situaci zabývalo a jedním z přijatých opatření pro zlepšení stavu bylo zapojení všech
žáků do celorepublikové výzvy „Aktivní Česko“ s cílem zařazovat pohybové činnost i
v průběhu celého školního roku. Zvýšení tělesné zdatnosti žáků, týmová spolupráce a fair
play jsou podporovány sportovními soutěžemi, lyžařskými kurzy nebo pobytem v přírodě.
Výsledky žáků při ukončování jejich vzdělávání maturitní zkouškou se od poslední
inspekční činnosti výrazně zlepšily. Průměrná hrubá neúspěšnost ve společné části maturitní
zkoušky klesla z 32 % (v letech 2019-2021) na 11 % (v letech 2023-2025). Přesto však
v některých zkušebních předmětech stále zůstává neúspěšnost žáků u této zkoušky
opakovaně mírně vyšší, než činí celorepublikový průměr ve srovnatelné skupině oborů.
Škola přijala řadu opatření ke zlepšení výsledků maturitní zkoušky. Kromě možnosti
konzultací škola zavedla dvouúrovňové semináře z anglického jazyka, které poskytují
žákům podporu podle jejich individuálních potřeb a přispívají k rozvoji jazykovýc h
kompetencí a samostatného učení. V rámci českého jazyka došlo především k zefektivně ní
výuky, která byla zaměřena zejména na práci s textem. Přínosem je také pravidelné
propojování formálního a neformálního vzdělávání žáků podporující rozvoj čtenářské
gramotnosti, schopnosti analyzovat a interpretovat texty a kritické myšlení. Současně došlo
k úpravě školních vzdělávacích programů i organizace vzdělávání (výuka v bloku). Také



                                             5/8
pravidelné procvičování učiva prostřednictvím různých digitálních aplikací nebo vedení
portfolia maturitních slohových prací žáků zefektivňují osvojení českého, ale i cizího jazyka.
Škola systematicky podporuje celkový osobnostní rozvoj žáků, jejich nadání nebo zájem
o různé oblasti vzdělání prostřednictvím široké nabídky školních i mimoškolních aktivit.
Žáci se zapojují do soutěží a projektů, které posilují jejich odborné, jazykové a prezentační
dovednosti. Součástí vzdělávání je také environmentální výchova, v jejímž rámci se žáci
účastní ekologických akcí, projektů a vzdělávacích programů. Prostřednictvím činnosti
žákovského parlamentu a dalších aktivit jsou u žáků systematicky rozvíjeny klíčové
kompetence a demokratické smýšlení. Žáci se aktivně zapojili do studentských voleb,
účastní se charitativních akcí, exkurzí a besed rozšiřujících jejich společenský rozhled.
Prostor pro seberealizaci a uplatnění kreativity nacházejí také při tvorbě školního časopisu.
Tyto činnosti přispívají k rozvoji odpovědnosti, spolupráce a participace žáků na životě
školy. Úspěšní žáci jsou oceňováni, což přispívá k posilování jejich vnitřní motivace
a pozitivního vztahu ke škole.


                                          Závěry
Vývoj školy
– Škola nově nabízí obor 78-42-M/03 Pedagogické lyceum, naopak do oboru 63-41-M/01
  Ekonomika a podnikání již žáky nepřijímá.
– Od poslední inspekční činnosti v roce 2022 škola přijala opatření ke zkvalitně ní
  vzdělávání, která byla převážně účinná. Úspěšnost žáků při ukončování jejich vzdělává ní
  maturitní zkouškou se zvýšila. Dílčí nedostatky přetrvaly v průběhu vzdělává ní
  především v oblasti účelného využívání diferenciace výuky.
– Ve škole byly zřízeny metodické orgány – předmětové komise.
Silné stránky
– Ředitelka školy aktivně a systematicky přistupuje k vlastnímu profesnímu rozvoji, který
  se projevuje ve zkvalitnění její řídicí a pedagogické činnosti. (2.5)
– Škola vytváří žákům podnětné prostředí a dostatek příležitostí k jejich aktivnímu zapojení
  do života školy. Prostřednictvím žákovského parlamentu a mnoha školních
  i mimoškolních aktivit účinně podporuje jejich osobnostní rozvoj. (6.3.)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Většina pedagogů neuplatňuje ve výuce diferenciaci úkolů podle individuálních potřeb
  a schopností žáků, což omezuje rozvoj jejich potenciálu i míru zapojení do učení. Jen
  v menší části sledované výuky byla zaznamenána účelná reflexe vzdělávacího pokroku
  žáků. (4.3)
– Přijatá opatření a stanovené koncepční cíle se dosud plně nepromítly do vzdělávac íc h
  výsledků žáků v některých předmětech. (5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy



                                             6/8
– Aktivně hledat možnosti zkvalitnění materiálních podmínek pro odborné praktické
  činnosti žáků oboru Sociální činnost.
– Rozvíjet spolupráci pedagogů napříč předmětovými komisemi, podporovat sdílení
  zkušeností, společné plánování a vyhodnocování práce. Rozšířit praxi vzájemnýc h
  hospitací a společné reflexe výuky pro sjednocení pedagogických přístupů.
– Zefektivnit sledování práce žáků s podpůrnými opatřeními – zařadit pravidelné hospitace
  zaměřené na využívání podpůrných opatření a jejich dopad na výsledky žáků.
– Rozšířit systém podpory nadaných žáků – vytvořit mechanismus jejich identifikace
  i v jiných oblastech než pohybových (např. jazykové, logické, umělecké).
– Zlepšit informovanost pedagogů o žácích se speciálními vzdělávacími potřebami
  a nadaných, např. prostřednictvím zabezpečeného sdílení dokumentace nebo interní
  databáze s přístupem pro vyučující.
– Zaměřit se na systematické zavádění prvků formativního hodnocení, zejména vést žáky
  k pravidelnému sebehodnocení a reflexi vlastního pokroku. Účelně pracovat
  se vzdělávacím cílem.
– V průběhu vzdělávání vést žáky k práci s informacemi a vytvářet jim příležitos ti
  pro efektivní využití digitálních technologií.
– Ve výuce žákům nabízet úkoly různé náročnosti podle jejich schopností, více využívat
  gradované úkoly.
– Další vzdělávání pedagogického sboru zaměřit na individualizaci vzdělávání.
– Využívat různé evaluační nástroj včetně standardizovaných pro zjišťování úrovně
  dosažení očekávaných výstupů, zejména ve vztahu k maturitní zkoušce.
– Podrobně analyzovat dostupná data výsledků žáků ve společné části maturitní zkoušky
  a získané poznatky využívat při plánování a realizaci výuky k cílenému rozvoji
  problematických oblastí.


Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 14 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Výpis z rejstříku škol a školských zařízení ze dne 9. 10. 2025


                                           7/8
 2.   M8 Výkaz o střední škole podle stavu k 30. 9. 2025
 3.   Školní řád účinný od 1. 9. 2025
 4.   Školní vzdělávací programy platné ve školním roce 2025/2026
 5.   Školní elektronický informační systém (školní matrika, třídní knihy, rozvrh hodin,
      průběžné a celkové výsledky vzdělávání žáků – školní roky 2021/2022 až 2025/2026)
 6.   Výroční zpráva o činnosti školy za školní rok 2024/2025
 7.   Dokumentace k řízení školy ve školním roce 2024/2025 a 2025/2026 (hospitační
      záznamy, dokumentace k autoevaluaci, plány osobního rozvoje pedagogů, výstupy
      dotazníkových šetření, adaptační strategie)
 8.   Personální dokumentace pedagogů vedená ve školním roce 2025/2026
 9.   Koncepce rozvoje školy aktualizovaná k 31. 8. 2025
10.   Dokumentace školního poradenského pracoviště (program poradenských služeb,
      minimální preventivní program, školní preventivní strategie, strategie předcházení a
      řešení školní neúspěšnosti žáků, zápisy z jednání aj.) vedená ve školním roce
      2025/2026 ke dni inspekční činnosti
11.   Osobní dokumentace žáků se speciálními vzdělávacími potřebami vedená ve školním
      roce 2025/2026 ke dni inspekční činnosti
12.   Portfolia žáků – vzorek
13.   Zápisy z jednání ve školním roce 2024/2025 a 2025/2026 (pedagogické rady,
      metodických orgánů)
14.   Dokumentace školy k hodnocení ekonomických podmínek, zajištění bezpečnosti
      a ochrany zdraví žáků, školního stravování a učební praxe ve školním roce 2025/2026
15.   Zápis z jednání s ředitelkou školy ze dne 17. 10. 2025


                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Ing. Alena Svobodová, školní inspektorka, vedoucí inspekčního týmu
 Mgr. Kateřina Veselá, školní inspektorka
 Ing. Renata Boková, školní inspektorka
 Ing. Michaela Svobodová, školní inspektorka
7. 11. 2025


                                           8/8
