                                    Česká školní inspekce
                                    Pardubický inspektorát
___________________________________________________________________________________________________________ _




                         IN S P E K Č N Í ZP R ÁVA
                                          Čj. ČŠIE-1138/21-E


Název                                Gymnázium a Letecká střední odborná škola
                                     Moravská Třebová
Sídlo                                Svitavská 310/16, Předměstí, 571 01 Moravská
                                     Třebová
E-mail                               gymmt@gmt.cz
IČ                                   62033131
Identifikátor                        600012760
Právní forma                         příspěvková organizace
Zastupující                          RNDr. Alena Plocová
Zřizovatel                           Pardubický kraj
Místo inspekční činnosti             Svitavská 310/16, Předměstí, 571 01 Moravská
                                     Třebová
                                     Dukelská 1478/57, 571 01 Moravská Třebová
Termín inspekční činnosti            14., 15. a 18. 10. 2021


Inspekční činnost byla zahájena předložením pověření k inspekční činnosti.


                                  Předmět inspekční činnosti
Předmětem inspekční činnosti vykonané podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů, bylo zjišťování a hodnocení podmínek,
průběhu a výsledků vzdělávání, včetně hodnocení naplňování školních vzdělávac íc h
programů.




2021/2022
                                    Charakteristika
Gymnázium a Letecká střední odborná škola Moravská Třebová (dále „škola“) vykonává
činnost střední školy a činnost domova mládeže. Ve škole je 11 tříd, 8 tříd osmiletého oboru
vzdělání s maturitní zkouškou 79-41-K/81 Gymnázium a 3 třídy oboru vzdělání s maturitní
zkouškou 78-42-M/01 Technické lyceum. Ke dni zahájení inspekční činnosti se ve škole
vzdělávalo 240 žáků, tj. zhruba 66 % z nejvyššího povoleného počtu uvedeného v rejstříku
škol a školských zařízení. Škola ke dni inspekční činnosti evidovala 4 žáky se speciálními
vzdělávacími potřebami.
Stravování žáků škola smluvně zajišťuje ve školní jídelně Integrované střední školy
Moravská Třebová v blízkosti školy. Rovněž činnost domova mládeže je realizo vá na
v prostorách pronajatých od Integrované střední školy Moravská Třebová v objektu, jako je
školní jídelna.


                         Hodnocení podmínek vzdělávání
Ředitelka školy k účelnému řízení provozu školy i jejímu pedagogickému vedení využívá
delegování pravomocí a své zkušenosti uplatňuje především v oblasti komunikace. Úroveň
vzájemné komunikace mezi vedením školy, žáky a vyučujícími uvnitř školy přispívá
k vytváření příznivé atmosféry, což má pozitivní vliv na pedagogický proces. Pedagogická
rada řeší záležitosti podstatné pro realizaci vzdělávání, k dílčím úkolům včetně jejich
vyhodnocování se vyjadřují i předmětové komise. Plán rozvoje školy stanovuje hlavní cíle
a strategie činnosti školy, ale nereflektuje vývoj posledních let. V tomto ohledu je prostor
pro promyšlené plánování menších cílů a jejich vyhodnocování tak, aby škola mohla
efektivněji fungovat a pružněji se rozvíjet. Kontrolní činnost vedení školy zejména v oblasti
hodnocení průběhu vzdělávání prostřednictvím hospitační činnosti je méně účelná. Vedení
školy v rámci dalšího vzdělávání vychází vstříc požadavkům pedagogických pracovníků a
vyučující průběžně prohlubují svoje odborné i pedagogické znalosti a dovednosti.
Materiálně technické podmínky umožňují plnění školních vzdělávacích programů
vyučovaných oborů vzdělání. V domově mládeže mají ubytovaní žáci k dispozici nové
vybavení pro pobyt a přípravu na vzdělávání.
Škola má zřízené školní poradenské pracoviště, kde působí výchovná poradkyně a školní
metodička prevence. Výchovná poradkyně koordinuje přístup ke vzdělávání žáků se
speciálními vzdělávacími potřebami a informuje ostatní vyučující o jejich potřebách. Škola
na základě znalosti a vyhodnocení složení žáků školy a jejich potřeb realizuje systém
vlastních podpůrných aktivit, kterými jsou zejména doučování v matematice a českém
jazyce. Metodička prevence zpracovává aktuální minimální preventivní program, který
odpovídá potřebám školy. Program obsahuje strategii předcházení šikaně, kyberšikaně,
užívání návykových látek a dalším projevům rizikového chování, podle které všichni
pedagogové postupují. Škola cíleně pracuje se vztahy ve třídě a ve škole prostřednictvím
třídnických hodin, společně vytvářených vztahových pravidel, realizací projektových dnů a
výjezdových akcí a také v rámci výuky některých předmětů.
Škola podporuje zdravý životní styl a vede žáky k zařazení pohybových aktivit do jejich
denního programu. V učebním plánu 1. a 2. ročníku osmiletého gymnázia vhodně zařadila
tři hodiny tělesné výchovy týdně. Pro podporu pohybových aktivit žáků nabízí škola
návštěvu školní posilovny či několik atraktivních kurzů, jako je například plachtařský výcvik
či parašutistický výcvik.



2021/2022                                    2
Vzdělávací proces ve škole je podporován také prostřednictvím spolupráce se sociálními
partnery. Mezi ně patří nejen městský úřad a kulturní instituce ve městě, ale také Společnost
česko-německého porozumění, jejichž akcí se škola účastní, ale také místní firmy, základní
školy.
Kromě běžných dotací na provoz a neinvestiční výdaje škola aktivně získává další finanč ní
prostředky především z projektů Šablony pro SŠ a VOŠ a z dotačních programů
Pardubického kraje. Škola také provozuje doplňkovou činnost, pronajímá společenský sál,
tělocvičnu, i některé učebny. Od minulé inspekční činnosti škola zlepšila podmínky pro svou
činnost vybudováním domova mládeže, laboratoří chemie a fyziky a modernizací učeben
výpočetní techniky.


                          Hodnocení průběhu vzdělávání
Zhlédnuté vyučovací hodiny probíhaly v atmosféře, která obvykle vytvářela příznivé
podmínky pro vzdělávání. Učitelé strukturu hodin promýšleli, v některých případech spíše
z pohledu obsahu než vzhledem k použitým metodám výuky. Převažovala frontální výuka,
avšak pouze ojediněle s dominantním postavením učitele a předkládáním hotových
poznatků. Žáci byli vedeni k vyvozování a logickým závěrům, obvykle odpovídali
s porozuměním dané problematice. Důraz byl kladen na motivaci žáků, a to počínaje
vymezením cíle vyučovací hodiny. Většina vyučovacích hodin se vyznačovala dobrou
odborností vyučujících. Využití didaktické techniky v hodinách ve většině případů
podporovalo naplnění didaktických cílů. Její použití zvyšovalo názornost výuky a motivac i
žáků. Zařazení didakticky pestřejších metod a forem práce zvyšovalo v některých hodinách
zájem žáků o výuku. Pozitivním rysem realizované výuky bylo její vedení ve vzájemnýc h
mezipředmětových souvislostech a zejména ve vztahu k využití poznatků a schopností
v praxi. Výraznější práce s informacemi však byla zaznamenána spíše ojediněle. Při výuce
nebyla patrná diferenciace práce se žáky. Ve struktuře většiny sledovaných hodin chybělo
širší celkové závěrečné shrnutí, upevňování probíraného učiva a ověřování naplnění
stanovených cílů vzdělávání.
Rozvíjející se činnost nového domova mládeže je organizována napříč výchovnými
skupinami a po krátké době své činnosti je realizována stále pouze v minimálním rozsahu.
Širší nabídka aktivit se v souladu se školním vzdělávacím programem domova mládeže
připravuje. Pro ubytované je vytvářeno pozitivní přátelské klima nahrazující rodinné
prostředí, zajištěna je podpora k učení, k efektivnímu využívání volného času a podpora
zdravého životního stylu. Vychovatelé spolupracují s ostatními pedagogy školy, zajímají se
o problémy ubytovaných žáků a řeší je.


                          Hodnocení výsledků vzdělávání
Škola sleduje úspěšnost při vzdělávání především na základě výsledků žáků při ukončování
vzdělávání. Ve společné i profilové části maturitní zkoušky dosahují žáci dobrých výsledků.
Absolventi jsou úspěšní také v přijetí ke studiu na vysokých školách.
Průběžné výsledky vzdělávání žáků škola sleduje zejména prostřednictvím jednotlivýc h
pololetních hodnocení. V hodnocení výsledků vzdělávání ve školním roce 2020/2021
nedošlo k výraznějšímu zhoršení prospěchu žáků a škola eviduje jen minimální počet žáků,
kteří potřebují podporu v důsledku negativních dopadů distanční výuky. Škola se snaží žáky
motivovat i pochvalami.



2021/2022                                    3
Informaci o znalostech a dovednostech poskytují škole rovněž výsledky v soutěžích nebo
projektech. V uplynulém období ovšem došlo k výraznému omezení těchto aktivit
v souvislosti s opatřeními souvisejícími s epidemií Covid-19. V uplynulém školním roce se
tedy žáci účastnili jen některých soutěží. Jedna žákyně vyhrála soutěž mladých fyzik ů
a postoupila do mezinárodního kola. Škola také dosáhla výborných výsledků v celostátním
kole sportovní soutěže Odznak všestrannosti olympijských vítězů, kde jeden žák školy byl
celkově druhý. Na krajské úrovni byli dva žáci úspěšní v Logické olympiádě.


                                           Závěry
Vývoj školy
   - Zkvalitnění materiálních podmínek,
   - zahájení vzdělávání v oboru vzdělávání technické lyceum se zaměřením na letectví,
   - zahájení činnosti domova mládeže.
Silné stránky
    - Komunikace napříč celou školou,
    - přátelská a podporující atmosféra.
Slabé stránky a/nebo příležitosti ke zlepšení
   - Méně využívaná diferenciace výuky podporující nadané žáky i žáky se speciálními
       vzdělávacími potřebami,
   - malé využití účelných metod a forem práce k ověřování naplnění stanovených cílů
       vzdělávání.
Doporučení pro zlepšení činnosti školy
   - Zefektivnit kontrolní činnost zejména realizovanou prostřednictvím hospitační
      činnosti prováděné nejen vedením školy, ale i v rámci předmětových komisí,
   - využívat při plánování vzdělávání pedagogů výsledků kontrolní činnosti,
   - konkretizovat a aktualizovat plánované aktivity a cíle vedoucí k rozvoji střední školy
      a domova mládeže a průběžně je vyhodnocovat,
   - zaměřit se na diferenciaci ve výuce a na zařazování účelně vedených závěrů hodin,
      aby byl vytvořen prostor pro ověření dosažení stanovených cílů vzdělávání.


                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů přijmout adekvátní opatření k prevenci nedostatků zjištěných
při inspekční činnosti a ve stejné lhůtě písemně informovat Českou školní inspekci,
jaká byla přijata opatření.
Zprávu zašlete na adresu Česká školní inspekce, Pardubický inspektorát, Sukova
třída 1556, 530 02 Pardubice, případně prostřednictvím datové schránky (g7zais9),
nebo na e-podatelnu csi.e@csicr.cz s připojením elektronického podpisu.




2021/2022                                    4
            Seznam dokladů, o které se inspekční zjištění opírají
1.  Výpis z rejstříku škol a školských zařízení ze dne 13. 10. 2021
2.  Školní řád střední školy s účinností od 1. 9. 2021
3.  Vnitřní řád domova mládeže s účinností od 1. 9. 2021
4.  Koncepce rozvoje školy 2018 - 2024
5.  Organizační řád školy platný ve školním roce 2021/2022
6.  Provozní řád školy platný ve školním roce 2021/2022
7.  Plán práce na školní rok 2021/2022
8.  Školní vzdělávací programy platné ve školním roce 2021/2022
9.  Dokumenty o realizaci dalšího vzdělávání pedagogických pracovníků ve školním roce
    2021/2022 (výběr)
10. Zápisy z jednání pedagogické rady za školní roky 2020/2021 a 2021/2022
11. Rozvrhy hodin ve školním roce 2021/2022
12. Třídní výkazy a matrika pro školní rok 2021/2022 (výběr)
13. Třídní knihy pro školní roky 2020/2021 a 2021/2022 (výběr)
14. Deníky výchovných skupin
15. Personální dokumentace k odborné kvalifikaci pedagogických pracovníků (výběr)
16. Doklady z oblasti bezpečnosti práce a ochrany zdraví (výběr)
17. Dokumentace výchovného poradenství a preventivních programů za školní
    rok 2021/2022
18. Dokumentace k ukončování vzdělávání žáků ve školním roce 2020/2021
19. Výroční zpráva o činnosti školy za školní rok 2020/2021


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Pardubický
inspektorát, Sukova třída 1556, 530 02 Pardubice, případně prostřednictvím datové
schránky (g7zais9), nebo na e-podatelnu csi.e@csicr.cz s připojením elektronického
podpisu, a to k rukám ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




2021/2022                                 5
Složení inspekčního týmu a datum vyhotovení inspekční zprávy


 Mgr. Hana Řebíčková, školní inspektorka,          Mgr. Hana Řebíčková v. r.
 vedoucí inspekčního týmu
 PhDr. Martina Černá, školní inspektorka           PhDr. Martina Černá v. r.


 Ing. Jan Černý, školní inspektor                     Ing. Jan Černý v. r.


 Bc. Daniela Růžová, kontrolní pracovnice           Bc. Daniela Růžová v. r.

V Pardubicích 11. 11. 2021


Datum a podpis ředitelky školy potvrzující projednání a převzetí inspekční zprávy


 RNDr. Alena Plocová, ředitelka školy              RNDr. Alena Plocová v. r.

V Moravské Třebové 22. 11. 2021




2021/2022                                   6
