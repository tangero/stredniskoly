CSI0X00BHI6L
Počet listů: 8




                                     Česká školní inspekce
                                     Ústecký inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIU-775/23-U


Název                               Střední škola AGC a.s.
Sídlo                               Rooseveltovo náměstí 5/5, Řetenice, 415 03 Teplice
E-mail                              info@skola-agc.cz
IČO                                 18385877
Identifikátor                       600011305
Právní forma                        akciová společnost
Zastupující                         Ing. Tomáš Holomek
Zřizovatel                          AGC Flat Glass Czech a.s., člen AGC Group
Místa inspekční činnosti            Rooseveltovo náměstí 4/4, Rooseveltovo náměstí 5/5,
                                    Sklářská 450, Řetenice, Teplice
Inspekční činnost na místě          6. 6. 2023 − 9. 6. 2023


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) a odst. 7) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.
Zjišťování a hodnocení podmínek, průběhu a výsledků vzdělávání poskytovaného střední
školou podle příslušných školních vzdělávacích programů. Zjišťování a hodnocení naplnění
školních vzdělávacích programů pro střední vzdělávání a jejich souladu s právními předpisy
a rámcovými vzdělávacími programy.
                                    Charakteristika
Střední škola AGC a.s. vykonává činnost střední školy a vzdělává žáky v denní formě
vzdělávání v oborech poskytujících střední vzdělání s maturitní zkouškou (18-20-M/01
Informační technologie, 63-41-M/01 Ekonomika a podnikání, 75-31-M/01 Předškolní
a mimoškolní pedagogika a 26-41-L/01 Mechanik elektrotechnik) a střední vzdělání
s výučním listem (26-51-H/01 Elektrikář). V oborech vzdělání Předškolní a mimoško lní
pedagogika a Elektrikář realizuje škola také zkrácené studium v dálkové formě vzdělávání.
K 31. 3. 2023 se ve škole vzdělávalo v denní formě vzdělávání 378 žáků, z toho 309 žáků
v 15 třídách maturitních oborů a 69 žáků ve třech třídách oboru Elektrikář. V dálkové
zkrácené formě vzdělávání škola vykázala 98 žáků.
V době inspekční činnosti se ve škole vzdělávalo 57 žáků se speciálními vzdělávac ími
potřebami integrovaných do běžných tříd a dva žáci s odlišným mateřským jazykem.


                         Hodnocení podmínek vzdělávání
V návaznosti na výsledky předchozí inspekční činnosti v roce 2022 aktualizoval ředitel školy
školní akční plán rozvoje vzdělávání a strategii předcházení školní neúspěšnosti, a to
zejména v oblasti opatření eliminujících neúspěch u společné části maturitní zkoušky.
Součástí této strategie je intenzivnější hospitační činnost vedení školy s důrazem na využití
aktivizujících metod, formativní hodnocení a efektivní zpětnou vazbu o naplnění
vzdělávacích cílů. Na základě hospitačních zjištění a následných pohospitačních pohovorů
jsou přijímána konkrétní opatření ke zlepšení vzdělávacího procesu. Ředitel školy důsledně
reagoval na všechna negativní zjištění České školní inspekce a přijal zpravidla účinná
opatření k odstranění zjištěných nedostatků. Z rozhovorů s pedagogy a z předloženýc h
záznamů z jednání předmětových komisí je zřejmé, že jejich činnost se ve větší míře
zaměřila na hodnocení výsledků vzdělávání a navrhování opatření ke zlepšení.
Důležitou součástí strategie školy na podporu úspěšnosti žáků je efektivní spolupráce
pedagogů a sdílení pedagogických zkušeností, které je nově podpořeno realizací vzájemnýc h
hospitací. Další vzdělávání všech pedagogů bylo v souladu s potřebami školy zaměřeno na
klima třídy, práci třídního učitele a podporu potenciálu žáka.
Činnost školního poradenského pracoviště efektivně zajišťuje výchovná poradkyně, která je
zároveň kariérovou poradkyní, metodik prevence a školní psycholog. Nastavený systém
poradenských služeb a delegování rozsahu i příslušné odpovědnosti za specializo va né
činnosti jsou funkční.
Kromě obnovy ICT techniky a modernizace vybavení pro výuku technických oborů se škola
zaměřila na zlepšení materiálního vybavení pro výuku oboru Předškolní a mimoško lní
pedagogika. Zakoupeny byly vhodné didaktické pomůcky a hudební nástroje, odborná
pedagogická a dětská literatura.
Systematická spolupráce se zaměstnavateli zajišťuje rozvoj praktických dovedností žáků
technických oborů, účinnou zpětnou vazbu pro teoretické odborné vzdělávání a inovace
školních vzdělávacích programů. K úspěšné realizaci školních vzdělávacích programů
přispívají navázaná partnerství s vysokými školami a zahraniční spolupráce v rámci
programu Erasmus+.




                                            2/8
                          Hodnocení průběhu vzdělávání
Hospitované hodiny českého jazyka a literatury byly většinou pečlivě připravené, což se
odráželo v jejich účelné struktuře. Vycházely zpravidla z jasně formulovaných vzdělávac íc h
cílů, k jejichž naplnění přispívaly účelně zvolené vyučovací metody. Řízený rozhovor
a kooperativní metody umožňovaly žákům rozvíjet spolupráci a sdílet své názory. Pro
procvičování a ověřování znalostí byly vhodně využity online aplikace. V navštíve nýc h
hodinách maturitních oborů byl důraz kladen na upevňování znalostí v oblasti literár ní
teorie, což přispívá k úspěšné přípravě žáků na maturitní zkoušku. Výuka žáků oboru
Elektrikář propojovala účelně jazykovou a literární složku předmětu a podporovala práci
s informačními zdroji. Jen v části hodin byli žáci v jejich závěru efektivně zapojeni do
evaluačních aktivit umožňujících reflexi vzdělávac ího procesu.
Výuka cizích jazyků probíhala převážně frontální formou účelně doplňovanou samostatnou
prací a prací ve dvojicích, při níž žáci rozvíjeli své kooperativní dovednosti. Většina žáků
byla aktivně zapojena do vzdělávacího procesu, žáci přirozeně komunikovali ve
vyučovaném cizím jazyce. Zvolené aktivity byly vyváženě zaměřeny na rozvoj slovní
zásoby a gramatických struktur. I přes rozdílnou úroveň znalostí a dovedností žáků nebyla
v hospitovaných hodinách využita diferenciace vzdělávacího obsahu. V závěru hodin jen
někteří vyučující efektivním způsobem vyhodnocovali naplnění vzdělávacích cílů.
Sledované hodiny matematiky probíhaly s rozdílnou efektivitou. Při využití výkladu
zůstávali žáci obvykle pasivní, na pokládané otázky odpovídali jen někteří. Aktivnějš í
zapojení žáků bylo sledováno při samostatném řešení příkladů, kdy učitel žákům poskytoval
individuální podporu. Zařazená skupinová práce umožnila žákům využít vzájemného učení.
Závěry hodin byly věnovány krátkému shrnutí a jednoduché formě sebehodnocení.
Ve výuce ostatních všeobecně vzdělávacích a odborných předmětů pedagogové využíva li
zejména metodu výkladu, do kterého žáky zapojovali otázkami, popř. jim v odborných
předmětech poskytovali příležitost prakticky ověřovat (např. měřením) teoreticky získané
poznatky. K upevnění učiva vyučující zařazovali samostatnou práci, při které žákům často
poskytovali individuální podporu. Diferenciace zadávaných úkolů různé kognitivní
náročnosti podle individuálních potřeb žáků však využita nebyla. Pro rozvoj kooperativníc h
kompetencí žáků zařazovali pedagogové často skupinovou práci, která však byla efektivní
jen v některých případech. I přes rozdělení do početnějších skupin, nevyžadovaly zadávané
úkoly rozdělení rolí, prostorové uspořádání skupin často nebylo pro podporu spolupráce
účelné. Někteří pedagogové zařadili vhodně aktivizující prvky nebo práci s digitálními
technologiemi. Probíraná témata byla často propojována s reálným životem a zkušenostmi,
pro větší efektivitu byly vhodně využity názorné pomůcky. Závěry hodin byly spíše formální
a vedené učitelem. Zpětná vazba od žáků o naplnění vzdělávacího cíle nebyla většinou
získávána efektivně. Při využití vzájemného hodnocení nebyla jednoznačně stanovena jeho
pravidla, ojediněle zařazené sebehodnocení bylo jen stručným zhodnocením vlastníc h
výkonů.
Průběh odborného vzdělávání v oboru Předškolní a mimoškolní pedagogika zaznamenal od
minulé inspekční činnosti ve většině předmětů kvalitativní posun. V předmětech praktického
zaměření (metodiky jednotlivých předmětů) převažovaly aktivizující metody, teoretické
znalosti byly demonstrovány na konkrétních příkladech z praxe. Žáci byli vedeni
k pochopení smyslu probíraného tématu v návaznosti na vlastní pedagogickou praxi.
Zařazené kooperativní činnosti byly dobře organizované, žáci dostávali průběžnou zpětnou
vazbu, byli podněcováni k tvořivé práci, vykazovali vysokou míru spolupráce, vzájemně se
inspirovali. Pozitivem náplně těchto hodin je vedení vlastního zásobníku písní, říkadel,



                                            3/8
hudebních skladeb různého žánru, pohybových a tanečních her pro využití v praxi.
Významnou metodickou podporu dostávají žáci prostřednictvím sdílených materiálů
a online odkazů. V hodinách teoretických předmětů panovalo příznivé sociální klima, které
motivovalo žáky k aktivnímu zapojování do skupinové práce a diskuze, jejíž potenciál však
nebyl vždy vhodně využit pro samostatnou argumentaci a hlubší porozumění učivu na
odpovídající kognitivní úrovni. Málo efektivní bylo předčítání z učebnice a opisování
probíraného učiva do sešitů. Stejně jako při předchozí inspekční činnosti byla zazname ná na
ze strany vyučující nesprávně používaná odborná terminologie.
V oblasti učební a odborné praxe oboru Předškolní a mimoškolní pedagogika škola od
minulé inspekční činnosti provedla zásadní koncepční změny. V aktualizovaném školním
vzdělávacím programu (dále „ŠVP“) zavedla nově týdenní odbornou praxi žáků 1. ročníku
a zároveň učební praxi v rozsahu 1 hodiny týdně. Žáci mají nově za povinnost absolvovat
v průběhu studia odbornou praxi na různých typech škol a školských zařízení, aby byla
zajištěna jejich odborná příprava v plném rozsahu příslušného vzdělávacího programu.
Z předložených tematických plánů učební praxe vyplývá, že škola upravila její náplň, aby
více reflektovala obsah praktických činností, se kterými se žáci setkají na učební praxi
realizované na externích pracovištích. Do učebních osnov příslušného ŠVP se však tato
změna nepromítla. V průběhu školního roku žáci připravují pro mateřské školy, školská
zařízení a další sociální partnery různé jednorázové akce, při kterých mohou uplatnit získané
znalosti a dovednosti (Hravé dopoledne s pohádkou, dopravní soutěže, Čarodějnice,
Halloween, Dny dětí aj.). Žáci tak získávají dovednosti řídit a organizovat dílčí činnosti dět í
a žáků.
Způsob realizace praktického vyučování oboru Mechanik elektrotechnik poskytoval žákům
dostatek příležitosti rozvíjet praktické a tvůrčí dovednosti. Práce ve dvojicích vhodně
navazovala na úvodní ověření teoretických poznatků potřebných pro plnění zadaných úkolů.
Při postupném vyhodnocování dílčích vzdělávacích cílů měli žáci možnost efektivně
pracovat s chybou. Vyučující v průběhu práce podle potřeby jednotlivé žáky podporoval
a podněcoval k dalšímu bádání.
Ve vybraných předmětech v oborech Mechanik elektrotechnik, Ekonomika a podnikání
a Informační technologie škola pokračuje v realizaci pokusného ověřování obsahu, metod
a organizace kombinovaného vzdělávání vyhlášeného MŠMT.


                           Hodnocení výsledků vzdělávání
Pro ověřování dosažení očekávaných výstupů školních vzdělávacích programů škola
využívá standardní evaluační nástroje. V hlavních předmětech kurikula zadávají pedagogové
po větších tematických celcích nebo každé čtvrtletí písemné práce. V prvním ročníku jsou
žákům na začátku školního roku zadávány vstupní testy. Výsledky čtvrtletních prací
a vstupních testů vyhodnocují jednotliví pedagogové a jsou projednávány v rámci
předmětových komisí, následně jsou stanoveny oblasti, na které se ve výuce zaměřují, aby
podpořili žáky ve zlepšení jejich znalostí a dovedností. Výsledky vzdělávání žáků jsou
pravidelně projednávány na jednání pedagogické rady a předmětových komisí. Ve vztahu
k výsledkům při ukončování vzdělávání provádí vedení školy analýzu důvodů neúspěchu
žáků a na základě doporučení předmětových komisí přijímá opatření ke zlepšení. Efektivitu
poskytovaného vzdělávání na základě podílu žáků, kteří předčasně ukončili vzdělává ní,
škola nesleduje.
Výsledky žáků oboru Elektrikář při ukončování vzdělávání závěrečnou zkouškou v roce
2022 potvrdily trend velmi dobrých výsledků z let 2019 a 2020. Po řádném a opravném


                                              4/8
termínu neuspěl z 23 žáků denního studia pouze jeden žák. Vysoká je u tohoto oboru také
úspěšnost v cyklu (podíl žáků, kteří nastoupili do 1. ročníku a úspěšně dokončili studium
v době stanovené příslušným rámcovým vzdělávacím programem), a to 88 %.
Na základě předchozí inspekční činnosti ve školním roce 2021/2022 přijalo vedení školy
řadu dalších opatření pro zlepšení výsledků při ukončování vzdělávání maturitní zkouškou
(např. posílení individuálních konzultací a doučování, volitelné semináře podle volby
předmětu společné části maturitní zkoušky, procvičování didaktických testů, pravidelné
zadávání slohových prací a úkolů pro přípravu k maturitní zkoušce), avšak jejich účinnost
se při ukončování vzdělávání v roce 2022 neprojevila. Úspěšnost školy byla v tomto roce
nižší než v roce 2021, a to i vzhledem k republikovým průměrům v daných skupinách oborů.
Nejhorších výsledků dosáhla škola v oboru vzdělání Ekonomika a podnikání, ve kterém byla
hrubá neúspěšnost (poměr žáků neúspěšných nebo nekonajících k počtu žáků přihláše nýc h
k maturitní zkoušce) ve společné i profilové části maturitní zkoušky 61 % oproti
republikovému průměru 15 % ve společné části a 13 % v profilové části. V oboru vzdělání
Informační technologie byla v tomto roce hrubá neúspěšnost ve společné i profilové části
maturitní zkoušky 27 % (ČR 8 %) a v oboru vzdělání Předškolní a mimoškolní pedagogika
ve společné části 21 % (ČR 14 %) a v profilové části 13 % (ČR 9 %).
Dopady přijatých opatření se projevily až při ukončování vzdělávání maturitní zkouškou
v roce 2023. Po jarním zkušebním období byla úspěšnost školy vyšší než v předchozích
zkušebních obdobích. V oboru Ekonomika a podnikání byli všichni žáci, kteří konali
společnou část, úspěšní, hrubá neúspěšnost této části zkoušky byla 20 %. V profilové části
maturitní zkoušky byla hrubá neúspěšnost v tomto oboru vzdělání 33 %. Také všichni žáci
oboru Informační technologie byli ve společné části úspěšní, hrubá neúspěšnost dosáhla
13 %. V profilové části maturitní zkoušky byla hrubá neúspěšnost v tomto oboru vzdělání
31 %. V oboru Předškolní a mimoškolní pedagogika vykázala škola hrubou neúspěšnost
10 % ve společné i profilové části maturitní zkoušky. V tomto oboru ukončovali vzdělává ní
také žáci ve zkrácené formě, v profilové části maturitní zkoušky uspěli všichni žáci v roce
2022 i 2023.
Ve školním roce 2021/2022 činila úspěšnost v cyklu pro obory vzdělání zakončené maturitní
zkouškou 46 %, přičemž nejvyšší úspěšnost vykázala škola v oboru Předškolní
a mimoškolní pedagogika (60 %) a nejnižší v oboru Ekonomika a podnikání (26 %).
Žáci jsou motivováni také k účasti v různých soutěžích, předmětových olympiádác h
a přehlídkách. Účastnili se odborných soutěží (programování, kybernetická bezpečnost,
Technowizz, Bobřík informatiky, Řemeslník roku atd.) nebo sportovních soutěží.
V basketbalu postoupilo družstvo školy tento školní rok do republikového finále.
Účinnost podpůrných opatření poskytovaných žákům se speciálními vzdělávac ími
potřebami výchovná poradkyně s pedagogy pravidelně vyhodnocuje a zjištění konzultuje
s příslušnými školskými poradenskými zařízeními. V případě potřeby výchovná poradkyně
pedagogům poskytuje metodickou podporu, což se pozitivně projevuje v účinnos ti
poskytovaných opatření. Žákům ohroženým školní neúspěšností jsou nabízeny individuá lní
i skupinové konzultace a doučování. Žáci mají možnost využít poradenské služby školního
psychologa, což přispívá k eliminaci zhoršených výsledků. Dalším důležitým a účinným
nástrojem, kterým škola snižuje školní neúspěšnost, je vzájemná komunikace školy se
zákonnými zástupci a osobní konzultace vzdělávacích výsledků, při kterých se společně
stanovuje postup řešení školní neúspěšnosti. V případě včasné identifikace žáků ohroženýc h
neúspěšností, často již v prvním ročníku, a zájmu zákonných zástupců spolupracovat na
nastavených opatřeních, je strategie úspěšná.



                                           5/8
Nastavený systém primární prevence směřuje k účinné minimalizaci rizikového chování
žáků. Klima třídy, vztahy a signály rizikového chování jsou pravidelně analyzo vá ny
v třídnických hodinách i ve spolupráci se školní psycholožkou. Úspěšnou adaptaci žáků
1. ročníku a posílení vzájemných vztahů v třídních kolektivech podporují adaptační kurzy,
u vyšších ročníků sportovně-turistické kurzy a odborné exkurze. Ke snižování projevů
rizikového chování a rozvoji sociálních kompetencí vhodně přispívají školou organizo va né
přednášky z oblasti rizikových jevů.


                                         Závěry
Vývoj školy
Opatření přijatá na základě zjištění z předešlé inspekční činnosti vedla v jarním zkušebním
období roku 2023 ke zlepšení výsledků ve společné části maturitní zkoušky. Pro výuku žáků
oboru Předškolní a mimoškolní pedagogika škola zlepšila materiální vybavení zakoupením
vhodných didaktických pomůcek, odborné pedagogické a dětské literatury a hudebníc h
nástrojů. Provedeny byly pozitivní změny v realizaci učební a odborné praxe žáků oboru
Předškolní a mimoškolní pedagogika. Došlo k obnově ICT techniky a modernizaci vybavení
pro výuku technických oborů. Zefektivnění metodické podpory pedagogů se částečně
promílo do vzdělávacího procesu (častější zařazování kooperativních a aktivizujících metod,
snaha některých pedagogů podporovat žáky v hodnoticích dovednostech).

Silné stránky
Promyšlená realizace praktického vyučování technických oborů vzdělání na pracovištíc h
externích zaměstnavatelů efektivně podporuje odborné kompetence žáků a budoucí profesní
uplatnění absolventů.

Slabé stránky a/nebo příležitosti ke zlepšení
Pedagogové nevyužívají diferenciaci vzdělávacího obsahu dle individuálních potřeb žáků.
Nízká míra zapojení žáků do evaluačních aktivit neumožňuje efektivní reflexi vzdělávac ího
procesu.

Doporučení pro zlepšení činnosti školy
Pokračovat v systematické analýze vzdělávacích výsledků a v implementaci účinnýc h
opatření k jejich zlepšování, zejména ve společné části maturitní zkoušky.
Promyšleněji formulovat vzdělávací cíle, aby umožňovaly žákům i pedagogům efektivně ji
vyhodnocovat jejich naplnění a plánovat další vzdělávací proces.
Systematicky pracovat s žáky celého spektra nadání, výuku diferencovat dle individuálníc h
potřeb žáků.
Do výuky zařazovat badatelské metody, aktivity podporující práci s informačními zdroji
a kritické myšlení.


Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.



                                           6/8
                                 Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 10 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Ústecký inspektorát, W. Churchilla
6/1348, 400 01 Ústí nad Labem, případně prostřednictvím datové schránky (g7zais9),
nebo na e-podatelnu csi.u@csicr.cz s připojením elektronického podpisu.


           Seznam dokladů, o které se inspekční zjištění opírají
 1.   Výpis z obchodního rejstříku, vedeného Krajským soudem v Ústí nad Labem, oddíl
      B, vložka 128 (ze dne 6. 6. 2023)
 2.   Zápis o jednání představenstva Střední školy AGC a. s. konaného v Teplicích dne
      6. 12. 2018 – jmenování ředitele společnosti s platností od 1. 1. 2019
 3.   Výpis z rejstříku škol a školských zařízení (ze dne 6. 6. 2023)
 4.   Výkaz o stření škole (M 8) podle stavu k 30. 9. 2022 a 31. 3. 2023
 5.   Školní řád pro školní rok 2022/2023 s platností od 1. 9. 2022
 6.   Klasifikační řád pro školní rok 2022/2023 s platností od 1. 9. 2022
 7.   Organizační řád úseku výchovy a vzdělávání pro školní rok 2022/2023
 8.   Strategie předcházení neúspěšnosti žáků pro školní rok 2022/2023
 9.   Třídní knihy, školní rok 2022/2023 (vzorek)
10.   Školní akční plán rozvoje vzdělávání na období 2019 až 2023
11.   Školní matrika vedená k termínu inspekční činnosti
12.   Školní vzdělávací programy vyučovaných oborů vzdělání platné ve školním roce
      2022/2023
13.   Rozvrhy vyučovacích hodin, školní rok 2022/2023
14.   Zápisy z pedagogické rady, školní roky 2021/2022 a 2022/2023
15.   Zápisy z oborových komisí, školní roky 2021/2022 a 2022/2023
16.   Záznamy z hospitací, školní rok 2022/2023
17.   Dokumentace k ukončování vzdělávání závěrečnou a maturitní zkouškou v roce 2022
      a 2023
18.   Dokumentace výchovného poradenství a prevence rizikového chování žáků, školní
      rok 2022/2023
19.   Personální dokumentace pedagogických pracovníků k termínu inspekční činnosti
      (vzorek)
20.   Plán vzdělávání pracovníků pro školní rok 2022/2023
21.   Výroční zpráva o činnosti školy za školní rok 2021/2022
22.   Inspekční zpráva č. j. ČŠIU-62/22-U ze dne 22. 4. 2022
23.   Opatření k obsahu inspekční zprávy ze dne 31. 5. 2023
24.   Webové stránky školy https://www.skola-agc.cz/




                                         7/8
                                         Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Ústecký inspektorát,
W. Churchilla 6/1348, 400 01 Ústí nad Labem, případně prostřednictvím datové
schránky (g7zais9), nebo na e-podatelnu csi.u@csicr.cz s připojením elektronického
podpisu, a to k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Ivana Reihsová, školní inspektorka,
 vedoucí inspekčního týmu                              Ivana Reihsová v. r.

 Ing. Anna Kejřová, školní inspektorka
                                                       Anna Kejřová v. r.

 Mgr. Jaroslav Máliš, školní inspektor
                                                       Jaroslav Máliš v. r.

 Mgr. Ladislav Niebauer, školní inspektor
                                                     Ladislav Niebauer v. r.
 Mgr. Zuzana Týnková, odbornice v oblasti
 předškolní a mimoškolní pedagogiky                   Zuzana Týnková v. r.
 Bc. Blanka Zoudunová, kontrolní
 pracovnice                                          Blanka Zoudunová v. r.


V Ústí nad Labem 30. 6. 2023




                                            8/8
