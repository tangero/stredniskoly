                                     Česká školní inspekce
                                      Ústecký inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIU-317/22-U


Název                               Střední škola diplomacie a veřejné správy s.r.o.
Sídlo                               A. Jiráska 1887, 434 01 Most
E-mail                              info@ssdvs.cz
IČ                                  25045911
Identifikátor                       691000522
Právní forma                        společnost s r.o.
Zastupující                         Ing. Vladimíra Ilievová
Zřizovatel                          Ing. Živko Iliev, J. Ševčíka 911/40, Most
Místo inspekční činnosti            A. Jiráska 1887, Most
Termín inspekční činnosti           22. 3. 2022 − 24. 3. 2022


Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání poskytovaného střední
školou podle příslušných školních vzdělávacích programů. Zjišťování a hodnocení naplnění
školních vzdělávacích programů pro střední vzdělávání a jejich souladu s právními předpisy
a rámcovými vzdělávacími programy.




2021/2022
                                   Charakteristika
Střední škola diplomacie a veřejné správy s.r.o. (dále „škola“) vykonává činnost střední
školy a vzdělává žáky v oborech vzdělání 68-42-M/01 Bezpečnostně právní činnost, denní
forma, 68-43-M/01 Veřejnosprávní činnost, denní forma a 64-41-L/51 Podnikání,
kombinovaná forma, které jsou zakončeny maturitní zkouškou.
K 30. 9. 2021 vykázala škola celkem 359 žáků, z toho 324 žáků ve 12 třídách v denní formě
vzdělávání a 35 žáků ve dvou třídách v kombinované formě vzdělávání. V době inspekční
činnosti se ve škole vzdělávalo 18 žáků se speciálními vzdělávacími potřebami. Dlouhodobě
je ve škole velký zájem o studium oboru Bezpečnostně právní činnost.
Další informace o škole je možné získat na adrese www.ssdvs.cz.


                         Hodnocení podmínek vzdělávání
Ředitelka školy v řídicí funkci využívá své dlouholeté manažerské a pedagogické zkušenosti
a uplatňuje participativní styl řízení založený na otevřené komunikaci a partnerské
spolupráci se všemi aktéry vzdělávání, což se příznivě promítá do atmosféry školy. Dobré
prosociální vztahy a zájem o žáky pozitivně ovlivňují proces vzdělávání. Plánování je
systematické, kontrolní a hodnoticí mechanismy jsou převážně účinné. Příležitostí pro
zlepšení je větší podpora pedagogů v oblasti využívání individualizace výuky a formativního
hodnocení. Kvalitní řízení školy se odvíjí od koncepce rozvoje školy, jež zohledňuje
společenskou poptávku i uspokojování individuálních potřeb jednotlivých žáků. Důraz je
kladen na odbornou kvalitu vzdělávání, jazykovou přípravu žáků, podporu rozvoje
informačních a komunikačních dovedností, propojení praxe s reálným životem s prioritou
vytvořit studijní prostředí, ve kterém bude možné připravit žáky na úspěšný a smyslup lný
život v podmínkách měnícího se světa. Koncepční záměry se škole daří naplňovat. Na chodu
školy se úspěšně podílejí také žáci prostřednictvím školského parlamentu. Od začátku studia
jsou pro školu plnohodnotnými partnery také zákonní zástupci žáků.
Zdařilá a funkční je spolupráce s mnoha sociálními partnery. Zejména při realizaci odborné
praxe tak dochází k podpoře rozvoje odborných kompetencí žáků a zvýšení jejich motivace
ke studiu i budoucí profesi. Průběh odborné praxe škola pravidelně sleduje a vyhodnoc uje.
Sociální partneři pomáhají také s realizací odborných kurzů, exkurzí a různých
i mimovýukových akcí, které napomáhají naplnění profilu absolventa.
Vedení školy přistupuje velmi aktivně ke zkvalitňování personálních a materiálníc h
podmínek pro vzdělávání, které jsou na velmi dobré úrovni. Výuku zajišťuje stabilní
a kvalifikovaný pedagogický sbor s odborníky z praxe, jejichž působení ve škole značnou
měrou přispívá ke zvyšování kvality odborné výuky. Další vzdělávání pedagogickýc h
pracovníků je v souladu s potřebami školy i s plány osobního rozvoje jednotlivýc h
pedagogů, v covidové době byl akcentován především rozvoj digitálních dovedností
pedagogů v souvislosti s online výukou a bezpečné zacházení s informace mi
v kyberprostoru. Poradenské služby ve škole zajišťuje výchovná poradkyně a metodička
prevence, které spolu intenzivně a efektivně spolupracují. Škola má velmi dobré materiá lní
a technické podmínky pro naplňování školních vzdělávacích programů.


                          Hodnocení průběhu vzdělávání
Ve všech sledovaných vyučovacích hodinách byla patrná pozitivní učební atmosféra
založená na partnerském přístupu, vzájemné důvěře a respektu. Učitelé všeobecně

2021/2022                                   2
vzdělávacích předmětů vhodně střídali frontální, skupinovou a samostatnou práci. Efektivní
byly hodiny vyučované v tandemu. Hospitované hodiny měly promyšlenou strukturu
vycházející z vhodně definovaného vzdělávacího cíle a v některých hodinách i jeho zdařilé
reflexe. Žáci byli aktivně zapojováni do výuky. Zařazovány byly také aktivity podporující
spolupráci mezi žáky. Formativní zpětná vazba o míře zvládnutí probíraného učiva byla
využita jen některými pedagogy.
Práci s žáky se speciálními vzdělávacími potřebami ve výuce koordinuje výchovná
poradkyně, která seznamuje pedagogy s jejich podpůrnými opatřeními. I přes informova no st
učitelů o přítomnosti žáků se speciálními vzdělávacími potřebami ve výuce byla potřebná
individualizace a diferenciace, nejen ve vzdělávání těchto žáků, v hospitovaných hodinách
zaznamenána jen ojediněle.
Zhlédnutá teoretická výuka odborných předmětů byla připravená, výrazná byla souvislo st
s reálnými situacemi z praxe. Vyučovací hodiny probíhaly převážně interaktivním
způsobem, vyučující se snažili výuku přizpůsobit schopnostem žáků a dát jim prostor pro
jejich iniciativu a aktivitu. Hodiny byly dobře organizačně promyšlené, převládala účinná
frontální forma výuky s metodou výkladu a řízeného rozhovoru, která byla často doplňována
vizuální prezentací. Při výkladu nového učiva byly vhodně uplatňovány dříve osvojené
vědomosti a dovednosti žáků. V závěru hodin chybělo zhodnocení míry dosažených
očekávaných cílů, příležitost k sebehodnocení a vzájemnému hodnocení, které by pozitivně
motivovaly k učení. Diferenciace, tj. zadávání úkolů s různou mírou náročnosti žákům
s odlišnými studijními předpoklady, se ve sledované výuce odborných předmětů neobjevila.


                         Hodnocení výsledků vzdělávání
Individuální a skupinové výsledky vzdělávání žáků zjišťuje škola běžnými interními nástroji
(především písemné a ústní zkoušení). Informace o výsledcích vzdělávání jsou žákům
a zákonným zástupcům dostupné prostřednictvím elektronického informačního systému.
Vedení školy a pedagogové sledují dosahované výsledky vzdělávání žáků v jednotlivýc h
předmětech a na pravidelných jednáních pedagogické rady jsou analyzovány. Výchovná
komise projednává s jednotlivými žáky ohroženými školním neúspěchem a jejich
zákonnými zástupci příčiny školní neúspěšnosti. Většinou jsou přijímána účinná opatření,
jejich efektivitu vedení školy následně ověřuje. Žákům jsou nabízeny individuá lní
konzultace a doučování.
Důležitým ukazatelem kvality poskytovaného vzdělávání a také efektivity realizo va né
podpory je úspěšnost žáků při ukončování vzdělávání maturitní zkouškou. Z analýzy
výsledků žáků při ukončování vzdělávání maturitní zkouškou vyplývá, že celková
neúspěšnost (podíl těch žáků školy, kteří konali, ale nebyli úspěšní) v roce 2020 činila
u oboru Bezpečnostně právní činnost a Veřejnosprávní činnost 10,3 % (v republice 11,6 %).
V roce 2021 byla celková neúspěšnost u maturitní zkoušky 13,6 % (v republice 5,5 %).
V kombinované formě oboru Podnikání byla celková neúspěšnost v roce 2020 6,3 %
(v republice 31,5 %), v roce 2021 12, 5 % (v republice 20 %). Vedení školy a pedagogové
výsledky analyzovali a přijali opatření. Pro zlepšení výsledků dosahovaných žáky realizuje
škola maturitní tréninky a tandemovou výuku, což zintenzivňuje přípravu k maturitní
zkoušce. Hospitační činnost je v maturitních ročnících zaměřena na český jazyk, cizí jazyky
a odborné předměty.
Škole se daří motivovat žáky k účasti v odborně zaměřených soutěžích a přehlídkách
odborných prací a posilovat tak jejich vztah k profesi, škole a studovanému oboru. Velmi
dobrých výsledků na celostátní úrovni dosahují žáci opakovaně např. v celostátní soutěžní

2021/2022                                   3
přehlídce studentských prací v oboru Bezpečnostně právní činnost. Nadání jednotlivýc h
žáků škola rozvíjí také při přípravě na další soutěže (např. policejní minimum nebo soutěž
ve střelbě z krátké a dlouhé zbraně). Žáci jsou motivováni k dosahování dobrých výsledků
udělováním prospěchového stipendia, ve školním roce 2020/2021 získalo stipendium 97
žáků. Nastavený systém pro udělování výchovných opatření je motivační, převažuje počet
udělených pochval a ocenění nad kázeňskými opatřeními.
Náležitá pozornost je věnována primární prevenci a předcházení nežádoucím projevům
v chování žáků. Od prvního dne jsou sledovány vztahy mezi žáky a podporován je jejich
pozitivní rozvoj. S žáky je soustavně pracováno, uplatňován je individuální přístup, na
kterém participuje také ředitelka školy. Sociální vazby mezi žáky jsou posilovány tradičními
harmonizačními kurzy pro žáky prvních ročníků, třídní klima je podporováno třídními
výlety, sportovními kurzy, kurzem „přežití“ apod. Po distanční výuce pracovali se svými
třídami třídní učitelé v rámci tzv. sociálního meetingu a obnově sociálních vazeb. Žáci jsou
zapojováni do různorodých mimoškolních aktivit zaměřených na rozvoj jejich sociálníc h
dovedností (např. práce se seniory) a také do charitativních činností posilujících jejich
empatii a sociální cítění, sami například zorganizovali Charitativní bazar pro Ukrajinu.
Vzhledem k nízké míře výskytu rizikového chování žáků je realizace preventivního
programu školy účinná.


                                         Závěry
Vývoj školy
Pokračuje nastavený trend poskytovaného vzdělávání s příkladnou individuální péčí o žáky,
efektivní spoluprací se zákonnými zástupci, kvalitním materiálním zázemím a s velmi
dobrou spoluprací se sociálními partnery. K úspěšnému rozvoji školy přispívají dobré
manažerské dovednosti ředitelky školy. Její koncepční řízení se dlouhodobě projevuje ve
vytváření velmi dobrých materiálních a personálních podmínek pro vzdělávání žáků.
Silné stránky
Koncepční řízení školy se dlouhodobě projevuje ve vytváření výborných materiálníc h
a personálních podmínek pro vzdělávání žáků.
Příznivé interpersonální vztahy, příjemné pracovní klima, vstřícnost a spoluúčast pedagogů
při výchovně-vzdělávacím procesu přispívají k příznivé studijní atmosféře a pozitivně
ovlivňují vzdělávaní žáků.
Příkladná spolupráce s profesními sférami významně přispívá k rozvoji odborných
a osobnostních kompetencí žáků a jejich uplatnění ve studovaném oboru.
Škola je aktivní v účastech a organizování soutěží odborných předmětů, které rozvíjejí
odborné kompetence žáků.
Budovaná partnerství mezi školou a rodinou se pozitivně odráží v minimalizaci rizikové ho
chování a v rozvoji sociálních kompetencí žáků.




2021/2022                                    4
Slabé stránky a/nebo příležitosti ke zlepšení
Ve výuce nebyla zaznamenána zřetelná diferenciace úkolů dle individuálních předpokladů
žáků, pedagogové neposkytovali dostatečnou zpětnou vazbu o míře zvládnutého učiva
a důsledně nevyužívali formativní hodnocení.

Doporučení pro zlepšení činnosti školy
Výuku diferencovat podle individuálních vzdělávac ích potřeb žáků, v závěru hodin ověřovat
naplnění stanovených vzdělávacích cílů a pravidelně využívat formativní hodnocení.
Poskytovat pedagogům účinnou metodickou podporu pro zkvalitňování vzdělávání každého
žáka podle jeho individuálních potřeb.
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 10 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Ústecký inspektorát, W. Churchilla
6/1348, 400 01 Ústí nad Labem, případně prostřednictvím datové schránky (g7zais9),
nebo na e-podatelnu csi.u@csicr.cz s připojením elektronického podpisu.


             Seznam dokladů, o které se inspekční zjištění opírají
 1.     Výpis z obchodního rejstříku, vedeného Krajským soudem v Ústí nad Labem oddíl
        C, vložka 14111 s datem zápisu 10. 2. 1998 (ze dne 17. 3. 2022)
 2.     Jmenovací dekret do funkce ředitelky školy s účinností od 13. 1. 2009 (ze dne
        13. 1. 2009)
 3.     Výpis z rejstříku škol a školských zařízení MŠMT (ze dne 17. 3. 2022)
 4.     Výkazy o ředitelství škol (R 13-01) podle stavu k 30. 9. 2020, 30. 9. 2021
 5.     Výkazy o střední škole (M 8) podle stavu k 30. 9. 2020, k 30. 9. 2021
 6.     Povolení výjimky z počtu žáků, školní roky 2020/2021, 2021/2022
 7.     Školní vzdělávací programy platné ve školním roce 2021/2022
 8.     Organizační řád s účinností od 1. 9. 2019
 9.     Personální dokumentace pedagogických pracovníků včetně absolvovaného dalšího
        vzdělávání (vzorek)
10.     Rozvrhy hodin, školní rok 2021/2022
11.     Rozvrh dohledů nad žáky na chodbách, školní rok 2021/2022
12.     Školní řád – aktualizace 1. 9. 2020
13.     Školní matrika, školní roky 2020/2021, 2021/2022 (vzorek)
14.     Třídní knihy, školní roky 2020/2021, 2021/2022 (vzorek)


2021/2022                                   5
15.     Koncepce rozvoje školy
16.     Zápisy z provozních porad a pedagogických rad, školní roky 2020/2021, 2021/2022
17.     Záznamy z kontrolní a hospitační činnosti, školní rok 2021/2022
18.     Dokumentace výchovného poradenství, školní roky 2020/2021, 2021/2022
19.     Minimální preventivní program, školní roky 2020/2021, 2021/2022
20.     Dokumentace k ukončování vzdělávání maturitní zkouškou, školní roky 2019/2020
        až 2021/2022
21.     Dokumentace k přijímacímu řízení, školní rok 2021/2022
22.     Plán dalšího vzdělávání pedagogických pracovníků, školní rok 2021/2022
23.     Výroční zpráva o činnosti školy, školní rok 2020/2021
24.     Inspekční zpráva České školní inspekce č. j.: ČŠIU-613/14-U (ze dne 25. 6. 2013)
25.     Webové stránky školy: www.ssdvs.cz




2021/2022                                   6
                                            Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Ústecký inspektorát,
W. Churchilla 6/1348, 400 01 Ústí nad Labem, případně prostřednictvím datové
schránky (g7zais9), nebo na e-podatelnu csi.u@csicr.cz s připojením elektronického
podpisu, a to k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 PhDr. Alena Pilousová, školní inspektorka,
 vedoucí inspekčního týmu                              PhDr. Alena Pilousová v.r.
 Ing. Mgr. Alena Valtová, školní
 inspektorka                                          Ing. Mgr. Alena Valtová v.r.
 Bc. Jana Sejvalová, kontrolní pracovnice                Bc. Jana Sejvalová v.r.
 Ing. Hana Grusová, MBA, odbornice
 v oblasti bezpečnostně právní činnosti               Ing. Hana Grusová, MBA v.r.
 Mgr. Michal Peterka, odborník v oblasti
 bezpečnostně právní činnosti                           Mgr. Michal Peterka v.r.

V Ústí nad Labem 5. 5. 2022



Datum a podpis ředitelky školy potvrzující projednání a převzetí inspekční zprávy


 Ing. Vladimíra Ilievová, ředitelka školy             Ing. Vladimíra Ilievová v.r.

V Mostě 6. 5. 2022




2021/2022                                      7
