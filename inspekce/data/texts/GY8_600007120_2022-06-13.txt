                                     Česká školní inspekce
                                    Středočeský inspektorát
__________________________________________________________________________________________________________ __




                         IN S P E K Č N Í ZP R ÁVA
                                          Čj. ČŠIS-1195/22-S


Název                                Gymnázium, Český Brod, Vítězná 616
Sídlo                                Vítězná 616, 281 01 Český Brod
E-mail                               info@gcbrod.cz
IČ                                   48 665 967
Identifikátor                        600 007 120
Právní forma                         příspěvková organizace
Zastupující                          Mgr. Jiří Krčmář
Zřizovatel                           Středočeský kraj
Místo inspekční činnosti             Vítězná 616, Český Brod
Termín inspekční činnosti            13. až 15. června 2022

Inspekční činnost byla zahájena předložením pověření k inspekční činnosti.

                                  Předmět inspekční činnosti

Zjišťování a hodnocení podmínek, průběhu a výsledků středního vzdělávání podle
příslušných školních vzdělávacích programů (dále ŠVP), naplňování ŠVP a jeho souladu
s právními předpisy a rámcovým vzdělávacím programem podle § 174 odst. 2 písm. b) a c)
zákona č. 561/2004 Sb., o předškolním, základním, středním, vyšším odborném a jiném
vzdělávání (školský zákon), ve znění pozdějších předpisů.

                                          Charakteristika
Příspěvková organizace (dále „škola“) vykonává činnost střední školy. V tomto školním
roce škola vzdělává 342 žáků (naplněnost 95 %) v denní formě osmiletého (235 žáků)
a čtyřletého (107 žáků) oboru vzdělání Gymnázium. Stabilně vysoký je zájem o osmiletý
obor vzdělání, ve čtyřletém oboru se naplněnost školy od poslední inspekční činnosti zvýšila
o jednu čtvrtinu. Škola aktuálně vzdělává 12 žáků se speciálními vzdělávacími potřebami.


2021/2022
Podle individuálního vzdělávacího plánu se vzdělávají čtyři žáci, tři žáci jsou s odlišným
mateřským jazykem bez větší jazykové bariéry při vzdělávání. Stravování žáků je zajištěno
v nedaleké školní jídelně jiného subjektu.

                         Hodnocení podmínek vzdělávání
Ředitel školy (dále jen „ředitel“) ve své funkci působí ve škole od srpna 2020. V úzké
spolupráci se svou zástupkyní se snaží systematicky naplňovat reálnou koncepci dalšího
rozvoje školy a její hlavní oblasti průběžně evaluovat. Daří se navazovat na dlouholeto u
tradici všeobecného zaměření gymnázia a vhodně kombinovat volitelné předměty
s přesahem do více vzdělávacích oborů. Promyšleně se tak v ŠVP podporuje profilace žáků
a jejich příprava ke studiu na vysoké škole. Cíl výrazně zlepšovat materiální podmínky
je průběžně naplňován. Částečně se daří zapojovat předmětové komise do zkvalitňo vá ní
vzdělávacího procesu.
Učitelům jsou vytvořeny podmínky pro participaci na fungování školy, pouze část z nich ale
efektivně spolupracuje například při vyhodnocování účinnosti jednotlivých metod a forem
práce nebo strategií vedoucích k dosahování cílů v ŠVP. Kontrolní činnost je prováděna
systematicky v průběhu celého školního roku. Hospitační činnost je realizová na,
ale většinou pouze na podnět či u začínajících pedagogů. Příležitostí ke zlepšení je rozšířit
ji a zintenzivnit vzájemné hospitace učitelů. Řediteli se daří naplňovat jednu z jeho priorit
koncepční personální práce, a to zajistit odborně kvalifikovaný pedagogický sbor. Žáky
vzdělává 30 učitelů, s výjimkou jednoho jsou všichni odborně kvalifikovaní. Pro výkon
stanovených specializovaných funkcí absolvovali pověření učitelé příslušné studium. Další
vzdělávání pedagogických pracovníků většinou odpovídá potřebám školy, účastní se ho však
jen někteří vyučující a v menší míře je zacíleno na oblast metod a různých forem výuky.
Činnosti školního poradenské pracoviště vykonávají školní metodik prevence, výchovný
poradce, externí psycholožka, učitelé pro koordinaci práce s nadanými žáky a pro program
DofE. Efektivita jejich činnosti je různá. Strategie práce v oblasti výchovného poradenství
je roztříštěná a přenesená na vedení školy a jednotlivé třídní učitele.
Ředitel průběžně zajišťuje výrazné zkvalitňování materiálních podmínek, zlepšuje vybavení
pro výuku a obnovuje prostředky didaktické techniky. Škola účelně využívá finanč ní
prostředky ze státního rozpočtu, od zřizovatele a z příspěvků Společnosti přátel gymná zia
pro financování běžného chodu školy, investičních akcí i formou příspěvků na výměnné
pobyty, kurzy, školní výlety i na vybavení klidových prostor pro relaxaci ve škole.
Příležitostí ke zlepšení je modernizace venkovního sportoviště v areálu školy.
Bezpečnosti a ochraně zdraví věnuje škola patřičnou pozornost stanovením pravidel
a postupů ve vnitřních předpisech, o nichž jsou žáci prokazatelně poučováni. Míra
úrazovosti byla v posledních třech letech klesající, škola aktivně přijímá opatření k jejímu
dalšímu snižování.
Sounáležitost žáků se školou je podporována prezentací gymnázia na veřejnosti
i zapojováním žáků do tradičních školních a charitativních akcí. K realizaci cílů výuky
a k podpoře nadaných žáků napomáhají rozvíjené partnerské vztahy s vysokými školami,
akademickou obcí i zahraničními partnerskými školami.


                          Hodnocení průběhu vzdělávání
Ve sledovaném vyučování probíhala většina hodin v přátelské partnerské atmosféře. Žáci
dodržovali pravidla přirozené komunikace a respektovali stanovené postupy práce. Učitelé


2021/2022                                    2
jim poskytovali dostatek času pro formulaci odpovědi nebo vyjádření myšlenek. Žáci byli
velmi ukáznění, bez obav vyjadřovali své názory nebo pokládali otázky. Učitelé se vhodně
zaměřili vzhledem ke končícímu školnímu roku především na souhrnné opakování látky.
Ve většině hodin ale využívali pouze částečně účelnou frontální organizaci vyučová ní
s dominancí učitele, menší interakcí mezi žáky a pasivitou některých z nich. Minimálně byla
využita efektivní skupinová nebo párová práce pro podněcování dialogu k prohlubová ní
poznatků, hodnocení různých variant řešení problémů, práci s chybou nebo vyvozo vá ní
závěrů. Ve struktuře sledovaných hodin často chybělo zařazení úvodní motivace a stanovení
vzdělávacího cíle, ojediněle bylo zařazeno průběžné formativní hodnocení nebo cílená práce
s žáky celé škály potřeb se zaměřením na práci s nadanými žáky. Malá pozornost byla
věnována vytvoření dostatečného časového prostoru pro závěrečné účelné shrnutí hodiny
s efektivní zpětnou vazbou se sebehodnocením a zhodnocením výkonů žáků.
V jazykovém vzdělávání byla patrná většinou zdařilá samostatná práce žáků s pracovními
listy a učebnicemi, v cizích jazycích se dobře dařilo rozšiřování slovní zásoby a procvičování
produktivních řečových dovedností. Méně patrné bylo vedení žáků k práci s různými
informačními zdroji a k rozvíjení jejich kritického myšlení pro pochopení souvislos tí.
Ve shlédnutých hodinách nebyly téměř využity digitální technologie pro zpestření výuky
a pro rozvoj hlubšího zájmu žáků o probíranou látku. Až na výjimky učitelé žáky dostatečně
nevedli k obsahově náročné komunikaci, v cizích jazycích nebyla výuka vždy vedena
v cílovém jazyce.
Většina výuky společenskovědních předmětů byla zdařilá. Učitelé dobře využíva li
zkušenosti žáků z reálných životních situací a z aktuálního světového dění. Byla
zaznamenána účinná aktivizace žáků, a to ve skupině, při samostatné práci a při pokládání
problémových otázek. Učitelé rozvíjeli ve větší míře postojové cíle výuky a vrstevnické
hodnocení s dobrým motivačním efektem. Vhodnou formou si zjišťovali zpětnou vazbu
o dovednostech žáků formou testů nebo ústního zkoušení. Názornost výuky byla dobře
podpořena videem.
V matematickém vzdělávání byla uplatňovaná škála metod a forem výuky méně pestrá,
což se projevovalo menší dynamikou vyučovacích hodin. Stanovené vzdělávací strategie
jen ojediněle odrážely individuální předpoklady žáků s ohledem na jejich potřeby a tempo
práce. Vyučující však poskytovali dostatečnou podporu žákům přehlednými zápisy řešení
na tabuli a zpětnou vazbou o správných výsledcích. Vhodně také vkládali správná řešení
příkladů do sdíleného úložiště v platformě používané v době distančního vzdělávání. V části
výuky v rámci opakování žáci živě reagovali, nabízeli různé varianty řešení příkladů
a dokázali své návrhy správně odůvodnit či účelně pracovali ve skupině.
Přírodovědnou gramotnost učitelé většinou kvalitně rozvíjeli. Ve zdařilých vyučovac íc h
hodinách byli žáci vedeni k aktivní spolupráci s vyučujícími a měli dostatečný prostor
pro prezentaci vlastního názoru. V hodinách byly efektivně využívány problémové úlohy,
mezipředmětové vztahy i práce s chybou. Názornost a vizualizaci výuky podporoval vhodný
výběr didaktických pomůcek. Pouze ojediněle vyučující nevhodně preferoval frontální
faktografický výklad a diktování zápisu do sešitu, což nevedlo k žádoucí aktivizaci žáků.
Vyučující většinou vyžadovali rozsáhlejší odbornou komunikaci a průběžně využíva li
zkušeností žáků z reálného života. Zaujetí učitelů pro biologii a fyziku vedlo u žáků
k podpoře jejich zájmu o obor. Pro rozvoj přírodovědné gramotnosti žáků vytváří škola
vhodné podmínky zapojením do projektů Recyklohraní, využíváním materiálů z projektu
Ekoškola či návštěvami nedalekého Ekocentra.




2021/2022                                     3
Estetické vzdělávání při výtvarné a hudební výchově rozvíjelo u žáků schopnost uměleckého
vyjádření a bylo propojeno s vnímáním širších souvislostí při poslechu hudby
či při prezentaci stavebního slohu.
Sledované hodiny tělesné výchovy byly dobře připraveny a realizovány, žáci efektivně
prováděli cviky, zapojovali se do určených pohybových aktivit i do týmové hry. Pohybové
dovednosti žáků škola aktivně rozvíjí organizováním například lyžařských nebo vodáckých
kurzů a ve sportovním kroužku.


                          Hodnocení výsledků vzdělávání
Při posuzování míry dosažení výstupů ŠVP škola účelně využívá četné interní nástroje
hodnocení a formy zkoušení, například ústní, čtvrtletní a pololetní testy, dlouhodobě také
seminární práce. Vhodně je doplňuje i nástroji externími, např. výsledky žáků v olympiádác h
a soutěžích. Vedení školy nově účelně evaluuje a sjednocuje kritéria hodnocení a poskytuje
žákům a zákonným zástupcům operativně dostupné informace o průběžném hodnocení
prostřednictvím informačního systému.
Škola průběžně sleduje výsledky vzdělávání žáků. Učitelé je hodnotí, analyzují a přijíma jí
opatření ke zkvalitňování vzdělávacího procesu. V hodnoceném období tří posledních
školních roků se výsledky žáků v průběhu vzdělávání postupně zlepšovaly. V obou oborech
vzrostl podíl žáků prospívajících s vyznamenáním. Zatímco ve školním roce 2018/2019 činil
přibližně 40 %, ve školním roce 2020/2021 dosáhl téměř 50 %. Zlepšil se rovněž průměrný
prospěch na 1,5. Žákům se daří zvládat nároky gymnaziálního vzdělávání, neprospívají jen
výjimečně. Z mezioborového porovnání je zřejmé, že dlouhodobě jsou ve vzdělává ní
úspěšnější žáci osmiletého gymnázia, ve kterém podstatně více žáků prospívá
s vyznamenáním. Mezi obtížné předměty patří matematika a chemie.
Povinnou součástí hodnocení výsledků vzdělávání žáků čtyřletého a vyššího stupně
osmiletého oboru jsou v závěrečném ročníku seminární práce. Škola však dostatečně
nevyužívá jejich potenciál. Zadávání až v závěrečném ročníku nevytváří dostatečný časový
prostor pro rozpracování zdařilých prací dále například ve středoškolské odborné činnosti
nebo pro další prohlubování zájmu žáků o zvolené téma.
Absence žáků ve výuce ve školních letech 2019/2020 a 2020/2021, tj. v období s distančním
vzděláváním, klesla o třetinu, resp. polovinu oproti roku 2018/2019 s plně prezenční výukou.
Neomluvené hodiny se téměř nevyskytly.
Žáci dlouhodobě dosahují výborných výsledků během vzdělávání i při jeho ukončování
maturitní zkouškou. Výsledky žáků ve společné části maturitní zkoušky jsou lepší,
než je průměr stejného oboru vzdělání v republice. V hodnoceném období tří posledních
školních roků prospěli všichni žáci vyjma zcela ojedinělých případů z profilové zkoušky
ve školním roce 2020/2021.
K prevenci neprospěchu a k zajištění úspěšnosti žáků při ukončování vzdělávání jsou účelně
využívány obvyklé postupy, např. individuální konzultace a volitelné semináře. Učitelé také
vhodně poskytují žákům výukové materiály prostřednictvím online platformy, zadání
pro domácí práci či podklady doplňující probrané učivo. Průběžně probíhá systematická
podpora žáků v rámci doučování. Od letošního školního roku byly nově v rámci předcházení
školnímu neúspěchu žákům zadávány ve vybraných předmětech povinné čtvrtletní práce.
Žáci si také vhodně uceleně vyzkoušeli didaktické testy za účelem ověření efektivního
využití časové dotace pro zvládnutí maturitní zkoušky. Škola reflektuje vzdělávací potřeby
žáků se speciálními vzdělávacími potřebami. Pedagogové jsou převážně účelně


2021/2022                                    4
informováni o jejich individuálních potřebách, jejich prospěch je srovnatelný s ostatními
žáky. Škola si je vědoma důležitosti pozitivní motivace a dbá na oceňování svých žáků, počet
pochval výrazně převyšuje počet kázeňských opatření.
Škola motivuje žáky k účasti v soutěžích a olympiádách, jejich úspěšnost sleduje
a vyhodnocuje. Ti dosahují úspěchů v regionálních a republikových soutěžích, např. v cizích
jazycích, finanční gramotnosti a zeměpisu, v českém jazyce a literatuře nebo dějepisu.
Sportovní dovednosti žáků ověřuje škola v rozmanitých sportovních soutěžích a turnajíc h.
Rozvoj kompetencí žáků a dosahování dobrých výsledků vhodně doplňují exkurze a zájezdy,
představení Klubu mladého diváka nebo besedy s odborníky a také projektové aktivity
zejména v oblasti přírodovědného nebo společenskovědního a estetického vzdělávání. Škola
podporuje zapojení nadaných žáků do specializovaných center. Pro další osobnostní rozvoj
žáků například v dobrovolnictví nebo v oblasti pohybových a sociálních dovedností se škola
zapojila do mezinárodního vzdělávacího projektu DofE a řada žáků již dosáhla ocenění.
Efektivita systémově nastavených adaptačních kurzů pro žáky prvních ročníků a cílená
průběžně realizovaná prevence se odráží v nízkém počtu projevů rizikového chování, které
jsou řešeny pohovorem se žákem či jednáním s rodiči. K zachycení dopadů distanční výuky
škola vhodně v letošním školním roce uskutečnila dotazníkové šetření. Na základě výsledků
byly realizovány například akce na podporu vzájemných vztahů mezi žáky.
Vedení školy vytváří nově dostatečný prostor pro iniciativu žáků, podporuje činnost
Studentského parlamentu. Účelně je zajištěno kariérové poradenství formou testů profesní
orientace prostřednictvím služeb externí psycholožky.


                                         Závěry
Vývoj školy
- Byl jmenován nový ředitel.
- Od minulé inspekční činnosti došlo k výraznému zlepšení v materiálních podmínkách.
- Vzrostl počet žáků ve čtyřletém oboru vzdělání.
- Nedostatky zjištěné při předešlé inspekční činnosti byly částečně odstraněny. Přetrvávají
  dílčí nedostatky v aktivizaci žáků ve výuce, v nízké míře využívání jejich sebehodnocení
  a vzájemného hodnocení.
Silné stránky
- Žáci dosahují dobrých výsledků u maturitních zkoušek.
- Systém zážitkových a sportovních preventivních aktivit přispívá k rozvoji klíčovýc h
  kompetencí žáků a účinné prevenci rizikového chování.
Slabé stránky a/nebo příležitosti ke zlepšení
- Ve většině hospitovaných hodin chyběl diferencovaný přístup zejména k nadaným
  žákům, nebylo prováděno závěrečné zhodnocení cíle vyučovací hodiny s prvky
  formativního hodnocení, nízká byla míra využití aktivizujících forem a metod výuky.
Doporučení pro zlepšení činnosti školy
- Zařazovat pestřejší metody a formy výuky.
- Efektivně vyhodnocovat splnění cílů vyučovacích hodin.
- Cíleně diferencovat výuku podle schopností a potřeb jednotlivých žáků.


2021/2022                                    5
- Zaměřit další vzdělávání pedagogických pracovníků na účinné pedagogické metody
  a formy práce.


                                     Stanovení lhůty

Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Středočeský inspektorát, Arabská
683, 160 66 Praha 6, případně prostřednictvím datové schránky (g7zais9), nebo na
e-podatelnu csi.s@csicr.cz s připojením elektronického podpisu.


            Seznam dokladů, o které se inspekční zjištění opírají
 1.   Výpis z rejstříku škol a školských zařízení, aktuální k datu inspekce
 2.   Jmenování do funkce ředitele školy, čj. 067345/2020/KUSK, ze dne 15. června 2020
      s účinností od 1. srpna 2020
 3.   Zřizovací listina, čj. OŠMS/2987/2001, ze dne 30. listopadu 2009, včetně dodatků č.
      1 až 4
 4.   Školní vzdělávací programy účinné k termínu inspekce
 5.   Školní řád účinný k termínu inspekce
 6.   Výroční zpráva o činnosti školy ve školním roce 2020/2021
 7.   Záznamy z pedagogické rady a z jednání předmětových komisí, školní roky
      2020/2021 a 2021/2022 k termínu inspekční činnosti
 8.   Evidence žáků (školní matrika) včetně výsledků vzdělávání žáků, stav k termínu
      inspekční činnosti
 9.   Třídní knihy, rozvrhy vyučovacích hodin, školní rok 2021/2022 k termínu inspekční
      činnosti
10.   Dokumentace žáků k přijímání a ukončování vzdělávání účinná k termínu inspekce
11.   Dokumentace školního poradenského pracoviště k termínu inspekční činnosti
12.   Internetové stránky školy https://gcbrod.cz/stav k termínu inspekční činnosti
13.   Inspekční zpráva, čj. ČŠIS-664/15-S
14.   Personální dokumentace pedagogických pracovníků vedená k termínu inspekce,
      rozpisu přímé pedagogické činnosti, plánu dalšího vzdělávání pedagogickýc h
      pracovníků na školní roky 2020/2021 a 2021/2022
15.   Ekonomická dokumentace k termínu inspekční činnosti (Finanční vypořádání dotací
      poskytnutých příjemcům prostřednictvím kraje ze státního rozpočtu v roce 2021,
      závazné ukazatele rozpočtu 2021, účetní závěrka sestavená k 31. prosinci 2021)
16.   Dokumentace k zajištění bezpečnosti a ochrany zdraví platná ve školním roce
      2020/2021 a 2021/2022 k termínu inspekční činnosti, včetně knihy úrazů a Revizní
      a kontrolní zprávy o kontrole tělocvičného nářadí č. 111/3, ze dne 25. března 2022




2021/2022                                  6
                                        Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Středočeský inspektorát,
Arabská 683, 160 66 Praha 6, případně prostřednictvím datové schránky (g7zais9),
nebo na e-podatelnu csi.s@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy



Ing. Vladimíra Hokešová, školní inspektorka, vedoucí
                                                       Hokešová v. r.
inspekčního týmu

Ing. Jana Diopová, školní inspektorka                  Diopová v. r.


Mgr. Miroslava Slaninová, školní inspektorka           Slaninová v. r.


Bc. Mária Kotvanová, kontrolní pracovnice              Kotvanová v. r.




V Praze 4. července 2022

Datum a podpis ředitele školy potvrzující projednání a převzetí inspekční zprávy


Mgr. Jiří Krčmář,
ředitel školy



V Českém Brodě 12. července 2022                                Krčmář v. r.




2021/2022                                   7
