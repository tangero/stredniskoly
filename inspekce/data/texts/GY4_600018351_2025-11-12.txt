                                  Česká školní inspekce
                                 Olomoucký inspektorát
                             Wellnerova 25, 779 00 Olomouc
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIM-1992/25-M
                                      Sp. zn. ČŠIM-S-414/25-M


Název                               Gymnázium, Jeseník, Komenského 281
Sídlo                               Komenského 281, 790 01 Jeseník
E-mail                              hynkova@gymjes.cz
IČO                                 60 045 141
Identifikátor                       600 018 351
Právní forma                        příspěvková organizace
Zastupující                         Mgr. Šárka Hynková
Zřizovatel                          Olomoucký kraj
Místo inspekční činnosti            Komenského 281, 790 01 Jeseník
Inspekční činnost na místě          12. − 14. 11. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání, a to podle přísluš nýc h
školních vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Gymnázium, Jeseník, Komenského 281, (dále „škola“) vykonává činnost střední školy
poskytující základní vzdělání a střední stupeň vzdělání s maturitní zkouškou a školní jídelny
– výdejny.
Střední škola poskytuje v denní formě vzdělávání pro žáky v osmiletém studijním cyklu
v oboru vzdělání 79-41-K/81 Gymnázium a ve čtyřletém studijním cyklu v oborech vzdělán í
79-41-K/41 Gymnázium a 79-42-K/41 Gymnázium se sportovní přípravou.
Ve školním roce 2025/2026 vykázala škola k 30. září 2025 celkem 404 žáky zařazené v 16
třídách, mezi nimi byli žáci se speciálními vzdělávacími potřebami a žáci cizinci.
Škola zabezpečuje svým žákům stravování ve školní jídelně – výdejně, do které je strava
dodávána na základě smluvního ujednání s jiným právním subjektem.
Svou činnost škola přehledně prezentuje ve výročních zprávách, prostřednictvím nabídky
propagačních materiálů určených veřejnosti, na webových stránkách (www.gymjes.cz) a na
sociálních sítích.


                         Hodnocení podmínek vzdělávání
Ředitelka školy naplňuje reálně stanovenou koncepci dalšího rozvoje, která vychází
z analýzy aktuálního stavu školy a požadavků zřizovatele. Základním nástrojem úspěšné
realizace vytyčených koncepčních záměrů jsou školní vzdělávací programy, jejichž inovace
pružně reaguje na právní změny a aktuální trendy ve vzdělávání. Škola se zaměřuje hlavně
na přípravu žáků k celoživotnímu učení, profesnímu, občanskému i osobnímu uplatnění.
Vzdělávací nabídka umožňuje realizaci všestranně zaměřených projektů, výchovně
vzdělávacích, kulturně společenských, sportovních nebo zájmových akcí, které vytváří
předpoklady pro rozvoj osobnosti žáků, naplňování jejich potřeb.
Stanovená organizační struktura a soubor vnitřních směrnic umožňují účelné delegování
kompetencí a povinností na jednotlivé pracovníky, určují míru jejich odpovědnosti, zajišťují
funkční přenos informací v rámci subjektu, stanovují postupy při řešení běžných
i mimořádných pracovních úkolů a situací. Systém plánování je funkční, adresný, přihlíží
k potřebám žáků i pedagogických pracovníků a zajišťuje zpětnou kontrolu plnění úkolů.
Vícestupňový systém řízení školy vychází z účelného delegování kompetencí na dva
zástupce ředitelky školy, předsedy předmětových komisí a členy školního poradenského
pracoviště, kteří při zajišťování chodu školy, koordinaci a řízení pedagogických pracovníků
úzce spolupracují. Jejich otevřený přístup k účastníkům vzdělávání přispívá k příznivé
pracovní atmosféře. Je podporována společná diskuse o vzdělávacích záměrech školy
i kvalitě využívaných pedagogických strategií při vzdělávacím procesu. Ředitelka školy po
svém nástupu v roce 2023 zavedla plnou digitalizaci školní dokumentace včetně digitalizace
vnitřních procesů a digitálních nástrojů pro vzájemnou komunikaci mezi školou
a zákonnými zástupci žáků.
Ředitelka školy přijala na základě předchozí inspekční činnosti opatření směřující ke
zlepšování hospitační činnosti vedení školy, využití diferenciace vzdělávacího obsahu
včetně podpory vzdělávání žáků se speciálně vzdělávacími potřebami, vyhodnocování a
přijímání opatření v oblasti výsledků vzdělávání žáků i účinné spolupráci mezi vyučujíc ími.
Škole se však prozatím nepodařilo plně eliminovat některé dílčí nedostatky v metodickém
vedení výuky, spočívající v často omezeném využívání sebehodnocení a vzájemné ho
hodnocení žáků, a ve vedení dokumentace žáků s přiznanými podpůrnými opatřeními.


                                            2/8
Vedení školy v systému řízení vhodně přihlíží k závěrům jednání pedagogické rady, opírá
se o výsledky práce předmětových komisí a účelně využívá další zpětnovazeb né
mechanismy, a to zejména hospitační činnost, pravidelné vyhodnocování dosahovaných
výsledků vzdělávání, zohledňování podnětů žáků v rámci práce Studentské rady
a jejich zákonných zástupců. Přínosná je rovněž spolupráce se školskou radou, nadačním
fondem školy a zřizovatelem.
Složení pedagogického sboru umožňuje v plné míře naplňovat cíle školních vzdělávac íc h
programů, formovat a rozvíjet osobnost žáků. Možná personální rizika jsou sledována
a pravidelně vyhodnocována, škola přijímá příslušná opatření k jejich odstraňování.
Ředitelka školy podporuje profesní rozvoj, vytváří podmínky pro další vzdělává ní
pedagogických pracovníků, které zohledňuje potřeby školy a je realizováno s ohledem na
její finanční možnosti i na nabídku vzdělávacích institucí. Účastí v dalším vzdělávání jsou
prohlubovány znalosti a dovednosti vyučujících, jejich nové poznatky a zkušenosti vytváří
vhodné předpoklady pro zkvalitnění vyučovacího procesu.
Prostorové podmínky a materiálně-technické vybavení školy umožnují realizaci školních
vzdělávacích programů ve stanoveném rozsahu. Vedení školy se daří ve spolupráci se
zřizovatelem i z dalších finančních zdrojů průběžně zajišťovat rozsáhlou obnovu a rozvoj
materiálně-technických podmínek pro realizaci své činnosti. V uplynulém období byly
zrekonstruovány učebny nižšího gymnázia, vybudováno workoutové hřiště a posilovna.
Investice do technické a materiální obnovy tak významně přispěly ke zkvalitnění podmínek
pro výuku i práci pedagogů.
Činnost školy pozitivně ovlivňují rozvíjené partnerské vztahy. Rozvoj občanských
kompetencí žáků je podporován rozšířením spolupráce s místními institucemi, sportovními
kluby, akademickou obcí a aktivní účastí žáků i pedagogů ve veřejném životě. Škola
realizuje široké spektrum zahraničních vzdělávacích aktivit (např. skupinové mobility žáků,
dlouhodobé studijní pobyty, vzdělávací kurzy pro pedagogy apod.) Tyto aktivity tak
významně přispívají ke zkvalitnění jazykového vzdělávání, posílení profesního rozvoje
pedagogů včetně navázání nových mezinárodních partnerství. V oblasti robotiky škola
i nadále rozvíjí své aktivity. Žáci školy opakovaně dosahují mimořádných úspěchů
v mezinárodních soutěžích. Vedení školy se tak daří naplňovat její dlouhodobou vizi, která
se zaměřuje na inovativní vzdělávání, rozvoj technických dovedností a týmovou spolupráci.
V rámci prevence a přijímání opatření na podporu bezproblémového vzdělávání jsou žáci
průběžně poučováni o zásadách vhodného chování a možných bezpečnostních rizic íc h
vyskytujících se při výuce v prostorách školy i při činnostech organizovaných školou.


                          Hodnocení průběhu vzdělávání
Hodnocené vyučovací hodiny probíhaly v příznivé pracovní atmosféře, vyznačovaly se
promyšlenou organizací práce, cíleně rozvíjely klíčové kompetence žáků. Žáci dodržovali
pravidla komunikace s učiteli a respektovali stanovené postupy práce. Výuka byla pro žáky
srozumitelná, většinou se aktivně zapojovali do výukových činností, odpovědně přistupova li
k plnění zadaných úkolů, měli prostor pro dotazy, ke zdůvodňování svých postupů nebo
hledání logických vztahů a souvislostí. Žáci adekvátně reagovali na pokyny vyučujíc íc h
a zpravidla prokazovali odpovídající úroveň znalostí a dovedností.
Metodická propracovanost vyučovacích hodin se odvíjela od osobního přístupu
a pedagogických zkušeností učitelů. Vyučovací hodiny probíhaly dynamicky bez časových
prostojů, zpravidla převažovala frontální výuka s metodicky vhodně vedeným rozhovorem,


                                           3/8
kombinovaným s účinnou samostatnou prací žáků. Vyučující se s různou mírou úspěchu
snažili nepředkládat žákům hotové poznatky, nýbrž je vést k samostatnému uvažová ní,
hledání souvislostí mezi pozorovanými jevy a vyvozování závěrů. Někteří učitelé také
účelně volili aktivity ve skupinách nebo dvojicích, které podporovaly kooperaci
a komunikaci žáků.
Při výkladu vzdělávacího obsahu vyučující účelně zařazovali mezipředmětové vazby
doplněné o nové poznatky s příklady na jejich uplatnění v praxi. Žákům poskytovali
průběžnou zpětnou vazbu a pomoc při řešení úkolů, reagovali na chyby a analyzovali je.
Učitelům se dařilo účinně rozvíjet čtenářskou, digitální a přírodovědnou gramotnost.
Výukové postupy aplikované ve vzdělávání odpovídaly stanoveným cílům, charakteru
probíraného vzdělávacího obsahu a studijnímu potenciálu žáků. V několika vyučovac íc h
hodinách se pozitivně odrazila orientace vyučujících v moderních trendech ve výuce, kteří
úspěšně zařadili ve vyučování metody kritického myšlení, podporovali u žáků čtenářské
a komunikační dovednosti. Žáci měli možnost aktivně třídit informace z různých zdrojů,
a to i s využitím vlastních digitálních zařízení. K posílení názornosti výuky pedagogové
využívali vhodné učební pomůcky, s audiovizuální didaktickou technikou pracovali účelně.
Pracovní tempo odpovídalo schopnostem žáků, individuální přístup byl patrný vzhlede m
k žákům se speciálními vzdělávacími potřebami. Žáci získávali od vyučujících zpětnou
vazbu o svých vzdělávacích výsledcích zpravidla prostřednictvím stručného hodnocení
jejich okamžitých výkonů. Jen výjimečně však při tom byla žákům poskytnuta formativní
zpětná vazba motivující je k dalšímu učení a reflektující jejich individuální pokrok. V části
vyučovacích hodin nechybělo na závěr alespoň stručné shrnutí, interakce žáků na této
aktivitě zejména formou sebehodnocení a vzájemného hodnocení však byla minimá lní,
zřetelné nebylo také motivační stanovení cílů na další vyučovací hodinu.


                          Hodnocení výsledků vzdělávání
Pro hodnocení výsledků vzdělávání škola využívá stanovených pravidel pro hodnocení
výsledků vzdělávání žáků, která jsou součástí školního řádu. K hodnocení však škola
využívá i interní, předmětovými komisemi nastavená pravidla za využití vah známek.
Školou uplatňovaný systém hodnocení výsledků vzdělávání žáků tak není zcela
transparentní, přestože jsou žáci o využívání váženého hodnocení svých výsledků vzdělává ní
informováni neformálním způsobem.
Průběžné výsledky hodnocení škola zákonným zástupcům sděluje prostřednictvím
elektronických žákovských knížek, na pravidelných třídních schůzkách, v konzultač níc h
hodinách a při osobních setkáních ve škole. Vyučující získávají přehled o znalostech
jednotlivých žáků využíváním běžných hodnoticích nástrojů, zadáváním vlastních testů,
kontrolních písemných prací, ústních zkoušek před třídou i přímým pozorováním.
V některých vyučovacích předmětech škola zařazuje písemné práce většího rozsahu.
Výsledky vzdělávání žáků škola pravidelně hodnotí na jednání pedagogické rady, částečně
i na schůzkách předmětových komisí. Jednotliví vyučující, třídní učitelé i vedení školy
sledují míru úspěšnosti žáků po celou dobu jejich docházky. Pedagogové uplatňují při
hodnocení žáků individuální přístup, zohledňují jejich specifické potřeby. Standardně
realizované mechanismy hodnocení umožňují efektivní monitorování výsledků vzdělává ní
již v jeho průběhu. Výsledkem podporujícího přístupu je převaha stimulujících výchovnýc h
opatření nad kárnými a absence snížených známek z chování.




                                            4/8
Ke zjištění kvality práce škola využívá vedle vlastních nástrojů hodnocení i externí formy
hodnocení. Účastní se výběrového zjišťování výsledků vzdělávání žáků realizova né ho
Českou školní inspekcí, ve sledovaných oblastech dosáhla zpravidla výborných výsledků.
Škola dlouhodobě sleduje a vyhodnocuje úspěšnost žáků u maturitních zkoušek
a v přijímacím řízení na střední a vysoké školy. Výsledky žáků společné části maturitní
zkoušky ve srovnání s celostátním průměrem úspěšnosti dané skupiny oborů dlouhodobě
vykazují ve všech zkušebních předmětech (Matematika, Český jazyk, Cizí jazyk)
nadprůměrnou úspěšnost. Ucelený přehled o výsledcích vzdělávání žáků i jejich úspěchů
v soutěžích je publikován ve výročních zprávách o činnosti školy.
Školní poradenské pracoviště zajišťuje poskytování poradenských služeb prostřednictvím
výchovné poradkyně a školního metodika prevence, kteří mají jasně rozdělené kompetence
a úzce spolupracují s vedením školy a ostatními pedagogickými pracovníky. Jejich činnost
je plánovitá, pravidelně vyhodnocovaná a opírá se o zpracovanou dokumentaci, avšak ve
vedení dokumentace žáků s přiznanými podpůrnými opatřeními byly zjištěny dílčí
nedostatky. O potřebách žáků s přiznanými podpůrnými opatřeními jsou učitelé informo vá ni
výchovnou poradkyní, diferencovaný přístup pedagogů k žákům se speciálními
vzdělávacími potřebami přímo ve výuce sleduje vedení školy při hospitační činnosti.
Odpovídající pozornost je věnována primární prevenci. Preventivní aktivity reagují na
aktuální potřeby žáků a jsou promyšleně rozvrženy do celého školního roku. Průběžný
monitoring třídních kolektivů je zajišťován pomocí on-line dotazníků pro třídní učitele,
jejichž cílem je včas podchytit projevy rizikového chování žáků, které jsou následně
v případě jejich výskytu řešeny formou pohovoru s žákem či jeho zákonným zástupcem.
Zpětnou vazbu ke kvalitě výuky a spokojenosti se školním prostředím získává škola
z dotazníkového šetření mezi žáky školy, z jehož výsledky dále pracuje. K formová ní
příznivého prostředí a budování partnerských vztahů přispívají adaptační kurzy pro žáky
prvních ročníků, zařazování projektové výuky, zapojení žáků do Studentské rady, nabídka
volnočasových aktivit, ale i relaxační místa v prostorách školních budov určená k odpočinku
a setkávání žáků.


                                         Závěry
Vývoj školy
– Ve školním roce 2022/2023 došlo ke změně ve vedoucí pracovní pozici ředitele školy.
– Škola pokračuje ve zkvalitňování prostorových i materiálních podmínek pro vzdělává ní,
  udržuje a rozvíjí partnerské vztahy účinně podporující klíčové kompetence žáků.
– Některá opatření pro zlepšení činnosti školy navržená Českou školní inspekcí byla
  ředitelkou školy efektivně přijata a v praxi realizována. Ke zlepšení došlo v evaluaci
  pedagogického procesu, dále zejména v oblasti zjišťování školního klimatu a hospitační
  činnosti.
– Škole se zatím nedaří efektivně využívat potenciálu formativně               hodnoticíc h
  i sebehodnoticích nástrojů důležitých pro podporu sebereflexe žáků.
Silné stránky
Střední škola
– Spolupráce školy se sociálními, tuzemskými a zahraničními partnery efektivně přispívá
  ke sdílení edukativních zkušeností, účinně podporuje získávání jazykových kompetencí
  žáků a důraz na jejich sportovní přípravu. (1.5)


                                           5/8
– Řízení školy s důrazem na rozvíjení pozitivního klimatu, vstřícná a klidná komunikace
  i vzájemná informovanost mezi všemi účastníky vzdělávání vytváří podmínky pro účinné
  naplňování koncepčních záměrů rozvoje školy. (2.2)
– Vedení školy systematicky vyhodnocuje stav materiálních a technických podmínek školy
  a usiluje o jejich průběžné zkvalitňování. (2.4)
– Žáci školy jsou motivováni k dosahování dobrých výsledků vzdělávání jejich zapojením
  do soutěží a projektových činností. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
Střední škola
– Systém kontrolní činnosti vedení školy není dostatečně zaměřen na zajištění podmínek
  pro poskytování podpůrných opatření žákům se speciálními vzdělávacími potřebami.
  (2.1)
– Formativní hodnocení a reflexe vzdělávacího pokroku žáků byly využívány v omezené
  míře. Méně intenzivně bylo uplatňováno sebehodnocení a vzájemné hodnocení žáků
  ve výuce a jejich zapojení do evaluačních aktivit při závěrečném shrnutí. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Kontrolní činnost ředitelky školy zaměřit na cílenou kontrolu dodržování podmínek pro
  poskytování podpůrných opatření žákům se speciálními vzdělávacími potřebami ve
  výuce.
– Intenzivněji uplatňovat prvky formativního hodnocení, sebehodnocení a vzájemné ho
  hodnocení žáků.
– Častěji zapojovat žáky do evaluačních aktivit při závěrečném shrnutí vyučovací hodiny,
  aby obdrželi zpětnou informaci o dosažené úrovni poznání a jak své učení dále řídit.
– Ve školním řádu stanovit transparentní zásady pro používání váženého aritmetické ho
  průměru při hodnocení výsledků vzdělávání žáků.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 15 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).




                                            6/8
             Seznam dokladů, o které se inspekční zjištění opírají
 1.   Výpis z rejstříku škol a školských zařízení o právnické osobě s názvem Gymnázium,
      Jeseník, Komenského 281, ze dne 12. 11. 2025
 2.   Dokumentace střední školy a školní jídelny – výdejny vedená podle § 28 odst. 1
      školského zákona za školní roky 2024/2025 a 2025/2026 k termínu inspekční činnosti
 3.   Koncepce školy 2023–2029, ze dne 2. 2. 2023
 4.   Plán práce, školní rok 2025/2026
 5.   Plány kontrolní a hospitační činnosti, školní roky 2024/2025 a 2025/2026
 6.   Hospitační záznamy, školní roky 2024/2025 a 2025/2026 k termínu inspekční činnosti
 7.   Záznamy z jednání předmětových komisí, školní roky 2024/2025 a 2025/2026
 8.   Souhrnné přehledy výsledků vzdělávání, chování a absence žáků, písemné práce
      z vyučovacích předmětů český jazyk, cizí jazyk a matematika (namátkový výběr),
      školní roky 2023/2024 a 2024/2025 k termínu inspekční činnosti
 9.   Školní elektronický informační systém vedený k termínu inspekční činnosti
10.   Vybraná dokumentace z osobních složek pedagogických pracovníků školy – doklady
      o dosaženém vzdělání vzhledem k požadované odborné kvalifikaci a o absolvovanýc h
      studiích v rámci dalšího vzdělávání pedagogických pracovníků, aktuálně vedená
      k termínu inspekční činnosti
11.   Souhrnná dokumentace poradenských služeb ve škole, školní rok 2025/2026, vedená
      k termínu inspekční činnosti
12.   Doklady vztahující se k finančním podmínkám školy a školnímu stravování, roky 2024
      a 2025 vedené k termínu inspekční činnosti
13.   Doklady související se zajištěním bezpečnosti a ochrany zdraví žáků, školní roky
      2024/2025 a 2025/2026 k termínu inspekční činnosti
14.   Inspekční zpráva, čj. ČŠIM-1177/22-M
15.   Opatření ke zlepšení činnosti školy dle doporučení inspekční zprávy čj. ČŠIM-1177/22-M,
      ze dne 20. 12. 2022
16.   Webové stránky školy www.gymjes.cz vedené k termínu inspekční činnosti




                                             7/8
                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Mgr. Pavel Fridrich, školní inspektor, vedoucí inspekčního týmu
 Mgr. Monika Gloserová, školní inspektorka
 Mgr. Kateřina Kašparová, školní inspektorka
 Ing. Renata Skutková, kontrolní pracovnice
8. 12. 2025




                                           8/8
