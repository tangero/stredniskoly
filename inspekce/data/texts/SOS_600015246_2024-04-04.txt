                                  Česká školní inspekce
                                 Olomoucký inspektorát
                             Wellnerova 25, 779 00 Olomouc
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIM-752/24-M
                                      Sp. zn. ČŠIM-S-106/24-M


Název                               Střední odborná škola podnikání a obchodu, spol. s r.o.
Sídlo                               Rejskova 2987/4, 796 01 Prostějov
E-mail                              reditel@sospo.eu
IČO                                 25 348 418
Identifikátor                       600 015 246
Právní forma                        společnost s r.o.
Zastupující                         Ing. Marek Moudrý
Zřizovatel                          DOMA-MORAVA holding a.s.
Místo inspekční činnosti            Rejskova 2987, Prostějov
Inspekční činnost na místě          4., 5. a 8. 4. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. a), b) a c) a § 174 odst. 6 zákona č. 561/2004
Sb., o předškolním, základním, středním, vyšším odborném a jiném vzdělávání (školský
zákon), ve znění pozdějších předpisů.
Zjišťování a hodnocení podmínek, průběhu a výsledků vzdělávání, a to podle školních
vzdělávacích programů.
Zjišťování a hodnocení naplnění příslušných školních vzdělávacích programů.
                                    Charakteristika
Střední odborná škola podnikání a obchodu, spol. s r.o. (dále „škola“) vykonává činnost
střední školy a školní jídelny – výdejny.
Škola poskytuje střední stupeň vzdělání s maturitní zkouškou. Ve školním roce 2023/2024
realizuje škola v denní formě vzdělávání čtyřletý obor 63-41-M/01 Ekonomika a podnikání,
a to v zaměřeních Mezinárodní obchod a projektové řízení, Marketingová komunikace
a žurnalistika, Sportovní management a od školního roku 2020/2021 škola nabízí zaměření
Marketing turismu a wellness služby (inovace v zaměření s původním názvem Řízení služeb
a marketing turismu) a nově zaměření Animátor volného času.
Ve školním roce 2023/2024 vykázala střední škola k termínu inspekční činnosti celkem 232
žáků zařazených v osmi třídách, mezi nimiž byli žáci se speciálními vzdělávacími potřebami.
Ve vzdělávací oblasti je škola aktivní i v rámci realizované doplňkové činnosti. Pro zájemce
z řad žáků i veřejnosti zajišťuje jako autorizovaná osoba zkoušky a přípravné kurzy na
zkoušky z profesních kvalifikací Specialista marketingu a Průvodce cestovního ruchu
v rámci Národní soustavy kvalifikací.
Škola zabezpečuje žákům stravování ve školní jídelně – výdejně, která zajišťuje stravování
pro žáky prostřednictvím dodavatelských služeb. Žáci mají možnost výběru z nabídky dvou
jídel.
Svou činnost škola přehledně prezentuje ve výročních zprávách, prostřednictvím nabídky
propagačních materiálů, v regionálním tisku a médiích včetně svých webových stránek
(www.sospo.eu) a sociálních sítí.


                         Hodnocení podmínek vzdělávání
Ředitel školy naplňuje reálně nastavený záměr rozvoje školy opírající se o analýzu jejího
stavu, vývoj poptávky na trhu práce a dlouholetou znalost prostředí. Základním nástrojem je
kvalitně zpracovaná koncepce rozvoje školy včetně jejího vyhodnocení za uplynulé období
a stejně tak i realizované školní vzdělávací programy střední školy, které operativně reagují
na požadavky kladené na žáky ekonomicky zaměřených oborů vzdělání. Škola nabízí
profilace, prostřednictvím kterých mohu absolventi školy najít možnosti pro své budoucí
uplatnění, a ve kterých je kladen důraz na získání odborných kompetencí žáků. Tyto
dokumenty tak reflektují změny v obsahu učiva postihující moderní poznatky vyučovanýc h
oborů vzdělání i vývoj demografických změn v regionu.
Organizační struktura a rozdělení kompetencí je funkční. V rámci pedagogického vedení
školy ředitel delegoval kompetence a odpovědnost za konkrétní úkoly především na svou
zástupkyni. Nastavení rozhodovacích pravomocí je pro efektivní řízení účinné. K výměně
informací o fungování školy významně přispívají operativní porady vedení, jednání
pedagogické rady i plánovitá činnost předmětových komisí. Účelně jsou využívány další
zpětnovazebné nástroje, a to zejména hospitační činnost, vyhodnocování dosahovaných
výsledků vzdělávání žáků, zohledňování podnětů žáků a jejich zákonných zástupců, školské
rady a aktivní spolupráce se sociálními partnery.
Plnění úkolů je průběžně monitorováno v rámci nastaveného vnitřního kontrolního
uspořádání. Řídicí a kontrolní činnost vykonává ředitel přímo ve vztahu ke všem
pracovníkům školy, nepřímo prostřednictvím své zástupkyně, případně předsedů
předmětových komisí. I když je řídicí a kontrolní systém nastaven způsobem, který postihuje



                                            2/9
všechny oblasti fungování subjektu, v praxi se škole dosud nepodařilo plně elimino vat
některé dílčí nedostatky v metodickém vedení výuky, spočívající v často omezeném
využívání sebehodnocení a vzájemného hodnocení žáků, v absenci závěrečného
motivačního shrnutí vyučovací jednotky, v nedostatečné aktivizaci žáků s využitím pestrých
organizačních metod a forem výuky, v diferenciaci vzdělávacího obsahu směrem k žákům
nadaným a v práci žáků s různými informačními zdroji. V termínu inspekční činnosti byly
zjištěny nedostatky v oblasti hodnocení výsledků vzdělávání, konkrétně v postupu ředitele
školy v souvislosti s termínem konání opravné zkoušky žáka.
Závěry z hospitační činnosti užšího vedení školy jsou s vyučujícími projednávány
s následnými doporučeními pro zkvalitnění pedagogické práce jednotlivých pedagogů.
V souvislosti s podporou profesního rozvoje pedagogů jsou realizovány vzájemné hospitace
učitelů s cílem kolegiálního hodnocení, sdílení různých přístupů a nápadů při vzdělává ní.
Pedagogové v metodických a předmětových komisích efektivně spolupracují s vedením
školy především v oblasti naplňování školních vzdělávacích programů, při organizac i
odborných přednášek, workshopů a exkurzí, včetně přípravy talentovaných žáků na
regionální i celostátní soutěže i při evaluaci výsledků vzdělávání.
K realizaci vzdělávacího procesu má škola vytvořeny příznivé personální podmínky.
Ředitel klade důraz na profesní rozvoj pedagogických pracovníků, sám se aktivně zúčastňuje
vzdělávacích akcí. Další vzdělávání pedagogických pracovníků probíhá podle nastaveného
ročního plánu vzdělávání ve spolupráci se samotnými pedagogy. Cílem je umožnit všem
pedagogům jejich odborný a kvalifikační růst zejména v těch oblastech, které přímo navazují
na realizované školní vzdělávací programy a odbornost učitelů. Nové poznatky a zkušenosti
vytváří vhodné předpoklady pro zkvalitnění a zefektivnění vyučovacího procesu.
Vzdělávací proces probíhá v udržovaných prostorách budovy pronajaté od města, část oprav
a údržby škola realizuje ve spolupráci se Statuárním městem Prostějov a zřizovate le m.
Obnova a modernizace materiálně technického zařízení managementu školy je plánovitá
a žákům je tak umožněno vzdělávat se v podnětném prostředí. Pro výuku škola disponuje
technicky kvalitně vybavenými učebnami nejen pro odborné předměty (jazykové
a počítačové učebny), ale také nově zřízené prostory pro volnočasové aktivity žáků např.
studovna nebo relaxační koutek).
Škola je velmi aktivně zapojena také do řady dalších projektů jejichž prostřednictvím
je realizována celá řada aktivit pro žáky a pedagogy. Zapojením odborníků do výuky škola
žákům aktivně zprostředkovává informace o novinkách a aktuálních trendech v oboru
z praxe. V rámci projektu Erasmus+ a dalších projektů škola organizuje pro žáky zahranič ní
odborné stáže. Zaměřené jsou především na zvyšování jejich odbornosti včetně jazykovýc h
kompetencí, což je předpokladem zejména k lepšímu uplatnění absolventů na trhu práce
a zvyšuje atraktivitu nabízených oborů. Významná je spolupráce se zaměstnavateli hlavně
v oblasti externích praxí pro žáky. Škola disponuje celou řadou navázaných partnerství
s firmami, které tyto praxe zabezpečují. Vzdělávací nabídku škola velmi dobře rozšiřuje
realizací různých vzdělávacích akcí, čímž podporuje osobnostní rozvoj žáků a jejich
uplatnění na trhu práce.
Systém výchovného působení v oblasti bezpečnosti a ochrany zdraví spočívá především
v seznamování žáků s pravidly uvedenými ve školním řádu a dalších dokumentech školy.
Žáci jsou seznamováni s možnými bezpečnostními riziky vyskytujícími se ve škole i při
činnostech organizovaných mimo školu v souladu s aktuálními tématy a realizova nými
aktivitami.




                                           3/9
                          Hodnocení průběhu vzdělávání
Při přípravě na vyučování vycházeli učitelé z obsahu školních vzdělávacích programů. Cíle
byly většinou prezentovány v úvodu vyučovací hodiny. Po odborné stránce byly hodnocené
vyučovací hodiny ze strany učitelů promyšlené, aplikovaný vzdělávací obsah byl
aktualizován v souladu se současnými vědeckými poznatky. Odbornost výkladu byla
podpořena aprobovaností vyučujících, kteří si byli vědomi důležitosti mezipředměto výc h
vazeb zvláště v návaznosti na profil absolventa a při vyučování je využívali, či alespoň na
ně poukazovali.
Z organizačních forem v teoretickém vyučování výrazně převažovala frontální výuka
doplněná řízeným rozhovorem se žáky, jiné formy podporující kooperativní techniky
a činnostní učení byly uplatňovány pouze v omezené míře. Nedostatečná pestrost
uplatňovaných forem a metod výuky v některých vyučovacích hodinách vedla
k nerovnoměrnému zapojení žáků do vyučovacího procesu a nevytvářela jim příležitos ti
k týmové spolupráci, která by rozvíjela schopnosti komunikace při společném řešení
problémů a umožnila žákům lépe si osvojit získané poznatky nebo vyjádřit svůj názor
či si ho obhájit. Ve všech hodnocených vyučovacích hodinách převládala příznivá pracovní
atmosféra, komunikace mezi vyučujícími a žáky i mezi žáky navzájem probíhala korektně,
bez jakýchkoliv náznaků nežádoucích projevů chování. Učitelé uplatňovali s různou mírou
úspěchu snahu nepředkládat žákům hotové informace a přimět je k samostatnému
uvažování, hledání souvislostí mezi pozorovanými jevy a vyvozování závěrů. Žáky vybíze li
ke kritickému myšlení cíleným začleňováním souvislosti vzdělávacího obsahu se situacemi
každodenního života do výuky a vedením žáků k aplikaci přenosu naučeného do profesní
praxe. Snaha o podporu kritického myšlení žáků však nebyla vždy dostatečně podpořena
využitím jejich práce s různými informačními zdroji. Rovněž výraznější časová či obsahová
diferenciace nebyla ve výuce příliš patrná zejména k žákům talentovaným.
Učitelé jen v malé míře nabízeli žákům odlišné úkoly s ohledem na jejich různé individuá lní
možnosti, schopnosti a tempo práce. Individuální přístup k žákům se speciálními
vzdělávacími potřebami byl uplatňovaný především formou jejich zohledňování v průběhu
samostatné práce. Zejména v odborných vyučovacích předmětech byl soustavně kladen
důraz na využívání příslušné terminologie v projevech žáků. Názornost výuky byla většinou
podpořena také audiovizuální didaktickou technikou, která však byla využívána převážně
pouze k prezentaci učiva ze strany vyučujících bez spoluúčasti žáků.
Žáci získávali od učitelů zpětnou vazbu o svých vzdělávacích výsledcích zpravidla
prostřednictvím stručného hodnocení jejich okamžitých výkonů. Často vyučujícími nebyli
žáci zapojeni do závěrečného vyhodnocení a shrnutí vyučovací jednotky, pouze v některých
případech pedagogové dokázali získat zpětnou vazbu ke zhodnocení účelnosti zvolenýc h
metod a forem práce. Formativní hodnocení bylo využito minimálně a jen ojediněle
vyučující vedli žáky k sebereflexi nebo objektivnímu posouzení výkonu spolužáků, např.
vzájemné hodnocení podle předem daných kritérií. Nebyly tak vždy dotvářeny zpětné vazby
ve vztahu ke splnění stanovených výukových cílů pro žáky i učitele a rozvíjeny
a upevňovány sociální kompetence žáků i jejich kompetence k učení.


                          Hodnocení výsledků vzdělávání
Výsledky vzdělávání žáků pozitivně ovlivňuje funkčně nastavená adaptace žáků při
přechodu z nižšího stupně vzdělání a systematická výchovně vzdělávací práce všech
pedagogů.


                                            4/9
Škola má vytvořeny účinné mechanismy zjišťování a hodnocení výsledků vzdělává ní.
Ke zjišťování dosažené úrovně znalostí a dovedností žáků používá vlastní i standardní
evaluační nástroje, tj. různé formy ústního a písemného zkoušení, diagnostické pozorování,
hodnocení praktických činností zahrnující především menší samostatné projektové práce
a skupinové závěrečné maturitní projekty. K ověření znalostí a kompetencí žáků při zahájení
vzdělávání jsou zejména v českém jazyce, anglickém jazyce a matematice účelně
zařazovány vstupní testy či srovnávací písemné práce. Průběžná klasifikace je rozsáhle
definována v pravidlech pro hodnocení prospěchu, jehož podrobně nastavená pravidla
umožňují pedagogům přiřazovat jednotlivým typům klasifikace váhovou hodnotu, přičemž
pedagogové využívají přiřazování této váhy jednotně.
Vedením školy však nebyl v uplynulém školním roce optimálně nastaven kontrolní systém,
který by zamezil nedostatkům, které byly zjištěny v přijímání závěrů spojených
s komisionálním přezkoušením.
Žáci jsou také vedeni k průběžnému testování v oborově zaměřených elektronick ýc h
aplikacích, z jejichž dlouhodobých statistik přístupných pedagogům lze usuzovat na
individuální vývoj každého žáka a poskytovat mu cíleně zaměřenou podporu formou
doučování nebo nabídkou osobních konzultací pedagogů. V odborných předmětech je
nedílnou součástí také hodnocení ročníkových prací, které smysluplně prohlubují schopnosti
samostatné projekční činnosti žáků, potřebné při obhajobě maturitních prací. Na dobré
průběžné hodnocení vzdělávání navazuje i vysoká kvalita výsledků maturitních zkoušek,
kdy se hrubá neúspěšnost v době od předešlé inspekční činnosti pohybuje hluboce pod
průměrem ČR za skupinu oborů. Pokud se výjimečně jeden ze všech žáků posledních
ročníků nezúčastnil maturitní zkoušky v řádném jarním termínu, byl pak vždy úspěšný
v termínu následujícím.
K objektivnímu porovnání vzdělávacích výsledků žáků škola využívá také externí
hodnocení. Ve výběrovém zjišťování výsledků vzdělávání ČŠI ve školním roce 2022/2023
dosáhli žáci 1. ročníku v testu přírodovědné gramotnosti nadprůměrné hodnocení, žáci
2. ročníku v testu čtenářské gramotnosti výsledků průměrných. V rámci Programu pro
mezinárodní hodnocení žáků OECD PISA 2022 pak dosáhli žáci v tomtéž školním roce ve
čtenářské a přírodovědné gramotnosti v příslušné kategorii škol nadprůměrnýc h
a v matematice průměrných výsledků. Žáci také konají mezinárodní jazykové zkoušky
úrovně FCE a CAE a účastní se mezinárodních projektů např. Erasmus+, Smart School
a dalších.
O velmi dobré úrovni rozvoje znalostí a kompetencí žáků svědčí jejich aktivní, a především
úspěšné zapojení do regionálních, celostátních i mezinárodních soutěží jazykového
a odborného charakteru (dějepisná olympiáda, jazykové olympiády, konverzační soutěže ve
všech vyučovaných jazycích, soutěž v předčítání cizojazyčného textu, přehlídka uměleckého
přednesu, ekonomická olympiáda, soutěž ve finanční gramotnosti, ekologická soutěž
Podzimní příroda aj.). Pro možnost zapojení většího množství, případně všech, žáků jsou tito
zapojováni do on-line formy soutěží např. také v matematice.
Od poslední inspekční činnosti byla ve škole posílena pozice školního poradenské
pracoviště. Tým pracovníků systémově zajišťuje poradenské služby žákům, jejich zákonným
zástupcům i vyučujícím. Vedle výchovné poradkyně a školní metodičky prevence škola také
využívá činnosti školní psycholožky, o žáky mimořádně nadané pečuje zástupkyně ředitele
školy. Členové školního poradenského pracoviště úzce spolupracují navzájem, s pedagogy
i vedením školy. Činnosti jednotlivých pracovníků jsou zaměřeny na péči o žáky s potřebou
podpůrných opatření, kariérové poradenství i realizaci aktivit v rámci primární prevence.
Škola rozpoznává žáky se speciálními vzdělávacími potřebami a nastavuje jim odpovídajíc í


                                            5/9
podpůrná opatření pro jejich vzdělávání, přenos informací o těchto žácích je plně funkční.
Účinnost přijímaných opatření je pravidelně vyhodnocována. Žákům s rizikem školní
neúspěšnosti je nabízena pomoc zejména formou individuálních konzultací či doučování.
Vyhledáváni jsou také žáci talentovaní, jimž je mimo výuku nabízen rozvoj v rámci
odborných aktivit a účastí v soutěžích.
Patřičný význam přikládá škola prevenci rizikového chování žáků, problematika rizikovýc h
jevů prolíná celým vzdělávacím procesem, včetně realizovaných třídnických hodin
a dotazníkových šetření. Vztahovými problémy uvnitř třídních kolektivů se zabývají třídní
učitelé, v případě potřeby spolupracují se členkami školního poradenského pracoviště na
analýze a strategii dalšího postupu. Účinným nástrojem k eliminaci výskytu rizikových jevů
je rovněž včasná intervence školy při prvotních projevech problémového chování žáků
formou individuálních pohovorů. Problémy žáků jsou projednávány většinou osobně,
schránka důvěry je využívána méně často, žáci raději upřednostňují osobní kontakt.
K rozvoji sociálních kompetencí žáků a vytváření příznivého třídního klimatu přispívá
pravidelné organizování adaptačních kurzů pro žáky prvních ročníků střední školy. Cílem je
předcházet výskytu rizikových jevů, konfliktních situací mezi žáky samotnými
i jednotlivými třídami a posílit důvěru mezi žáky a vyučujícími. Efektivitu prevence zvyšuje
škola organizováním tematicky zaměřených a odborně vedených besed, přednášek
a preventivních programů. Náležitá pozornost je také věnována kariérovému poradenství
a získávání informací o úspěšnosti absolventů školy. Na chodu školy se žáci mohou podílet
prostřednictvím žákovské samosprávy.


                                         Závěry
Vývoj školy
– V době od poslední inspekční činnosti škola pokračovala ve zkvalitňování materiálníc h
  podmínek pro vzdělávání, i nadále soustavně udržuje a rozvíjí partnerské vztahy účinně
  podporující zejména odborné kompetence žáků.
– Vzdělávací nabídka v oboru Ekonomika a podnikání byla od školního roku 2020/2021
  rozšířena o školní vzdělávací program se zaměřením Animátor volného času.
Silné stránky
– Spolupráce školy se sociálními partnery včetně realizace mobility žáků v rámci
  zahraničních stáží efektivně přispívá k užšímu sepětí výuky a praxe, účinně podporuje
  získávání odborných kompetencí a přípravu žáků na jejich budoucí pracovní uplatnění.
  (1.5)
– Vedení školy systematicky vyhodnocuje stav materiálních a technických podmínek školy
  a usiluje o jejich průběžné zkvalitňování. (2.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz




                                            6/9
Slabé stránky (oblasti ke zlepšení)
– Systém kontrolní činnosti vedení školy s praktickými dopady do oblasti hodnocení
  výsledků vzdělávání není vhodně nastaven. Realizovaná hospitační činnost se efektivně
  nepromítá do zkvalitnění využívaných metod a forem. (2.1 a 5.4)
– V některých hodnocených vyučovacích hodinách byly pouze v omezené míře
  uplatňovány rozmanité organizační formy a metody výuky. Často také nebyla dostatečně
  podporována práce žáků s různými informačními zdroji. (4.2)
– Nižší míra využívání formativního hodnocení a reflexe vzdělávacího pokroku žáků
  v části vyučovacích hodin. Často chyběla příležitost pro sebehodnocení a vzájemné
  hodnocení žáků. Nedostatečné bylo zapojení žáků do evaluačních aktivit při závěrečném
  shrnutí vyučovací jednotky. Závěry většiny vyučovacích hodin postrádaly motivač ní
  shrnutí, zhodnocení práce žáků a stanovení cílů na příští vyučovací hodinu. (4.2)
– Malá míra obsahové a časové diferenciace výuky vzhledem k rozdílným vzdělávac ím
  potřebám žáků, zejména talentovaným. (4.3 a 6.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Hospitační činnost vedení školy více zaměřit zejména na metodické prvky výuky. Více
  směřovat další vzdělávání pedagogických pracovníků na témata inovativních metod
  a forem výuky.
– Kontrolní činnost vedení školy zaměřit a dostatečně posílit v orientaci
  na problematiku výsledků hodnocení s jejími praktickými dopady do této oblasti.
– Ve vyučování efektivně uplatňovat aktivizační prvky (např. skupinové kooperativní
  činnosti) a důslednou diferenciaci vzdělávacího obsahu a výukové aktivity vzhlede m
  k žákům se speciálními vzdělávacími potřebami a žákům talentovaným.
– Podpořit rozvoj kritického myšlení žáků častějším zařazováním práce s různými
  informačními zdroji a intenzivněji uplatňovat prvky formativního hodnocení žáků,
  sebehodnocení a vzájemného hodnocení žáků a jejich zapojení do evaluačních aktivit
  v závěru vyučovací hodiny.
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).




                                            7/9
           Seznam dokladů, o které se inspekční zjištění opírají
 1.   Výpis z rejstříku škol a školských zařízení, ze dne 25. 3. 2024
 2.   Koncepce rozvoje školy na období let 2020–2024, ze dne 1. 9. 2020
 3.   Školní vzdělávací programy pro realizované obory středního vzdělání platné
      ve školním roce 2023/2024, k termínu inspekční činnosti
 4.   Školní řád, s účinností od 29. 1. 2024
 5.   Vnitřní řád školní jídelny – výdejny, s účinností 20. 2. 2023
 6.   Plán dalšího vzdělávání pedagogických pracovníků ve školním roce 2023/2024,
      s platností od 1.9.2023
 7.   Plán kontrolní a hospitační činnosti, školní rok 2023/2024
 8.   Hospitační záznamy, školní rok 2023/2024
 9.   Zápisy z pedagogických rad, školní roky 2022/2023 a 2023/2024
10.   Písemné práce z vybraných vyučovacích předmětů, školní roky 2022/2023
      a 2023/2024, namátkový výběr
11.   Plány a zápisy z předmětových komisí, školní roky 2022/2023 a 2023/2024, k termínu
      inspekční činnosti
12.   Elektronický informační systém školy, záznamy za školní rok 2023/2024, k termínu
      inspekční činnosti
13.   Výroční zpráva 2022/2023, ze dne 10. 10. 2023
14.   Rozvrhy hodin, školní rok 2023/2024
15.   Protokol o komisionálních zkoušce, ze dne 8. 9. 2023
16.   Vlastní hodnocení školy, ze dne 1. 9. 2022
17.   Dokumentace školního poradenského pracoviště vedená ve školním roce 2023/2024
18.   Strategie předcházení školní neúspěšnosti, s účinností 31. 3. 2023
19.   Doklady související se zajištěním bezpečnosti a ochrany zdraví žáků, k termínu
      inspekční činnosti
20.   Doklady související se zabezpečením školního stravování, k termínu inspekční
      činnosti
21.   Doklady o dosaženém vzdělání pro splnění odborné kvalifikace pedagogickýc h
      pracovníků školy, školní rok 2023/2024, (namátkový výběr)
22.   PISA 2022 hlavní šetření, školní rok 2022/2023
23.   Webové stránky školy (www.sospo.eu)




                                          8/9
                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Pavel Fridrich, školní inspektor, vedoucí inspekčního týmu
 Mgr. Věra Havelková, školní inspektorka
 Mgr. Iva Švecová, školní inspektorka
 Ing. Petra Kalabisová, kontrolní pracovnice


29. 4. 2024




                                           9/9
