                              Česká školní inspekce
                               Ústecký inspektorát
                   W. Churchilla 6/1348, 400 01 Ústí nad Labem
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIU-16/25-U
                                        Sp. zn. ČŠIU-S-2/25-U


Název                               Střední odborná škola InterDACT s. r. o.
Sídlo                               Pionýrů 2806/7, 434 01 Most
E-mail                              info@interdact.cz
IČO                                 25 024 566
Identifikátor                       600 011 127
Právní forma                        společnost s r. o.
Zastupující                         Mgr. Jana Synková
Zřizovatel                          Mgr. Jana Synková, kpt. Jaroše 56/608,
                                    434 01 Most
Místo inspekční činnosti            Pionýrů 2806/7, Most
Inspekční činnost na místě          14. 1. 2025 − 16. 1. 2025

Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání poskytovaného střední
školou podle příslušných školních vzdělávacích programů.
Zjišťování a hodnocení naplnění školních vzdělávacích programů pro střední vzdělává ní
a jejich souladu s právními předpisy a rámcovými vzdělávacími programy.
                                    Charakteristika
Právnická osoba Střední odborná škola InterDACT s. r. o. (dále „škola“) vykonává činnost
střední školy a vzdělává žáky v denní formě vzdělávání v oborech vzdělání 18-20-M/01
Informační technologie, 68-43-M/01 Veřejnosprávní činnost a 75-41-M/01 Sociální činnost.
K 30. 9. 2024 škola vykázala 236 žáků ve 14 třídách. Škola eviduje 18 žáků se speciálními
vzdělávacími potřebami a 13 žáků s odlišným mateřským jazykem. Podle individuálního
vzdělávacího plánu se vzdělávají 4 žáci.
Další informace o škole jsou k dispozici na webových stránkách školy www.interdact.cz.


                         Hodnocení podmínek vzdělávání
Ředitelka školy pravidelně zpracovává plán rozvoje školy a pro každý školní rok stanovuje
cíle, které také vyhodnocuje. Prioritou školy je vybavit žáky dobrými občanskými
a odbornými kompetencemi. K tomu efektivně pomáhá spolupráce se zaměstnavate li
a dalšími organizacemi včetně zahraničních, u kterých je realizována odborná praxe a další
aktivity. V oboru Informační technologie k tomu přispívá především spolupráce s Inovačním
centrem Ústeckého kraje. Rozvoj dalších dovedností žáků umožňují různé školní akce
a projekty (např. sbírky pro charitu, projektová výuka, školní turnaje). Jedním z důležitýc h
cílů bylo zvýšení zájmu o školu. To se vhodnou prezentací školy a organizací dnů otevřených
dveří s možností navštívit výuku podařilo. Od poslední inspekční činnosti se počet žáků
téměř zdvojnásobil. Koncepce rozvoje školy však jen v menší míře reflektuje slabé výsledky
při ukončování vzdělávání maturitní zkouškou. Pouze některá opatření přijatá vedením školy
vhodně reagují na příčiny vyšší neúspěšnosti a mají potenciál přispět k jejímu snížení. Cíle
v oblasti rozvoje gramotností žáků se daří realizovat jen částečně. Čtenářskou gramotnost
rozvíjí pedagogové zejména v rámci jazykového vzdělávání, v ostatních předmětech není
její podpora systematická.
Ředitelku školy při organizaci, řízení a kontrole pedagogických procesů efektivně doplňuje
její zástupce. Pravidelné i operativní porady a otevřená komunikace se všemi účastníky
výchovně- vzdělávacího procesu zajišťují bezproblémový přenos informací. Přesto
v průběhu inspekční činnosti někteří žáci uváděli, že nemohou bez obav rozporovat kroky
učitelů nebo spolužáků, pokud s nimi nesouhlasí, a že neshody vzniklé mezi učiteli a žáky
a žáky navzájem nejsou řešeny a nevedou ke zkvalitnění jejich vzájemné spolupráce .
Žákovský parlament nebo jiná samospráva žáků, které by umožnily efektivní komunikac i
vedení školy se žáky, ve škole zřízeny nejsou. Hospitační činnost realizuje především vedení
školy, vzájemné hospitace jsou realizovány dobrovolně a spíše neformálně. Metodická
podpora poskytovaná pedagogům není dostatečně účinná a nevede efektivně k dosažení cílů
v oblasti výuky, ve které přetrvávají nedostatky zjištěné při předchozí inspekční činnosti,
např. chybějící diferenciace a individualizace zadávaných úkolů, málo efektivní práce se
vzdělávacím cílem, nedostatečný rozvoj hodnoticích dovedností žáků.
Pedagogický sbor je ve velké míře kvalifikovaný. Začínající pedagogové jsou seznamová ni
s fungováním školy, vedení i členové příslušné předmětové komise jim poskytují adekvátní
podporu. Zkušenosti získávají formou náslechů nebo při vzájemných hospitacích. Profesní
rozvoj vyučujících je zaměřen spíše na témata odpovídající jejich individuálním zájmům.
V posledním období se vzdělávací aktivity soustředily především na problematik u
duševního zdraví a rizikového chování žáků nebo na využívání umělé inteligence. V menší
míře bylo další vzdělávání zaměřeno na aktivizační metody, formy výuky a další nedostatky
zjištěné Českou školní inspekcí při hospitační činnosti.


                                            2/7
Poradenské služby ve škole poskytuje výchovná poradkyně a metodička prevence.
Nastavený systém poradenských služeb, vzájemná spolupráce, způsob sdílení informac í
s vyučujícími a delegování příslušné odpovědnosti za specializované činnosti je funkční.
Výuku žáka se speciálními vzdělávacími potřebami podporuje činnost asistenta pedagoga.
Materiální podmínky školy umožňují účinné naplňování školních vzdělávacích programů.
Velmi dobré vybavení odpovídá současným požadavkům odborné praxe a vytváří
předpoklady pro úspěšné naplnění odborného profilu absolventa. Obnovu vybavení
umožňuje účinné zapojování do projektové činnosti, díky které se daří získávat finanč ní
prostředky. Učebny výpočetní techniky jsou účelně používány nejenom pro odborné
vzdělávání oboru Informační technologie, ale také pro další odborné i všeobecně vzdělávac í
předměty. Dobře vybavená učebna pro obor Sociální činnost účelně slouží k procvičování
odborných kompetencí žáků. K rozvoji fyzické zdatnosti a pohybových dovedností žáků
škola využívá pronajatou tělocvičnu.


                          Hodnocení průběhu vzdělávání
Společným rysem hospitovaných hodin všeobecně vzdělávacích předmětů bylo klidné
a příjemné pracovní prostředí. Ve výuce pedagogové dominantně využívali výklad a řízený
rozhovor. Pozitivem bylo efektivní zařazování mezipředmětových vztahů a pravidelné
propojování teoretických poznatků s příklady z každodenního života. Pro procvičení
probíraného učiva využili někteří učitelé samostatnou práci, sporadicky zařadili párové nebo
skupinové činnosti, při nichž žáci efektivně rozvíjeli kooperativní kompetence a aktivně se
zapojovali do plnění úkolů. Diferenciace a individualizace vzdělávacího obsahu
a zadávaných úloh různé kognitivní náročnosti dle schopností a dovedností jednotlivýc h
žáků ve většině hodin zaznamenána nebyla. Ojediněle se objevila práce s různými
informačními zdroji, která by vyžadovala ověřování zjištěných informací a podporovala
rozvoj kritického myšlení. Ve většině hodin byl vzdělávací cíl stanoven, avšak jeho dosažení
jednotlivými žáky nebylo efektivně vyhodnocováno. V závěru hodin učitelé někdy ve
spolupráci se žáky shrnuli probrané téma, sporadicky bylo využíváno formativní hodnocení.
Také výuka teoretických odborných předmětů probíhala ve vstřícné pracovní atmosféře.
Pedagogové využívali převážně frontální metodu výuky, zejména formou výkladu
a řízeného rozhovoru. Ve výuce navazovali na předchozí znalosti a zkušenosti žáků,
průběžně ověřovali, zda žáci používaným pojmům správně porozuměli. Pro upevnění
probíraného učiva byla účelně zařazena samostatná práce. Na pokládané otázky žáci
odpovídali bez obav z chyby. K aktivizaci vhodně přispívala názornost, propojování teorie
s příklady z reálné praxe a využívání vlastních profesních zkušeností. Vyučující vytváře li
dostatečný prostor pro vyjadřování vlastních názorů a zkušeností žáků. Ve většině hodin
byly efektivně využity digitální technologie, v některých hodinách pracovali žáci s umělou
inteligencí. Na teoretickou výuku vhodně navazovala praktická cvičení, která umožňova la
procvičování a prohlubování odborných dovedností. Diferenciace a individualizace
zadávaných úkolů, která by podporovala žáky dle jejich kognitivních schopností,
zaznamenána nebyla. V závěru hodin odborných předmětů pedagogové většinou shrnuli
společně se žáky probrané a procvičované téma, k rozvoji hodnoticích dovedností však žáci
vedeni nebyli.




                                            3/7
                          Hodnocení výsledků vzdělávání
K informování zákonných zástupců o průběhu a výsledcích vzdělávání využívá škola
elektronický informační systém a pravidelné třídní nebo individuální schůzky. Pro ověřování
dosažení očekávaných výstupů podle školních vzdělávacích programů jsou používá ny
standardní evaluační nástroje. V prvních ročnících jsou žákům zadávány v matematice,
českém a cizím jazyce vstupní písemné práce. Výsledky vyhodnocují jednotliví učitelé
a diskutují je v rámci předmětových komisí. Na nejčastější chyby se následně zaměřují ve
výuce. Žákům ohroženým školní neúspěšností i dalším zájemcům je nabízeno skupinové
i individuální doučování. Jeho efektivita je však individuální. Škola identifikuje ohrožené
žáky na základě prospěchu, účinný systém ke zjišťování příčin selhávání však nemá, což
přispívá k předčasným odchodům žáků ze vzdělávání. Důležitým nástrojem pro přípravu
žáků k maturitní zkoušce jsou v posledním ročníku studia semináře zaměřené na společnou
část maturitní zkoušky včetně přípravy na profilovou zkoušku z českého nebo cizího jazyka.
Přípravě na didaktické testy se pedagogové věnují také v rámci běžné výuky zařazováním
úloh z předchozích období. K odborné profilové části maturitní zkoušky jsou žáci
připravováni průběžně. Účinně to umožňují především vlastní učební materiály, které
vytvořili učitelé školy a které sdílejí se žáky. Na základě výsledků externího testování
čtenářské gramotnosti škola zavedla opatření, která se však převážně projevují pouze ve
výuce jazykových předmětů. Při inspekčních hospitacích byly aktivity na podporu rozvoje
čtenářské gramotnosti v ostatních předmětech zaznamenány jen sporadicky.
I přes přijatá opatření přetrvává od posledního inspekčního hodnocení vyšší hrubá
neúspěšnost (podíl žáků zkoušku nekonajících nebo u zkoušky neúspěšných z přihláše nýc h
žáků) školy při ukončování vzdělávání maturitní zkouškou, než je republikový průměr pro
dané skupiny oborů. Ve zkušebním období roku 2023 měla škola nejvyšší hrubou
neúspěšnost v oboru Sociální činnost (škola 36,3 %, ČR 11,4 %), ve zkušebním období roku
2024 měla škola nejvyšší hrubou neúspěšnost v oboru Veřejnosprávní činnost (škola 60 %,
ČR 9,5 %). V obou rocích byla nejnižší hrubá neúspěšnost v oboru Informační technolo gie
(v roce 2023 škola 22,7 %, ČR 9,4 %, v roce 2024 škola 25 %, ČR 7,7 %). Příčinou vyšší
neúspěšnosti oproti republikovému průměru jsou výsledky jak ve společné části maturitní
zkoušky, tak v profilové zkoušce. Ve společné části jsou to zejména výsledky v českém
jazyce a matematice, v profilové části pak především výsledky při ústní zkoušce.
Výchovná poradkyně koordinuje podporu žáků se speciálními vzdělávacími potřebami ve
výuce a seznamuje pedagogy s podpůrnými opatřeními, žákům nabízí také kariérové
poradenství. Škola pro první ročníky realizuje adaptační dny, na kterých jsou žáci
seznamováni s formami a způsoby studia na střední škole a s vytvářením a upevňováním
svých studijních návyků a dovedností. V případě potřeby mohou žáci využít pomoc
a podporu poradenských pracovníků při řešení osobních obtíží a problémů. Problémy
kázeňského charakteru školní poradenské pracoviště řeší minimálně, stejně tak neomluve né
hodiny. Jakékoliv náznaky problémového chování jsou řešeny bezodkladně, což přispívá
k jejich malému výskytu. S výchovnou poradkyní úzce spolupracuje metodička prevence.
Primární prevence je účelně zaměřena na vedení žáků ke zdravému životnímu stylu, na
vytváření zdravého sociálního klimatu ve škole a ve třídě, na prevenci v oblasti závislostního
chování, projevů šikany, kyberšikany apod.




                                             4/7
                                         Závěry
Vývoj školy
– Škola pokračuje v zapojování do projektové činnosti a získávání nadstandardníc h
  finančních prostředků, které umožňují modernizovat materiální vybavení pro výuku.
– Dobrou prezentací školy se podařilo oproti předchozí inspekční činnosti zvýšit počet žáků
  ve škole.
– Ve výuce přetrvávají některé nedostatky, především menší míra využívání kooperativníc h
  metod, ojedinělé vedení žáků k sebereflexi a vrstevnickému hodnocení, chybějíc í
  individualizace a diferenciace zadávaných úkolů.
Silné stránky
– Spolupráce se sociálními partnery včetně zahraničních a zapojování do projektové
  činnosti účelně přispívají k získávání odborných a jazykových kompetencí žáků. (1.5)
– Tvorba vlastních učebních materiálů, jejich využívání a sdílení se žáky podporuje
  naplňování profilu absolventa. (2.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Metodická podpora poskytovaná pedagogům není dostatečně účinná pro zvyšová ní
  kvality pedagogické práce zejména v oblasti didaktických postupů. (2.3)
– Pedagogové nepravidelně zařazují v průběhu výuky kooperaci a práci s informač ními
  zdroji a nedostatečně podporují rozvoj kritického myšlení. (4.2)
– Absence diferenciace a individualizace zadávaných úkolů nedostatečně podporuje rozvoj
  každého žáka podle jeho kognitivních schopností. Nedostatečné využívání formativní
  zpětné vazby brzdí rozvoj osobnosti žáka a snižuje jeho motivaci k dalšímu učení. (4.3)
– Nízká úspěšnost školy při ukončování vzdělávání maturitní zkouškou ve srovnání s danou
  skupinou oborů v ČR. (5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Poskytovat pedagogům efektivní zpětnou vazbu k jejich práci, která povede ke zlepšování
  výchovně- vzdělávacího procesu.
– Rozvíjet kooperativní kompetence žáků častějším zařazováním účelné párové
  a skupinové práce. Efektivně využívat různé informační zdroje a vést žáky ke kritickému
  myšlení.
– Individualizovat a diferencovat zadávané úkoly a vzdělávací obsah podle kognitivníc h
  schopností jednotlivých žáků. Využívat formativní hodnocení, které by podporovalo
  rozvoj každého žáka.
– Zefektivnit práci se vzdělávacími výsledky žáků v průběhu i při ukončování vzdělává ní,
  efektivně zjišťovat důvody selhávání při vzdělávání a přijímat účinná opatření ke
  zlepšení.




                                            5/7
– Systematicky využívat nástroje ke sledování a vyhodnocování školního klimatu, zejména
  se zaměřením na vztahy mezi pedagogy a žáky. Zvážit zřízení žákovské samosprávy,
  prostřednictvím které by žáci mohli sdělovat své podněty k výuce a problematice
  komunikace s jednotlivými pedagogy.
Pro účely zvýšení dotací právnická osoba vykonávající činnost školy dosahuje škola
výsledků hodnocení požadovaných dle § 5 odst. 3 písm. b) zákona č. 306/1999 Sb.,
o poskytování dotací soukromým školám, předškolním a školským zařízením, ve znění
pozdějších předpisů.


                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 14 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Výpis z obchodního rejstříku, vedeného Krajským soudem v Ústí nad Labem, oddíl
      C, vložka 12620 ze dne 6. 1. 2025
 2.   Společenská smlouva společnosti – úplné znění ze dne 31. 7. 2014
 3.   Jmenovací dekret do funkce ředitele Střední odborné školy InterDACT s. r. o.
      s účinností od 31. 7. 2014
 4.   Výpis z rejstříku škol a školských zařízení MŠMT (ze dne 6. 1. 2025)
 5.   Školní řád platný ve školním roce 2024/2025
 6.   Třídní knihy, školní rok 2024/2025 (vzorek)
 7.   Školní matrika vedená k termínu inspekční činnosti (vzorek)
 8.   Školní vzdělávací programy vyučovaných oborů vzdělání platné ve školním roce
      2024/2025
 9.   Střednědobá strategie rozvoje školy 2021-2024 ze dne 1. 1. 2021 a Střednědobá
      strategie rozvoje školy 2025-2028 ze dne 2. 1. 2025, včetně Stanovení cílů SOŠ
      InterDACT s. r. o. pro školní roky 2023/2024 a 2024/2025
10.   Dokumentace k ukončování vzdělávání maturitní zkouškou, zkušební období 2023-
      2025
11.   Výroční zpráva o činnosti školy za školní rok 2023/2024
12.   Plán dalšího vzdělávání pedagogických pracovníků, školní rok 2024/2025
13.   Personální dokumentace pedagogických pracovníků (vzorek) včetně osvědčení
      z dalšího vzdělávání vedená k termínu inspekční činnosti
14.   Záznamy z pedagogické rady a z jednání předmětových komisí, školní roky
      2023/2024 a 2024/2025 k termínu inspekční činnosti (vzorek)
15.   Kontrolní činnost ve školních rocích 2023/2024 a 2024/2025



                                          6/7
16.   Dokumentace k výchovnému poradenství a prevenci rizikového chování žáků vedená
      k termínu inspekční činnosti
17.   Inspekční zpráva České školní inspekce č. j.: ČŠIU-995/16-U (ze dne 10. 6. 2016)
18.   Webové stránky školy: www.interdact.cz


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Ing. Anna Kejřová, školní inspektorka, vedoucí inspekčního týmu
 Mgr. Martin Karhan, školní inspektor
 PhDr. Alena Pilousová, školní inspektorka
14. 2. 2025




                                          7/7
