                                     Česká školní inspekce
                                     Jihočeský inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIC-441/22-C


Název                               EDUCAnet - střední škola a základní škola České
                                    Budějovice, s.r.o.
Sídlo                               Lannova 1595/29a, 370 01 České Budějovice
E-mail                              zs.cb@educanet.cz
IČ                                  25158392
Identifikátor                       600008266
Právní forma                        společnost s r.o.
Zastupující                         Mgr. František Šoltés
Zřizovatel                          EDUCAnet, a.s., Střimelická 2495/8,
                                    Praha 4 – Záběhlice
Místo inspekční činnosti            Lannova 1595/29a, 370 01 České Budějovice
                                    Lannova tř. 12/5, 370 01 České Budějovice
Termín inspekční činnosti           1. 6. 2022 − 3. 6. 2022


Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. a) až c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů, pro účely přiznání dotací podle zvláštního právního předpisu na základě
žádosti právnické osoby, která vykonává činnost školy a školského zařízení.




2021/2022
                                    Charakteristika
EDUCAnet – střední škola a základní škola České Budějovice, s.r.o., (dále „škola“) je
součástí sítě soukromých škol zřizovaných akciovou společností EDUCAnet, a. s. Vykonává
činnost střední školy, základní školy a školní družiny. Poskytuje střední vzdělání v denní
formě v oborech vzdělání 79-41-K/41 Gymnázium v denní formě, 18-20-M/01 Informač ní
technologie v denní formě a základní vzdělání v oboru vzdělání 79-01-C/01 Základní škola.
Při základní škole byla nově zřízena školní družina. Vzdělávání je poskytováno na dvou
místech ve stejné ulici. Škola vykázala ve školním roce 2021/2022 ve středním vzdělává ní
72 žáků v osmi třídách, v základním vzdělávání 37 žáků a 8 účastníků ve školní družině. Pro
žáky základního vzdělávání je zřízeno šest tříd, jeden žák se vzdělává individuálně. Podpora
je poskytována celkem jedenácti žákům se speciálními vzdělávacími potřebami. Ředitel
školy aktuálně nepřijímá žáky v dálkové a kombinované formě vzdělávání. Zřizovatel školy
povolil výjimku z nejnižšího počtu žáků ve škole.


                         Hodnocení podmínek vzdělávání
Ředitel školy vykonává svoji funkci od 1. srpna 2018. Vize a strategie, formulované pro síť
škol EDUCAnet jako společné, si vytyčují cíl poskytovat kvalitní vzdělání s vysokou mírou
individuálního přístupu. Tento záměr se novému vedení daří postupně realizovat jak ve
střední, tak v základní škole, resp. v nově otevřené školní družině. Důraz je dlouhodobě
kladen zejména na dobrou výstupní úroveň znalostí žáků v anglickém jazyce a na dovednosti
ve využívání informačních technologií nejen v příslušném oboru vzdělání.
Ředitel školy úzce spolupracuje se dvěma zástupkyněmi, jednou na střední a druhou
na základní škole. Nastavení řídící struktury je funkční a efektivně využívá nástrojů
sdílených materiálů v digitální podobě. Většina dokumentace je vedena elektronicky ve
školním informačním systému. Při plánování jsou mimo jiné zohledňovány infor mace
a podněty získávané z evaluačních dotazníků a esejí žáků střední školy.
Výuku ve střední a základní škole zabezpečuje celkem 14 kmenových pedagogů
s odpovídající kvalifikací, ve školní družině jeden pedagog se zkráceným úvazkem. Vedení
školy realizuje dostatek hospitací, jejichž závěry jsou východiskem pro následná opatření.
Podporováno je vzdělávání pedagogických pracovníků podle aktuálních potřeb školy.
V uzavřeném školním roce získali učitelé např. certifikát ECDL, vzdělávali se v metodách
formativního hodnocení a jiných aktuálních tématech zaměřených na výuku přísluš nýc h
předmětů. Získané dovednosti byly dostatečně patrné ve sledované výuce. K novým formám
efektivní spolupráce pedagogů přispěly vzájemné hospitace a mentoring, obojí bylo finanč ně
podpořené z tzv. šablon. Metodické orgány nejsou z důvodu malého počtu pedagogů zatím
zřízeny, funguje však sdílení zkušeností v rámci sítě škol EDUCAnet. Poradním orgánem
vedení školy je pedagogická rada s akcentem na zprávy třídních učitelů, z nichž vyplýva jí
pedagogická opatření.
Školní vzdělávací programy, školní řády a vnitřní řád jsou průběžně aktualizová ny.
V dokumentaci školy byly v průběhu inspekční činnosti doplněny a upřesněny některé
chybějící informace. Při organizaci výuky dochází ke spojování tříd (1. a 2. třída základní
školy) a vytváření skupin napříč ročníky (např. některé předměty na 2. stupni základní školy)
z důvodu nižšího počtu zapsaných žáků. Přesto, že ředitel školy naplňování vzdělávac ího
obsahu pravidelně sleduje, je tento způsob organizace určitým rizikem mimo jiné kvůli
prokazatelnosti naplnění očekávaných výstupů ŠVP.
Materiální a finanční podmínky na obou místech poskytovaného vzdělávání umožňují
realizaci všech oblastí školních vzdělávacích programů. Učebny jsou odpovídajíc ím


2021/2022                                    2
způsobem a účelně vybaveny pomůckami a technikou a esteticky i didakticky vhodně
vyzdobeny pracemi žáků. Na střední škole je běžné efektivní využívání notebooků učiteli
i žáky. Zlepšením školního prostředí jsou nové relaxační zóny a venkovní učebny. Tělesná
výchova probíhá nadále v pronajaté tělocvičně. Školní družina využívá pro svoji činnost
učebny na 1. stupni a venkovní učebny, což umožňuje realizovat běžné aktivity zájmového
vzdělávání. Školní stravování je zajištěno smluvně v nedaleké základní škole (ulice
Rudolfovská). Škola je aktivní v získávání dalších finančních prostředků nad rámec dotace
ze státního rozpočtu. Např. ze šablon bylo podpořeno další vzdělávání pedagogickýc h
pracovníků, doučování, byly pořízeny grafické tablety, deskové hry, byly realizo vá ny
projektové dny zaměřené na multimediální tvorbu.


                         Hodnocení průběhu vzdělávání
Škola má dlouhodobé zkušenosti s používáním notebooků a aplikace Google Classroom
ve výuce, což se ukázalo jako přednost při realizaci distanční výuky. Digitální gramotnost
žáků je na výborné úrovni, v některých předmětech jsou nadále využívány i učebnice
a sešity, zejména na základní škole.
Deklarovaný nadstandard nižšího počtu žáků ve třídách a výjimka zřizovatele sice umožňují
organizovat intenzivní vzdělávání v malých počtech, ale v některých předmětech je tento
způsob organizace nevhodný. Rizikem je vytváření skupin napříč ročníky zejména
v základním vzdělávání, a to kvůli návaznosti učiva v chronologických souvislos tec h
a rozdílům z hlediska rozumového vývoje žáků.
Ve sledované výuce bylo charakteristické příjemné pracovní klima tříd, žáci dodržovali
nastavená pravidla. Patrná byla velmi dobrá znalost individuálních předpokladů a potřeb
žáků. Většina hodin byla velmi dobře připravená po odborné i didaktické stránce. Všichni
pedagogové jasně stanovili vzdělávací cíle, v hodinách se účelně střídaly aktivity
a v průběhu nebo závěru hodin docházelo ke shrnutí a zhodnocení ve vztahu ke stanovému
vzdělávacímu cíli. Zpětná vazba byla žákům poskytována i průběžně. Ve výuce v 1. a 2.
ročníku byly účelně uplatňovány prvky formativního hodnocení, žáci výuku hodnotili
směrem k vlastnímu učení. Ve vyšších ročnících základní školy byl v hodinách převážně
veden řízený rozhovor kombinovaný se samostatnou prací žáků. Úkoly či otázky však
nebyly ve vyučovacích hodinách dále diferencované, což plně nepodporovalo individuá lní
schopnosti žáků. V rámci domácí přípravy je často efektivně využíván digitální výukový
prostor s možností individuálních dotazů, rozšířených úkolů a konzultací.
Pozitivem výuky na střední škole byl výklad učiva i s ohledem na slabší žáky, případně
individuální pomoc přímo v hodině. Často byla zařazována samostatná práce, ale vzájemná
interakce mezi žáky chyběla. Ve vzdělávacím obsahu dbají učitelé na uplatňová ní
mezipředmětových vztahů a snaží se o motivaci žáků při zapojení již nabytých znalostí či
dovedností. Tímto postupem se dařilo aktivizovat žáky po celou hodinu. Zhodnocení splnění
cíle hodiny však provedl zpravidla jen učitel, méně často žáci. V hospitovaných hodinách
nebyl ve větší míře zaznamenán badatelský postup či podpora rozvoje kritického myšle ní.
Hodiny cizích jazyků byly vedeny komunikativním způsobem a směřují zejména k rozvoji
dovednosti mluvení, opomíjeny nejsou ani dovednosti čtení a poslechu s porozuměním.
Zvýšená hodinová dotace a zapojování angličtiny v dalších aktivitách vede k velmi dobrým
znalostem žáků.
Pro žáky jsou organizovány vzdělávací formy, jako je projektové odpoledne, tj. workshop
s odborníkem z praxe, na nějž navazuje vlastní tvorba žákovského tematického výstupu,
někdy i se zapojením angličtiny. Ve škole funguje studio Edison, ve kterém žáci vydávají


2021/2022                                   3
školní časopis, provozují školní rádio a televizi. Daří se tak rozvíjet nejen digitá lní
gramotnosti. Vedení školy považuje za důležité budování dobrých vztahů mezi žáky
a vytváření sounáležitosti se školou při společné tvorbě mediálních aj. výstupů.
Škola usiluje o modernizaci výuky realizací projektů a nabídkou mimoškolních aktivit, které
často navazují na vzdělávací obsah základní a střední školy. Proto jsou v nabídce pro žáky
kroužek robotiky, deskové hry, příprava na složení mezinárodně uznávané zkoušky
z angličtiny nebo školní družina. Školní družinu navštěvují žáci 1. stupně základní školy.
Pravidelná činnost zahrnuje tvořivé aktivity zaměřené podle ročních období. K dalším
formám rozvoje osobnosti přispívá tzv. zážitkový den školy, jehož cílem je získání dalších
dovedností i prevence. Škola se stala akreditovaným testovacím střediskem ECDL a je
partnerskou školou Evropského centra jazykových zkoušek Cambridge English a ÖSD.
Získání certifikátu ECDL je otevřené i pro veřejnost. Střední škola je Fakultní školou
Jihočeské univerzity pro obor vzdělání Informační technologie.


                          Hodnocení výsledků vzdělávání
Škola využívá k získávání průběžných výsledků žáků standardní interní nástroje. Kromě
běžné pětistupňové klasifikace uplatňuje na 1. stupni základní školy formativní hodnocení
a žáky hodnotí slovně, což zajišťuje sledování individuálního vzdělávacího pokroku
každého žáka. Na zjištěné rozdíly v dosažených kompetencích žáků reaguje škola nabídkou
pomoci formou individuálních konzultací nebo doučování. Škola např. identifiko va la
rozdíly v úrovni dosažených vědomostí žáků po distančním vzdělávání a reagovala na ně
vhodně důsledným opakováním a upevňováním učiva. Pravidelnou zpětnou vazbu získává
škola prostřednictvím žákovských dotazníků zaměřených na hodnocení výuky, které zadává
v 1. a 3. ročníku střední školy. Dobré zkušenosti má škola s udělováním prospěchových
stipendií a motivačním působením snižování školného za dobrý prospěch. Tyto aktivity
přispívají především ke zkvalitňování průběhu vzdělávání v souladu se současnými
požadavky.
V rámci jednání vedení a pedagogické rady škola pravidelně sleduje výsledky vzdělávání na
úrovni tříd i jednotlivců. Vyučující znají velmi dobře své žáky díky nižším počtům ve třídách
a skupinách, a proto jsou výsledky vzdělávání projednávány průběžně i neformá lně.
Prostorem pro práci s výsledky je využití analýzy výsledků společné maturitní zkoušky
a výsledků žáků 9. tříd základní školy v jednotných přijímacích zkouškách k porovnávání
s celorepublikovými za účelem posilování kvality vzdělávání.
V obou oborech střední školy ve 2. pololetí školního roku 2020/2021 žáci vykázali vysokou
míru úspěšnosti, z celkového počtu 57 žáků byl pouze jeden neprospívající. Celkově
průběžné výsledky žáků korespondují s maturitními. V základní škole z celkového počtu
39 žáků neprospěli v uzavřeném školním roce 2020/2021 tři žáci. Neúspěšnost těchto žáků
byla v přímé souvislosti se zvýšenou absencí, včetně neomluvené. Škola, podobně jako
v jiných případech zhoršení prospěchu nebo zvýšení absence žáka, přijala odpovídajíc í
individuální a konkrétní opatření a identifikovala příčiny neomluvené absence žáků.
V přínosech přijatých opatření se projevily zřejmé individuální rozdíly. Navzdory spolupráci
školy se školním poradenským pracovištěm a třídními učiteli se ne vždy daří udržovat nízký
výskyt neomluvených absencí, který byl v uzavřeném školním roce způsoben několika žáky
převážně během distanční výuky. V hodnocení chování se vyskytl nízký podíl sníženýc h
stupňů z chování. Četnost kázeňských opatření je ve srovnání s výskytem pochval vyvážená.
Důsledkem udílení pochval je výchovné a motivační působení na žáky.




2021/2022                                    4
Při ukončování vzdělávání státní maturitní zkouškou dosahuje škola v obou oborech
poskytovaného vzdělávání v celorepublikovém porovnání se stejnou skupinou oborů
srovnatelné úspěšnosti. Ve školním roce 2020/2021 uspěli všichni žáci ve společné části
maturitní zkoušky v anglickém jazyce a v českém jazyce a literatuře. Tato skutečnost
dokládá mimo jiné to, že škola dobře zvládla období distančního vzdělávání.
Školní poradenské služby jsou zajišťovány metodikem prevence a výchovným poradcem.
Systém podpory je funkční. Zpracovaný program poradenských služeb vychází z reálných
potřeb školy a cíle tohoto programu jsou ve spolupráci s celým pedagogickým týmem
průběžně naplňovány. Škola plní preventivní program, nabízí poradenství, spolupracuje
s odborníky a zajišťuje intervenční programy. Důležitými nástroji v oblasti poradenských
služeb jsou třídnické hodiny, cílené sledování chování žáků a intenzivní komunikace vedení
školy a třídních učitelů se zákonnými zástupci. Pozitivním jevem jsou třídní schůzky na
prvním stupni, které se konají ve formátu „tripartity“, tj. za přítomnosti učitele, žáka
a zákonných zástupců. Vedení školy dbá na udržení dobrého školního klimatu ve všech
součástech školy, proto vzájemná komunikace mezi všemi aktéry vzdělávání hraje důležito u
roli v životě školy.
Rozvoj všestranného nadání podporuje škola v souladu se svými cíli zapojením žáků do řady
projektových aktivit i předmětových soutěží, kde žáci v některých školních rocích dosáhli
úspěchů na krajské úrovni. V rámci profilace žáka v oboru vzdělání Informační technolo gie
podporuje škola zapojení žáků tohoto oboru v soutěžích zaměřených na informatik u.
Veškeré úspěšné aktivity školy jsou motivačně dokumentovány v prostorách školy.


                                         Závěry
Vývoj školy
- Nový ředitel realizuje od 1. 8. 2018 vizi zřizovatele školy poskytovat žákům kvalitní
  základní, střední a zájmové vzdělávání i nadstandardní nabídku mimoškolních aktivit.
- Do rejstříku škol byla nově zapsána školní družina se dnem zahájení činnosti
  od 1. 9. 2021.
- Škola již nepřijímá žáky do dálkové a kombinované formy vzdělávání.
- Střední škola se stala Fakultní školou Jihočeské univerzity.
Silné stránky
-   Realizace formativního hodnocení na 1. stupni základní školy zajišťuje sledování
    a uvědomění si učebního pokroku každého žáka.
Slabé stránky a/nebo příležitosti ke zlepšení
-   Vzdělávací obsah realizovaný ve skupinách tvořených z různých ročníků na 2. stupni
    základní školy je nevhodnou organizací pro systematické naplnění očekávaných
    výstupů.
Doporučení pro zlepšení činnosti školy
- Přenést v hodinách ještě více aktivitu na žáky, podporovat interakci žákžák.
- Ve vyučovacích hodinách, zejména v přírodních vědách, více diferencovat zadání úkolů.
- Věnovat zvýšenou pozornost povinné dokumentaci a organizaci výuky v souladu
  s aktuální legislativou.



2021/2022                                    5
Pro účely zvýšení dotací právnická osoba vykonávající činnost školy a školského zaříze ní
dosahuje výsledků hodnocení požadovaných dle § 5 odst. 3 písm. b) zákona č. 306/1999 Sb.,
o poskytování dotací soukromým školám, předškolním a školským zařízením, ve znění
pozdějších předpisů.


            Seznam dokladů, o které se inspekční zjištění opírají
 1.    Zakladatelská listina společnosti EDUCAnet vydaná jediným společníke m
       EDUCAnet a. s., se sídlem Praha 4 - Nusle dne 28. 8. 2009 bez č. j.
 2.    Notářský zápis N 352/2015, NZ 305/2015 ze dne 15. 6. 2015 (zápis o změně
       zakladatelské listiny akciové společnosti EDUCAnet, a.s. se sídlem Střimelická
       2495/8, Záběhlice, 141 00 Praha 4)
 3.    Výpis z obchodního rejstříku, vedeného Krajským soudem v Českých Budějovic íc h
       oddíl C, vložka 6784 ze dne 13. 12. 2017
 4.    Rozhodnutí KÚ Jihočeského kraje ve věci zápisu Školní družiny u školy s názvem
       EDUCAnet – střední škola a základní škola České Budějovice, s.r.o. do rejstříku škol
       a školských zařízení ze dne 8. 6. 2021 pod č. j. KUJCK65429/2021 s účinností od
       1. 9. 2021
 5.    Rozhodnutí MŠMT ve věci návrhu na zápis změny v údajích vedených v rejstříku
       škol a školských zařízení Střední školy u školy s názvem EDUCAnet – střední škola
       a základní škola České Budějovice, s.r.o. ze dne 27. 11. 2020 pod č. j. MSMT-
       39251/2020-4 s účinností od 27. 11. 2020
 6.    Platný výpis ze školského rejstříku ke dni 1. 6. 2022
 7.    Školní řád základní školy platný od 13. 11. 2020
 8.    Školní řád pro střední školu platný od 9. 10. 2020
 9.    Vnitřní řád školní družiny vydaný dne 31. 8. 2021 s účinností dnem 1. 9. 2021
10.    Školní vzdělávací program Základní škola EDUCAnet s platností od 1. 9. 2019
11.    Školní vzdělávací program Gymnázium 2020 „Gymnázium EDUCAnet“ 79-41-K/41
       s platností od 1. 9. 2020
12.    Školní vzdělávací program SOŠ IT 2020 „Informační technologie EDUCAnet“
       18-20-M/01 s platností od 1. 9. 2020
13.    Školní vzdělávací program školní družiny vydaný dne 31. 8. 2021 platný od 1. 9. 2021
14.    Jmenování ředitele školy vydané jednatelkou školy dne 19. 6. 2018 s platností od
       1. 8. 2018
15.    Plán dalšího vzdělávání pedagogických pracovníků 2021/2022
16.    Plán kontrolní a hospitační činnosti pro školní rok 2021/2022
17.    Výroční zpráva o činnosti školy za školní rok 2020/2021
18.    Výjimka z nejnižšího počtu žáků ve třídě povolená zřizovatelem dne 31. 8. 2020
19.    Třídní knihy za školní rok 2020/2021 a 2021/2022
20.    Rozvrhy hodin pro školní rok 2021/2022
21.    Kompletní dokumentace školského poradenského pracoviště
22.    Katalogové listy – školní matrika v databázi Škola OnLine
23.    Zápisy z pedagogických rad školní rok 2020/2021 a 2021/2022



2021/2022                                    6
24.    Doklady o přijímacím řízení a ukončování vzdělávání
25.    Rozhodnutí ředitele školy za školní rok 2020/2021
26.    Dokumentace školní družiny
27.    Personální dokumentace pedagogických pracovníků (týkající se odborné kvalifikace)
28.    Dokumentace týkající se oblasti bezpečnosti a ochrany zdraví včetně knihy úrazů
29.    Ekonomická dokumentace školy


                                           Poučení
Podle § 174 odst. 11 školského zákona může ředitel školy a školského zařízení podat
připomínky k obsahu inspekční zprávy České školní inspekci, a to do 14 dnů po jejím
převzetí. Případné připomínky zašlete na adresu, Česká školní inspekce, Jihočeský
inspektorát, Dukelská 23, 370 01 České Budějovice, případně prostřednictvím datové
schránky (g7zais9), nebo na e-podatelnu csi.c@csicr.cz s připojením elektronického
podpisu, a to k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Bc. Jana Cipínová, školní inspektorka,
 vedoucí inspekčního týmu                             Mgr. Bc. Jana Cipínová v. r.
 Mgr. Ivan Bartoš, Ph.D., školní inspektor            Mgr. Ivan Bartoš, Ph.D. v. r.
 PaedDr. Martina Baarová, školní inspektorka          PaeDr. Martina Baarová v. r.
 Bc. Vladimír Štipl, kontrolní pracovník                 Bc. Vladimír Štipl v. r.

V Českých Budějovicích 22. 6. 2022


Datum a podpis ředitele školy potvrzující projednání a převzetí inspekční zprávy


 Mgr. František Šoltés, ředitel školy                Mgr. František Šoltés v. r.

V Českých Budějovicích 28. 6. 2022




2021/2022                                      7
