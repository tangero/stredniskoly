                                    Česká školní inspekce
                                  Jihomoravský inspektorát
_________________________________________________________________________________________________________ ___




                         IN S P E K Č N Í ZP R ÁVA
                                           Čj. ČŠIB-83/22-B


Název                                Gymnázium T. G. Masaryka Zastávka, příspěvková
                                     organizace
Sídlo                                U Školy 39, 664 84 Zastávka
E-mail                               email@gzastavka.cz
IČ                                   49459899
Identifikátor                        600013987
Právní forma                         příspěvková organizace
Zastupující                          Mgr. Libor Hejda
Zřizovatel                           Jihomoravský kraj
Místo inspekční činnosti             U Školy 39, Zastávka
Termín inspekční činnosti            19. 1. 2022 − 21. 1. 2022


Inspekční činnost byla zahájena předložením pověření k inspekční činnosti.


                                  Předmět inspekční činnosti
Inspekční činnost podle § 174 odst. 2 písm. b), c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.




2021/2022
                                   Charakteristika
Gymnázium T. G. Masaryka Zastávka, příspěvková organizace (dále „škola“) vykonává
činnost střední školy a školní jídelny. V době inspekční činnosti vzdělávala žáky v denní
formě v oborech středního vzdělání zakončených maturitní zkouškou 79-41-K/41
Gymnázium (dále „čtyřleté gymnázium“) a 79-41-K/61 Gymnázium (dále „šestileté
gymnázium“).
V období od minulého inspekčního hodnocení v roce 2014 byla dokončena cílená změna
v oborech poskytovaného vzdělávání, během které škola ukončila realizaci osmileté ho
gymnaziálního oboru a nahradila jej šestiletým. Počet žáků se v tomto období postupně
zvyšoval. Ke dni 30. 9. 2021 bylo ve čtyřletém gymnáziu vzděláváno v pěti třídách celkem
145 žáků a v šestiletém gymnáziu v šesti třídách celkem 175 žáků, což je téměř o 20 % více
než v roce 2014. V době inspekční činnosti škola vzdělávala 21 žáků se speciálními
vzdělávacími potřebami.
Stravování žáků zajišťuje školní jídelna.


                         Hodnocení podmínek vzdělávání
Ředitel školy (dále „ředitel“) byl jmenován na vedoucí pracovní místo v roce 2018 a priority
dalšího rozvoje školy formuloval v samostatném koncepčním dokumentu. Stanovil reálné
hlavní cíle v zásadních oblastech vzdělávání a konkrétní podmínky a postupy pro jejich
dosažení. Část koncepčních cílů se podařilo postupně naplnit, např. zajistit stabilní tým
pedagogů s odborností odpovídající vyučovaným předmětům. Část vytyčených záměrů
v oblasti podmínek i průběhu vzdělávání se uskutečnit doposud nepodařilo, mimo jiné také
z důvodů náročných podmínek distančního vzdělávání v uplynulých dvou školních letech.
Komplexnímu vyhodnocení jejich dosažení se ředitel dosud nevěnoval.
Na řízení školy se podílí především ředitel se svým zástupcem. Kompetence a odpovědnost
jednotlivých pracovníků školy jsou jasně vymezeny. Školní informační systém umožňuje
rychlou a bezproblémovou komunikaci s pedagogy, žáky i jejich zákonnými zástupci.
Pro aktivnější zapojení širšího okruhu pedagogů do procesu řízení a autoevaluace činnost í
školy nejsou vytvořeny vhodné podmínky, nastavené mechanismy pro přenos podnětů jsou
méně efektivní. Žáci se mohou k chodu školy vyjadřovat a předávat návrhy na jeho zlepšení
prostřednictvím samosprávného žákovského orgánu Studentská rada, který se pravidelně
schází. Praktickým způsobem tak rozvíjí své sociální a občanské kompetence. Vzdělávac í
proces pravidelně kontroluje a vyhodnocuje především vedení školy, jen v menší míře jsou
do této činnosti zapojeni vedoucí předmětových komisí. Kvalita poskytovaného vzdělává ní
je plánovitě sledována zejména prostřednictvím hospitační činnosti, která je následně
s jednotlivými pedagogy vyhodnocována. Další vhodné evaluační nástroje a postupy (např.
dotazníková šetření), které by umožňovaly získat důležité informace využitelné pro
zkvalitňování pedagogických procesů škola nevyužívá.
Další vzdělávání pedagogických pracovníků školy je plánované, zohledňuje zájmy
jednotlivých učitelů a potřeby školy. Vedení školy se daří kromě odborné kvalifikace
pedagogických pracovníků zajistit také splnění dalších kvalifikačních předpokladů
pro výkon specializovaných činností. Prioritou je vzdělávání celého pedagogického sboru,
např. v letošním roce bylo zaměřeno na osobnostně sociální výchovu. Rozsah aktivit většiny
pedagogů v oblasti profesního rozvoje byl v posledních třech letech nižší. Další vzdělává ní
směřovalo převážně k podpoře jejich odbornosti nebo problematice maturitní zkoušky,
v menší míře bylo zaměřeno na uplatňování moderních didaktických trendů ve vzdělává ní,
což se částečně projevilo v nedostatcích sledované výuky. Součinnost pedagogů, sdílení


2021/2022                                    2
jejich pedagogických zkušeností a dobré praxe vychází z dobrých kolegiálních vztahů
a neformální každodenní spolupráce. V rámci metodických orgánů se pedagogové věnují
zejména organizaci a materiálnímu zabezpečení výuky a vyhodnocování naplnění školních
vzdělávacích programů. V letošním školním roce se zabývali také dopady distančního
vzdělávání na znalosti a dovednosti žáků a přijímáním opatření k jejich zmírnění.
Poradenské služby školy zajišťují v rámci působení školního poradenského pracoviště
výchovná poradkyně a školní metodik prevence. Výchovná poradkyně zabezpečuje
a koordinuje péči o žáky se speciálními vzdělávacími potřebami, pravidelně infor muje
vyučující o jejich vzdělávacích potřebách, a to jak při individuálních konzultacích, tak
na jednáních pedagogické rady. Méně aktivní je škola ve vyhledávání žáků s potřebou
podpory na úrovni 1. stupně podpůrných opatření. Účinnost poskytované podpory žákům se
speciálními vzdělávacími potřebami škola systematicky nevyhodnocuje. Ve školních
vzdělávacích programech není oblast vzdělávání žáků se speciálními vzdělávac ími
potřebami a žáků nadaných dostatečně zpracovaná, chybí stanovení konkrétních postupů
při vzdělávání těchto žáků odpovídající podmínkám školy. Tento nedostatek se negativně
promítal v efektivitě poskytované podpory nadaným žákům. Škola se zabývá jejich
vyhledáváním a promyšlenou podporou nesystematicky, v převážné části sledované výuky
chyběl diferencovaný přístup k jejich vzdělávání. Kvalitně je zajišťována pomoc žákům
při rozhodování spojeném s jejich profesní volbou. Realizovaný preventivní program
vycházející z potřeb školy je účinný, což se projevuje v ojedinělém výskytu rizikové ho
chování žáků. Preventivní aktivity jsou uskutečňovány jak v rámci výuky, tak formou
vzdělávacích programů či besed. Školní metodik prevence ve spolupráci s třídními učiteli
průběžně sleduje klima ve třídách, v případě negativních zjištění operativně provádí
ve třídách šetření analyzující vztahy mezi žáky a v případě potřeby situaci okamžitě řeší.
K vytváření a upevňování zdravého klimatu třídních kolektivů přispívá realizace
pravidelných třídnických hodin, adaptačních kurzů a dalších mimoškolních akcí žáků. V této
oblasti škola pružně reagovala na potřeby žáků po ukončení období distančního vzdělává ní
a organizovala pro ně několikadenní aktivity podporující jejich socializaci.
Ředitel průběžně vyhodnocuje stav materiálních podmínek pro vzdělávání a usiluje o jejich
zkvalitnění. Podařilo se např. zlepšit vybavenost školy digitálními technologie mi.
Standardní vybavení odborných učeben umožňuje naplňování školních vzdělávac íc h
programů, v případě učeben s přírodovědným zaměřením však již neodpovídá moderním
trendům. Škola zajišťuje žákům pro vzdělávání bezpečné a podnětné prostředí, chybí
ale vhodný prostor pro jejich relaxaci nebo učební přípravu (např. v době mezi dopoledním
a odpoledním vyučováním). Méně vhodná je organizace přestávek, jejichž zkrácená délka
není optimální vzhledem k psychohygienickým potřebám žáků.
Rozvíjení partnerských vztahů školy jednoznačně přispívá ke zkvalitňování vzdělává ní
žáků. Součinností s vysokými školami je zajištěno efektivní naplňování školních
vzdělávacích programů např. ve vzdělávací oblasti informatika a informační a komunikač ní
technologie, kdy je část výuky pravidelně realizována na odborných pracovištích Mendelovy
univerzity v Brně. Významnými partnery školy při realizaci projektů se zapojením žáků jsou
kromě zřizovatele i nejrůznější organizace v regionu např. středisko volného času nebo klub
seniorů. Zákonní zástupci žáků působící v Gymnaziální společnosti, která financuje např.
odměny úspěšným žákům nebo přispívá na nákup pomůcek, jsou také ceněným partnerem.
S cílem využít zkušenosti a úspěšnost absolventů školy vznikl Klub absolventů, jehož
činnost podporuje studijní motivaci žáků (např. realizací besed s žáky).




2021/2022                                   3
                          Hodnocení průběhu vzdělávání
Ve sledovaných vyučovacích hodinách panovala vstřícná, pracovní atmosféra. Průběh
vzdělávání nenarušovaly žádné kázeňské problémy, žáci většinou s vyučujícími dobře
spolupracovali. Pokud dostali příležitost, zapojovali se aktivně do výuky. Žáci v hodinách
prokazovali dobré znalosti, na otázky správně reagovali, uměli vyjádřit svůj názor, na dobré
úrovni prezentovali zpracovaná témata. Učitelé žáky pozitivně motivovali k plnění zadaných
úkolů, v případě potřeby jim poskytovali individuální podporu a vhodným způsobem je
směřovali ke správnému řešení. Žáci měli vždy dostatek času na řešení úkolu, méně často
byli podněcováni k samostatné formulaci závěrů. Názornost výuky učitelé většinou
podporovali využitím různorodých pomůcek a didaktické techniky, samotnými žáky byla
tato technika využita pouze v menší části sledovaných vyučovacích hodin. Jen ojediněle byli
žáci cíleně vedeni k vyhledávání a využívání různých zdrojů informací při řešení úloh nebo
k propojování poznatků z více vzdělávacích oblastí. Ve významné části hospitovanýc h
vyučovacích hodin uplatňovali vyučující pestré formy a metody práce, činnosti žáků účelně
střídali. Při využití frontální výuky zaměřené nejčastěji na opakování či výklad nového učiva
aktivizovali žáky prostřednictvím řízeného rozhovoru, což však nebylo vždy efektivní,
protože se nezapojovali všichni žáci. Méně pozornosti věnovali vyučující účelné práci se
vzdělávacím cílem. V závěru vyučovacích hodin zůstávalo většinou málo prostoru
pro vyhodnocení jeho dosažení a shrnutí učiva. Pokud se objevilo sebehodnocení žáků, mělo
spíše formální charakter, vzájemné žákovské hodnocení bylo využito jen ojediněle.
Vyučujícím se pouze minimálně dařilo uplatňovat formativní hodnocení výsledků
vzdělávání žáků a vést je k účelné sebereflexi. O potřebách žáků s podpůrnými opatřeními
měli vyučující dobrý přehled, většinou uváděli, že v jejich předmětu tito žáci dosahují
dobrých výsledků, jejich podpora nebyla ve většině hodin patrná. Diferenciace výuky
vzhledem k možnostem a schopnostem žáků, zejména žáků nadaných či projevujíc íc h
zvýšený zájem, využita nebyla. Všichni žáci plnili většinou stejné úkoly. Činnost asistentky
pedagoga byla přínosná pro efektivitu vzdělávání žáků se speciálními vzdělávac ími
potřebami, v menší míře pro vzdělávání ostatních žáků ve třídě.
Ve většině hospitovaných vyučovacích hodin vzdělávací oblasti Jazyk a jazyková
komunikace vyučující vhodně zařazovali pestré aktivizační metody. Práce žáků
ve skupinách nebo ve dvojicích účelně rozvíjela kooperativní a vrstevnické učení.
V některých případech výuky českého jazyka a literatury nevedly zvolené formy práce
k dosažení vzdělávacího cíle. Při práci s texty byli žáci vedeni k rozvoji čtenářských
dovedností a kreativity. Ve výuce anglického jazyka přispívalo účelně vytvořené
cizojazyčné prostředí a důsledná vzájemná komunikace v cílovém jazyce k rozvoji
komunikativních kompetencí žáků. Ti byli schopni se v navozených problémových situacíc h
rychle orientovat a na dobré úrovni se vyjádřit. Vyučující uplatňovali vzdělávací strategie,
které umožňovaly žákům samostatně hledat a ověřovat správná řešení úkolu. Pouze
v některých sledovaných vyučovacích hodinách vzdělávací oblasti Matematika a její
aplikace učitelé vedli žáky ke slovnímu zdůvodnění postupu řešení (někdy probíhala
komunikace u tabule pouze mezi učitelem a příslušným žákem, zbytek třídy nebyl zapojen).
Jen v části hodin byla patrná účelná podpora žáků a využití prvků formativního hodnocení
k ocenění aktuálních výkonů žáků. Vzdělávací obsah vycházel z učebních osnov, často
nezohledňoval aktuální potřeby žáků a úroveň jejich znalostí v probíraném tématu.
Ve vyučovacích hodinách vzdělávací oblasti Člověk a příroda využívali učitelé různé formy
a metody práce, které většinou vedly k dosažení vzdělávacího cíle, převládalo činnostní
pojetí vyučovacího procesu. Někdy však zařazená skupinová výuka nebyla efektivní, neboť
se do vzájemné spolupráce nedařilo zapojit všechny žáky. Žáci dokázali diskutovat
o probíraném tématu, uváděli konkrétní příklady z praxe, v části vyučovacích hodin


2021/2022                                    4
uplatňovali nabyté znalosti při samostatném řešení problémového úkolu. Výborná
spolupráce učitele s žáky probíhala ve výuce zeměpisu, kde žáci s využitím mobilníc h
telefonů obhajovali vyhledané údaje a fakta. Závěrečné prezentace žáků byly vhodným
způsobem zhodnoceny učitelem i samotnými žáky. V hospitovaných hodinách vzdělávac í
oblasti Člověk a společnost převažovala aktivita učitele nad aktivitou žáků. Přestože
převládající frontální forma práce metodou výkladu byla vhodně střídaná s činností žáků,
formou žákovských prezentací nebo zapojením do diskuze nad problémovými otázkami,
část žáků zůstávala pasivní. Vyučující poskytovali žákům kvalitní zpětnou vazbu, v části
hodin byly vhodně rozvíjeny klíčové kompetence žáků např. prostřednictvím vedení
portfolia jejich prací. Výbornou úroveň vykazoval průběh vzdělávání vyučovacích předmětů
vzdělávací oblasti Umění a kultura. Účelně uplatněné výchovně- vzdělávací strategie
přispívaly k všestrannému osobnostnímu rozvoji žáků. Vhodně zvolené aktivity
podněcovaly aktivní zapojení všech žáků a efektivně podporovaly jejich tvořivost i sociální
a personální kompetence. V tělesné výchově žáci dobře zvládali pohybové aktivity,
docházelo k účinnému procvičování a upevňování obratnosti, síly a vytrvalosti. Důsledně
byly uplatňovány zásady bezpečnosti při pohybových činnostech.


                         Hodnocení výsledků vzdělávání
Pravidla hodnocení výsledků vzdělávání žáků má škola s ohledem na potřeby a specifika
školy srozumitelně nastavena ve školním řádu. Informování žáků a jejich zákonných
zástupců je efektivně zajištěno především prostřednictvím školního informačního systému,
který zajišťuje dobré podmínky pro vzájemnou komunikaci a informovanost všech
účastníků vzdělávacího procesu. Znalosti a dovednosti žáků učitelé průběžně ověřují
a hodnotí s využitím běžných evaluačních nástrojů. V období od poslední inspekční činnosti
škola aktivně využívala ke zjišťování úrovně dosahovaných výsledků u žáků prvních
a posledních ročníků vzdělávání srovnávací testy nabízené externími subjekty. Výjimko u
bylo období distanční výuky a letošní školní rok, kdy tyto nástroje, umožňujíc í
sebehodnocení a srovnání výsledků žáků školy s jinými školami, využity nebyly.
Celkové výsledky žáků škola statisticky sleduje a průběžně projednává na pravidelnýc h
jednáních pedagogické rady. Žáci školy dlouhodobě dosahují velmi dobrých výsledků
vzdělávání, a to i ve srovnání s žáky jiných škol obdobného zaměření. V průměru ve druhém
pololetí neprospělo v předchozích třech letech přibližně jen 1 % žáků, naopak téměř 37 %
žáků prospělo s vyznamenáním. Vyšší podíl žáků, kteří prospěli s vyznamenáním, je
dlouhodobě zaznamenáván na šestiletém gymnáziu. I přes tyto výborné celkové výsledky
vzdělávání byly zaznamenány v některých vyučovacích předmětech žáci, kteří na konci
pololetí neprospěli nebo byli z důvodu vysoké absence nehodnoceni. Školní neúspěšnost
žáků je řešena spíše na úrovni jednotlivých třídních učitelů a učitelů daného vyučovac ího
předmětu. Těmto žákům jsou nabízeny individuální konzultace a doučování. Jednotnou
strategii řešení školní neúspěšnosti škola nemá nastavenou. Tato skutečnost omezovala
v případě neprospívajících žáků a žáků s vysokou absencí efektivnost poskytované podpory.
Dlouhodobě výborných výsledků vzdělávání dosahují žáci školy i při ukončování vzdělává ní
maturitní zkouškou. V posledních třech letech maturitní zkoušku úspěšně vykonali všichn i
žáci, kteří se k ní přihlásili, pouze v loňském školním roce maturitní zkoušku jeden žák
nekonal, což se projevilo v hrubé neúspěšnosti 3,7 %. V porovnání s ostatními školami
ve stejné skupině oborů vykazuje škola dlouhodobě vyšší úroveň těchto výsledků. Absence
žáků činila ve školním roce 2018/2019 (ve druhém pololetí) 71 hodin na žáka. V období
distanční výuky se přirozeně snížila na přibližně 20 hodin na žáka ve druhém pololetí
školního roku 2020/2021. Škola má dobře nastavený systém omlouvání absence, který


2021/2022                                   5
zahrnuje nejen aktivní spolupráci s rodiči, ale i s ošetřujícími lékaři žáků. Neomluve ná
absence žáků se vyskytuje ojediněle.
Škola cíleně připravuje a motivuje žáky k vykonání mezinárodních jazykových zkoušek
podle úrovně jejich znalostí. Úspěšnost žáků je poměrně vysoká, v loňském školním roce
dosáhlo požadované úrovně B2 celkem 40 % žáků maturitních ročníků. Přestože systém
práce s nadanými žáky není ve škole jednotně nastaven (škola tyto žáky v době inspekční
činnosti neevidovala), řada žáků školy projevuje nadání v konkrétních oborech. Žáci se
aktivně zapojují do středoškolské odborné činnosti, olympiád a celé řady dalších soutěží,
v nichž dosahují dobrých výsledků. Například v loňském školním roce se krajského kola
zúčastnili žáci školy v rámci předmětu fyzika (Astronomická olympiáda), ale i v dalších
přírodovědných předmětech a německém jazyce. Největší úspěch byl zazname ná n
v celostátním kole Středoškolské odborné činnosti v oboru filozofie. Některé ze soutěží
škola sama v období před distanční výukou pořádala, zejména v oblasti sportovní a v oblasti
informačních technologií. Někteří žáci školy posilují klíčové kompetence aktivním
zapojením do práce v redakční radě Školního časopisu SCOOL!, která svoji činnost
nepřerušila ani v době distanční výuky. Škola vytváří vhodné motivační podmínky
pro široké zapojení žáků do různých aktivit mimo výuku, což má pozitivní vliv na osvojení
znalostí a dovedností uplatnitelných v jejich dalším vzdělávání či profesním životě.


                                        Závěry
Vývoj školy
- Od poslední inspekční činnosti došlo ke změně ve vedení školy. Ředitel školy byl
  na vedoucí pracovní místo jmenován v roce 2018.
- Změnila se oborová nabídka školy, osmiletý obor vzdělání byl nahrazen šestiletým.
- Zvýšil se počet žáků.
- Škole se podařilo udržet velmi dobrou úroveň výsledků vzdělávání žáků.
Silné stránky
- V průběhu vzdělávání pedagogové vhodně uplatňovali pozitivní motivaci žáků k učení,
  což společně s příjemnou pracovní atmosférou zvyšovalo efektivitu výuky.
- Žáci dosahují dlouhodobě výborných výsledků vzdělávání při jeho ukončování maturitní
  zkouškou.
- Škole se daří motivovat žáky k aktivnímu zapojení do soutěží a vzdělávacích projektů,
  v nichž dosahují dobrých výsledků, což významně ovlivňuje rozvoj jejich klíčovýc h
  kompetencí.
Slabé stránky a/nebo příležitosti ke zlepšení
- Pedagogové většinou účelně nepracovali         se vzdělávacím     cílem,   nevedli   žáky
  k vyhodnocování míry jeho dosažení.
- Prvky formativního hodnocení žáků zaměřené na jejich individuální vzdělávací pokrok
  byly v průběhu vzdělávání uplatňovány v minimální míře.
- Diferenciace výuky vzhledem k individuálním vzdělávacím potřebám, schopnostem
  a nadání žáků byla využívána nedostatečně.
- Přístup k vyhledávání nadaných žáků a zajištění jejich optimální podpory není ve škole
  systémově nastaven a koordinován.


2021/2022                                   6
Doporučení pro zlepšení činnosti školy
- Podporovat další vzdělávání pedagogů a systematické sdílení jejich zkušeností,
  dovedností a inspirativní praxe. Zaměřit se zejména na oblast formativního hodnocení
  a možnosti efektivního využití diferencované výuky.
- Zohledňovat aktuální potřeby a výsledky žáků při stanovování vzdělávacích cílů.
  S konkrétními vzdělávacími cíli žáky seznamovat a vést je k vyhodnocování jejich
  naplnění s cílem podporovat jejich zodpovědný přístup k vlastnímu učení.
- Uplatňovat interaktivní formativní hodnocení žáků zaměřené na průběžné
  vyhodnocování jejich individuálního vzdělávacího pokroku. Častěji zařazovat
  sebehodnocení či vrstevnické hodnocení jako běžnou součást hodnocení práce žáků
  podporující jejich sebevědomí a schopnost sebereflexe.
- Využívat diferenciaci zadávaných úkolů i vzdělávacích cílů v průběhu vzdělávání tak,
  aby odpovídala individuálním potřebám žáků a umožňovala maximální rozvoj jejich
  schopností a dovedností.
- Aktivně vyhledávat nadané žáky a vytvářet podmínky k identifikaci, rozvoji a uplatnění
  jejich nadání. Nastavit jednotný systém práce s těmito žáky a zavést ho do praxe školy
  s cílem stimulovat a maximálně využít jejich studijní potenciál.



                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 14 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Jihomoravský inspektorát, Křížová
22, 603 00 Brno, případně prostřednictvím datové schránky (g7zais9), nebo na e-
podatelnu csi.b@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Jmenování ředitele č.j. JMK 175715/2017 ze dne 19. 12. 2017
 2.    Výpis z rejstříku škol a školských zařízení – Druh školy: Střední škola, IZO:
       102 191 573; Druh/typ školského zařízení: Školní jídelna, IZO: 108 010 201 s datem
       tisku 11. 1. 2022
 3.    Školní vzdělávací programy platné ve školním roce 2021/2022
 4.    Školní řád včetně příloh s účinností od 1. 9. 2020
 5.    M8 Výkaz o střední škole podle stavu k 30. 9. 2021
 6.    Výroční zpráva Gymnázia T. G. Masaryka Zastávka, příspěvková organizace,
       za školní roky 2019/2020 a 2020/2021
 7.    Plán kontrolní činnosti ve školním roce 2021/2022
 8.    Dokumentace vedená k hospitační činnosti vedená ve školním roce 2021/2022
 9.    Vnitřní směrnice o kontrolní činnosti ze dne 1. 1. 2018
10.    Koncepce vedení a rozvoje na roky 2018 – 2022



2021/2022                                   7
11.    Organizační řád školy, nedatováno
12.    Plán dalšího vzdělávání pedagogických pracovníků ve školním roce 2021/2022
13.    Elektronický informační systém školy vedený ve školním roce 2021/2022
14.    Zápisy z jednání pedagogické rady vedené ve školním roce 2020/2021 a 2021/2022
15.    Zápisy z jednání a plány práce metodických orgánů vedené ve školním roce
       2020/2021 a 2021/2022
16.    Přehledy prospěchu školy a jednotlivých tříd za jednotlivá klasifikační období
       školních roků 2018/2019 až 2020/2021
17.    Dokumentace školního poradenského pracoviště vedená ve školním roce 2021/2022
       (plán práce, seznam a osobní dokumentace žáků se speciálními vzdělávac ími
       potřebami)
18.    Minimální preventivní program pro školní rok 2021/2022
19.    Školní program proti šikaně ze dne 1. 9. 2021
20.    Souhrnná statistika tříd vedená za jednotlivá klasifikační období školních roků
       2018/2019 až 2020/2021
21.    Pochvaly a výchovná opatření uložená za školní roky 2018/2019 až 2020/2021
22.    Písemné a grafické výstupy žáků ve školním roce 2021/2022 – vzorek
23.    Dokumentace k ekonomickému hodnocení školy, k bezpečnosti a ochraně zdraví
       žáků a k zajištění školního stravování vedená ve školním roce 2021/2022
24.    Webové stránky školy k datu inspekční činnosti
25.    Inspekční zpráva č. j. ČŠIB-10/14-B ze dne 30. 1. 2014




2021/2022                                 8
                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Jihomoravský inspektorát,
Křížová 22, 603 00 Brno, případně prostřednictvím datové schránky (g7zais9), nebo
na e-podatelnu csi.b@csicr.cz s připojením elektronického podpisu, a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Ing. Alena Svobodová, školní inspektorka,         Ing. Alena Svobodová v. r.
 vedoucí inspekčního týmu
 Ing. Renata Boková                                 Ing. Renata Boková v. r.
 školní inspektorka
 PhDr. Jiří Wasserburger,                         PhDr. Jiří Wasserburger v. r.
 školní inspektor
 Mgr. Soňa Weiserová,                              Mgr. Soňa Weiserová v. r.
 školní inspektorka
 Bc. Dana Haláková,                                 Bc. Dana Haláková v. r.
 kontrolní pracovnice

V Brně 10. 2. 2022


Datum a podpis ředitele školy potvrzující projednání a převzetí inspekční zprávy


 Mgr. Libor Hejda,                                   Mgr. Libor Hejda v. r.
 ředitel školy

V Zastávce 17. 2. 2022




2021/2022                                    9
