                                     Česká školní inspekce
                                      Pražský inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIA-454/23-A


Název                               Střední pedagogická škola Futurum, s.r.o.
Sídlo                               Hornoměcholupská 873, 102 00 Praha 10
E-mail                              katerina.ondrackova@spgsfuturum.cz
IČO                                 25142771
Identifikátor                       600006662
Právní forma                        Společnost s r.o.
Zastupující                         MgA. Kateřina Ondráčková
Zřizovatel                          Bc. Tomáš jízdný
Místo inspekční činnosti            Hornoměcholupská 873, 102 00 Praha 10
Inspekční činnost na místě          21. − 24. 2. 2023


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.


                                         Charakteristika
Střední pedagogická škola Futurum, s.r.o. (dále „škola“), poskytuje vzdělávání v oborech s
maturitní zkouškou Předškolní a mimoškolní pedagogika a Pedagogické lyceum v denní
čtyřleté formě a v oboru Předškolní a mimoškolní pedagogika v dálkové formě v dvouletého
studia.
Školní vzdělávací programy výrazně podporují humanitní a esteticko-výchovné zaměření
školy. V rámci pražských středních škol se jedná o menší školu rodinného typu. Od předešlé
inspekční činnosti v roce 2016 se téměř o třetinu zvýšil počet žáků denního studia. Ve střední
škole se k termínu inspekční činnosti vzdělávalo celkem 366 žáků, z toho 96 žáků v dálkové
formě studia. Nejvyšší povolený počet žáků ve škole (435) tak byl naplněn z 84 %.
K termínu inspekční činnosti se ve škole vzdělávalo 11 žáků se speciálními vzdělávac ími
potřebami (dále „SVP“) a 5 žáků s odlišným mateřským jazykem (dále „OMJ“).
Škola sídlí v pronajatých prostorách Základní školy Hornoměcholupská 873, Praha 10
v blízkosti Hostivařského lesoparku.


                         Hodnocení podmínek vzdělávání
Od předchozí inspekční činnosti v roce 2016 došlo ke změně na pozici ředitelky školy (dále
„ředitelka“). Ředitelka působí v řídicí funkci od prosince roku 2021. Její předchozí profesní
působení ve škole a kompletní znalost problematiky instituce zajistily následnou kontinuitu
řízení. Na základě komplexní analýzy hodnocení školy stanovila přesně formulovanou vizi
a realistickou strategii jejího rozvoje, kterou sdílí většina pedagogů.
Vedení školy (ředitelka a tři zástupci) tvoří efektivně spolupracující tým s jasně vymeze nými
pravomocemi a povinnostmi. Způsob řízení je založen na otevřené a konstruktivní
komunikaci, osobní a profesní odpovědnosti pedagogů za plnění pracovních povinnos tí.
Provozní a operativní porady umožňují pružně reagovat na aktuální problémy a neprodleně
přijímat opatření. Efektivnost řízení zajišťuje úzká spolupráce s předsedy předmětových
komisí. Jejich pozice včetně kontrolních kompetencí je vzhledem k profilu absolventa
a naplnění obsahu školního vzdělávacího programu (dále „ŠVP“) značně posílena.
K plynulému přenosu informací mezi jednotlivými účastníky vzdělávání napomáhá
elektronický informační systém.
K uskutečňování plánovaných koncepčních záměrů a k rozvoji klíčových kompetencí žáků
efektivně napomáhají rozvíjené vztahy s mnoha partnerskými subjekty, např. četná
spolupráce s mateřskými, základními, vysokými školami i dalšími vzdělávacími instituce mi.
Řada aktivit organizovaných školou otevírá instituci veřejnosti, např. moderování akcí žáky,
vydávání školního časopisu, hudební vystoupení, literární přehlídky – Pedagogická poema,
programy pro seniory. Průběžná kooperace se zahraničními školami v rámci projektů
přispívá k mobilitě žáků i učitelů, k výměně zkušeností a obohacuje vzdělávací programy.
Žákům je dán prostor pro vyjádření názorů prostřednictvím zástupců žákovského
parlamentu. Konstruktivní partnerské vztahy škola dlouhodobě rozvíjí s městskou částí
Praha 15, zákonnými zástupci žáků a se zřizovatelem, který se finančně podílí na zlepšování
podmínek pro vzdělávání.
Nastavené kontrolní mechanismy jsou převážně funkční. Důležitou zpětnou vazbu o plnění
úkolů a chodu školy získává vedení každodenně osobním kontaktem s pedagogy a žáky.
Komplexní přehled o kvalitě výuky v jednotlivých vzdělávacích oblastech vychází
z průběžné hospitační činnosti vedení školy, vedoucích předmětových komisí nebo
kolegiálních vstupů. Z většiny hospitačních závěrů vyplývají pozitiva i negativa ve
sledované výuce a případná konkrétní doporučení směřující ke zlepšení pedagogické práce.
Účinnost hospitační činnosti se projevila i ve zlepšení kvality výuky, zejména v jazykovém
vzdělávání, přesto se však v průběhu vzdělávání vyskytují dílčí metodické a didaktické
nedostatky.




                                             2/7
Škola má velmi dobré personální předpoklady. Výchovně vzdělávací proces zajišťuje téměř
plně odborně kvalifikovaný sbor 31 pedagogických pracovníků a dva asistenti pedagoga.
Jeden ze tří nekvalifikovaných vyučujících si doplňuje vzdělání příslušným studiem.
Chybějící odborná kvalifikace vyučujících však neměla dopad na kvalitu průběhu výuk y.
Podporu začínajícím nebo nově příchozím učitelům poskytují zejména vedoucí
předmětových sekcí, využívány jsou také vzájemné hospitace pedagogů včetně sdílení
výukových materiálů. Kvalitu personálních podmínek formuje další vzdělává ní
pedagogických pracovníků (dále „DVPP“). Prioritou je doplnění odborné kvalifikace
pedagogů, dále se DVPP zaměřuje např. na předmětovou didaktiku, práci s moderními
technologiemi, výuku žáků s OMJ, klima školy.
Vícezdrojové financování podporuje rozvoj školy a umožňuje realizaci ŠVP. Vedení školy
aktivně získává další finanční prostředky zapojováním do různých projektů, šablon,
operačních programů a výzev, např. k zajištění školního psychologa, dvojjazyčné ho
asistenta pedagoga, k podpoře zahraniční mobility žáků i vyučujících. Zároveň je kladen
důraz na nezbytné průběžné zkvalitňování materiálního vybavení a prostředí. Instituce
disponuje dostatečným počtem kmenových učeben s odpovídající prezentační technikou.
K estetické výuce škole slouží učebna vybavená klávesovými nástroji se sluchátky. Žáci
mají k dispozici relaxační zákoutí, připojení k Wi-Fi síti. Prostředí školy doplňují žákovské
práce. Výuka tělesné výchovy probíhá ve dvou tělocvičnách. Stravování žáků je smluvně
zajištěno v základní škole, v níž instituce sídlí. Přístup do budovy je zabezpečen.


                          Hodnocení průběhu vzdělávání
Systémově pojatý výchovně vzdělávací proces vede ke kvalitnímu naplňování profilu
absolventa. Promyšlená organizace výuky, účelné využití disponibilních hodin
a provázanost teoretické výuky s praktickým využitím poznatků vytváří vhodné podmínky
pro přípravu na společnou část maturitní zkoušky a pro osvojení potřebných odborných
kompetencí v souladu se zaměřením jednotlivých oborů. Společným znakem všech
hospitovaných hodin byl vstřícný přístup učitelů k žákům a dodržování nastavených pravidel
práce a komunikace.
Převážná část vyučovacích hodin měla jasně definovaný vzdělávací cíl a promyšle no u
strukturu s efektivně využitým časovým prostorem. Požadavky na žáky byly přiměřené,
nové učivo bylo podáváno srozumitelně a v logických souvislostech. Žáci byli vedeni
k objevování nových poznatků, ke kritickému myšlení, k pochopení nových pojmů, hledání
souvislostí mezi jednotlivými jevy a k aplikaci získaných znalostí a dovedností v návaznosti
na probírané či procvičované téma. Názornost výuky podporovalo účelné využití
žákovských tabletů i didaktické techniky učiteli.
Ve sledované výuce teoretických a všeobecně vzdělávacích předmětů převládaly zdařilé
hodiny, které se vyznačovaly metodickou propracovaností, účelností didaktických postupů
a rovnoměrným zapojením žáků do výuky. Z průběhu výuky bylo zřejmé profesní zaměření
vzdělávacího programu s důrazem na budoucí praxi absolventa oboru. Vyučující většinou
volili efektivní formy a metody práce vzhledem k probíranému učivu i k věku žáků.
Frontální výuku vhodně kombinovali s řízeným rozhovorem, někteří učitelé účelně vedli
žáky k týmové práci ve skupinách nebo ve dvojicích. Pedagogové ponechávali žákům
dostatečný prostor pro aplikaci získaných vědomostí a dovedností. V hodinách byla vhodně
rozvíjena sociální gramotnost včetně formování postojů žáků. Využívání různých
informačních zdrojů a soustavnější práce s textem vedly k rozvoji čtenářské gramotnosti
a schopnosti argumentace. Ve výuce cizích jazyků si žáci rovnoměrně rozvíjeli jazykové
kompetence (čtení a poslech s porozuměním, psaní, procvičování gramatických jevů


                                            3/7
i konverzaci). Většina hodin byla vedena v cílovém jazyce. Efektivně byly využívá ny
mezipředmětové vztahy. Průběžně poskytovaná zpětná vazba v převážné části sledovanýc h
hodin byla pro většinu žáků využitelná při dalším učení.
Kvalita výuky odborných teoretických předmětů byla převážně pozitivně ovlivněna erudicí
vyučujících a jejich osobním přístupem. Vhodně volené organizační postupy ve skupinové
výuce hry na klávesy i kvalitní vybavenost odborné učebny umožnily efektivní zapojení
všech žáků i dostatečný individuální přístup pedagogů. Žáci prokázali dobře zvládnuté
základní dovednosti a schopnost hry s harmonickým doprovodem. Obdobné principy vysoce
individualizované skupinové výuky byly účelně uplatněny také v rámci metodicky
zaměřených výchov. Zejména v dramatické výchově v rámci přípravy pedagogickýc h
výstupů k odborné maturitní zkoušce se projevily kvalitní výsledky práce s hlasem.
Kooperativní formy výuky a uplatňované didaktické postupy cíleně aktivizovaly většinu
žáků, rozvíjely jejich schopnost diskutovat, vzájemně komunikovat a prezentovat získané
znalosti, dovednosti i názory.
Kvalitu části hospitovaných hodin snižovaly dílčí metodické a didaktické nedostatky.
Vyučující nevytvářeli dostatečný prostor pro souvislejší vyjadřování žáků, většina
komunikace žáků byla stručná. Nižší míra diferenciace zadávaných úloh dostatečně
nepodporovala odlišné pracovní tempo, rozdílnou úroveň znalostí a dovedností žáků i jejich
individuální potřeby. Žáci byli jen ojediněle vedeni k objektivnímu posouzení kvality práce
svých vrstevníků a sebereflexi vlastního výkonu. V závěru vyučovacích hodin nebyl
vytvořen prostor pro shrnutí probraného učiva, případně vyhodnocení splnění vzdělávac ího
cíle.
Odborné zaměření žáků a rozvoj jejich osobnosti efektivně podporují školní a mimoško lní
aktivity, exkurze, besedy a kroužky, např. divadelní soubor, redakce školního časopisu,
čtenářský klub. Kulturně společenský rozhled rozšiřují další aktivity, sportovní akce a kurzy.
K podpoře jazykového vzdělávání přispívají mezinárodní projekty (Erasmus+), v jejichž
rámci žáci získávají další profesní dovednosti a zkušenosti.


                          Hodnocení výsledků vzdělávání
Výsledky vzdělávání pozitivně ovlivňuje funkčně nastavená adaptace žáků a systematická
výchovně vzdělávací práce většiny pedagogů. Adaptační procesy jsou zaměřeny zejména na
posilování sounáležitosti žáků se školou, vytváření pozitivního klimatu a prevenci
rizikových projevů chování (adaptační a zážitkové kurzy, preventivní programy, práce
s třídními kolektivy, přednášky, besedy, workshopy). Funkčnost preventivních mechanis mů
dokládá i velmi nízký výskyt rizikového chování, ojedinělé případy rizikových jevů jsou
řešeny individuálně ve spolupráci s třídními učiteli a zákonnými zástupci. Výchovná
opatření jsou ukládána v souladu s nastavenými pravidly, výrazně převažují pochvaly nad
kázeňskými opatřeními. Žáci jsou vedeni k spoluodpovědnosti za své výsledky při plnění
termínovaných úkolů, dlouhodobých projektů a v rámci vlastní domácí přípravy.
Účinnou podporu žákům zajišťuje školní poradenský tým (výchovná poradkyně, metodička
prevence, školní psycholožka) v úzké spolupráci s třídními učiteli i ostatními pedagogy.
Nastavené mechanizmy umožňují identifikovat individuální potřeby žáků a včas na ně
reagovat. K jednotlivým zjištěním jsou přijímána vhodná opatření. Koordinace stanovenýc h
postupů ve výuce (průběžná informovanost vyučujících výchovným poradcem, dodržování
doporučení školských poradenských zařízení, individuální konzultace, pravidelná cvičení
z předmětů společné části MZ) napomáhá k prevenci školního neprospěchu a podpoře
úspěšnosti žáků při ukončování studia. Výsledky vzdělávání žáků se speciálním i


                                             4/7
vzdělávacími potřebami se zásadně neliší od průměru třídy. Podpora žáků s OMJ ve
vzdělávání je vhodně poskytována podle míry jejich jazykové bariéry, zejména
prostřednictvím dvojjazyčného asistenta pedagoga.
Skupinové a individuální výsledky vzdělávání žáků jsou pravidelně projednávány
pedagogickou radou včetně případných návrhů na zlepšení. Ke zjišťování dosažené úrovně
vědomostí a znalostí žáků škola používá běžné nástroje interního testování, tj. písemné
a ústní zkoušení, odborné práce, a v souladu s nastavenými kritérii hodnocení i vlastní
srovnávací testy.
Ve sledovaném období tří školních let vykazovaly průběžné i celkové výsledky žáků velmi
dobrou úroveň, což dokládá vysoké procento žáků s uzavřenou klasifikací k 30. červnu, více
než polovina žáků prospívajících s vyznamenáním a zanedbatelný počet neprospívajíc íc h.
Pozitivem také je, že téměř všichni žáci přijatí ke studiu dokončí vzdělání ve čtyřletém
vzdělávacím cyklu. Škole se však nedaří eliminovat vyšší absenci žáků denního studia,
přibližně 128 zameškaných hodin na žáka za školní rok. Neomluvená absence je velmi nízká,
způsobují ji zejména jednotlivci.
Rozhodujícím ukazatelem kvalitativního rozvoje žáků je jejich dlouhodobá úspěšnost
u maturitních zkoušek. Ve sledovaném období se celkové počty vyznamena nýc h
pohybovaly v rozmezí 33 % - 46 %. Z podrobné analýzy výsledků žáků ve společné
a profilové části maturitní zkoušky vyplývá, že v hodnoceném období byla úspěšnost školy
celkově srovnatelná nebo vyšší než průměrná úspěšnost škol dané skupiny oborů vzdělání
v rámci ČR.
Škola podporuje rozvoj odborných kompetencí žáků vytvářením motivačního prostředí, žáci
se pravidelně účastní umělecky zaměřených soutěží, festivalů, přehlídek. Úspěšní absolventi
nacházejí dobré uplatnění na trhu práce, případně pokračují v terciárním vzdělává ní
v oborech s navazujícím zaměřením.


                                         Závěry
Vývoj školy
- Od poslední inspekční činnosti došlo ke změně ve vedení školy,
- zvýšil se počet žáků denního studia,
- škola kontinuálně rozvíjí nastavenou koncepci kvalitního odborného vzdělávání a účinně
  podporuje všestranný rozvoj osobnosti žáků.
Silné stránky
- podpora rozvoje odborných kompetencí žáků ve výuce výchovných předmětů,
- komplexní pojetí praktického vyučování a průběhu pedagogické praxe,
- partnerské vztahy a zapojování do regionálních i mezinárodních projektů přispívají ke
  kvalitnímu naplňování profilu absolventa.
Slabé stránky a/nebo příležitosti ke zlepšení
- přetrvává vyšší absence žáků v denní formě studia,
- nižší diferenciace a individualizace výuky vzhledem k různým vzdělávacím potřebám
  žáků, včetně žáků nadaných,
- nižší úroveň souvislého mluveného projevu žáků vzhledem ke komunikační situaci,


                                           5/7
- méně časté začlenění žáků do evaluačních aktivit i vzájemného kriteriálního hodnocení
  v části výuky.
Doporučení pro zlepšení činnosti školy
- motivovat žáky k vyšší docházce do školy, nastavit transparentní pravidla omlouvání ve
  školním řádu, důsledně dbát na jejich dodržování,
- diferencovat a individualizovat výuku vzhledem k různým vzdělávacím předpokladům
  žáků,
- podporovat rozvoj komunikačních dovedností žáků,
- do výuky zařazovat metody a formy práce podporující samostatný slovní projev žáků,
- začleňovat do výuky motivační úvod a didaktický závěr hodin, zapojit žáky do
  evaluačních aktivit umožňujících reflexi vzdělávacího procesu.
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


           Seznam dokladů, o které se inspekční zjištění opírají
 1.   Aktuální výpis z rejstříku škol a školských zařízení vedený MŠMT
 2.   Jmenování do funkce ředitelky školy s účinností od 1. 12. 2022
 3.   Přehled zdrojů finančních prostředků školy za roky 2021 a 2022
 4.   Školní vzdělávací programy pro obory vzdělávání Předškolní a mimoško lní
      pedagogika a Pedagogické lyceum platné k termínu inspekční činnosti
 5.   Školní řád pro školní rok 2022/2023 platný k termínu inspekční činnosti
 6.   Záznamy z pedagogických rad, školní roky 2021/2022 a 2022/2023 vedené k termínu
      inspekční činnosti
 7.   Vybraný vzorek ze školní matriky vedené k termínu inspekční činnosti
 8.   Třídní knihy, školní roky 2021/2022 a 2022/2023 vedené k termínu inspekce
 9.   Výroční zprávy o činnosti školy, školní roky 2020/2021 a 2021/2022
10.   Rozvrh vyučovacích hodin pro školní rok 2022/2023 platný k termínu inspekční
      činnosti
11.   Portfolio výchovného poradce a metodika prevence vedené ve školním roce
      2022/2023


                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Pražský inspektorát,
Arabská 683, 160 66 Praha 6, případně prostřednictvím datové schránky (g7zais9),
nebo na e-podatelnu csi.a@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském


                                          6/7
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Titul, jméno, příjmení, funkce
 Mgr. Lucie Burešová, školní inspektorka,
 vedoucí inspekčního týmu
 MgA. Naděžda Ostřanská, školní
 inspektorka
 PhDr. Bc. Tibor Slažanský, školní
 inspektor

 Bc. Hana Vejdovská, kontrolní pracovnice




Datem vyhotovení inspekční zprávy se rozumí datum posledního podpisu člena inspekčního
týmu.




                                            7/7
