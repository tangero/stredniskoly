CSI0X00D1MYR




                               Česká školní inspekce
                               Pardubický inspektorát
                         Sukova třída 1556, 530 02 Pardubice
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIE-2085/24-E
                                       Sp. zn. ČŠIE-S-335/24-E


Název                               Střední škola zemědělská a veterinární Lanškroun
Sídlo                               Dolní Třešňovec 17, 563 01 Lanškroun
E-mail                              info@szes-la.cz
IČO                                 00 087 670
Identifikátor                       600 013 146
Právní forma                        příspěvková organizace
Zastupující                         Ing. David Hruška
Zřizovatel                          Pardubický kraj
Místo inspekční činnosti            Dolní Třešňovec 17, Lanškroun
                                    Nádražní 922, Lanškroun
Inspekční činnost na místě          9. až 12. 12. 2024

Inspekční činnost byla zahájena předložením pověření k inspekční činnosti.


                                 Předmět inspekční činnosti
Předmětem inspekční činnosti vykonané podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů, bylo zjišťování a hodnocení podmínek,
průběhu a výsledků vzdělávání, včetně hodnocení naplňování školních vzdělávac íc h
programů.


                                         Charakteristika
Střední škola zemědělská a veterinární Lanškroun (dále „škola“) vykonává činnost střední
školy, školního hospodářství, domova mládeže a školní jídelny. Ve střední škole jsou
vyučovány obory vzdělání ukončované maturitní zkouškou 41-41-M/01 Agropodnikání
a 43-41-M/01 Veterinářství v denní formě vzdělávání. Oba vyučované obory vzdělání se
vnitřně diferencují (např. volitelnými předměty, zaměřením praxí). Žáci oboru vzdělání
41- 41-M /01 Agropodnikání se zaměřují buď na zemědělský provoz nebo chov koní
a jezdectví, žáci oboru vzdělání 43-41-M/01 Veterinářství na všeobecné veterinářství nebo
na chov koní.
Od poslední inspekční činnosti došlo k nárůstu počtu žáků školy, v aktuálním školním roce
se jich vzdělávalo 344 ve 12 třídách, z toho 28 žáků se speciálními vzdělávacími potřebami.
Větší část žáků využívá možnosti ubytování ve vlastním domově mládeže školy a dále
v Domově mládeže Střední odborné školy a Středního odborného učiliště Lanškroun.


                         Hodnocení podmínek vzdělávání
Ředitel školy uplatňuje při jejím vedení otevřenou a vstřícnou komunikaci se všemi
účastníky vzdělávání. Škola má jasně nastavený systém řízení, část kompetencí ředitel
delegoval na zástupkyni a další členy širšího vedení. Přenos informací probíhá
při pravidelných setkávání vedení školy a pedagogických pracovníků, škola využívá vhodné
nástroje i pro komunikaci s ostatními partnery ve vzdělávání. Koncepční strategie rozvoje
školy reálně a srozumitelně pojmenovávají cíle, kam škola dál dlouhodobě směřuje
(vytvoření veterinárně zemědělského vzdělávacího centra s funkčním školským zařízením
pro praktickou výuku žáků školy a zájemců o další vzdělávání z řad odborné veřejnosti).
Na realizaci koncepce se podílejí nejen zaměstnanci školy, protože do jejího naplňová ní
škola aktivně zapojuje žáky a jejich zákonné zástupce i partnery pro odbornou spolupráci.
Na námětech pro rozvoj školy se podílí i žákovská samospráva, která vedení školy předkládá
návrhy na zlepšení a pomáhá při jejich realizaci. Přínosem pro hodnocení činnosti školy i pro
následné plánovaní práce na další období byly výroční zprávy o činnosti školy. Do kontrolní
a hospitační činnosti se zapojují kromě vedení školy částečně také vedoucí předmětových
komisí, probíhají vzájemné hospitace učitelů a zpětnovazební funkci plní např. i tandemová
výuka. Příležitostí ke zlepšení je účelnější poskytování funkční zpětné vazby učitelům
k posílení jejich pedagogických dovedností (metody a formy výuky, komunikace apod.).
Kromě jednoho učitele (zástup za učitelku na mateřské dovolené) mají všichni učitelé
potřebnou kvalifikaci, řada z nich jsou odborníci z praxe nebo gestoři odborných aktivit
mimo školu, což vytváří velmi dobré personální podmínky pro vzdělávání. Předmětové
komise se zapojují do plánování dalšího vzdělávání pedagogických pracovníků, ale také
např. do sjednocení hodnocení výsledků vzdělávání. Jako příležitost k dalšímu rozvoji
přetrvává nastavení účelnější spolupráce mezi učiteli při sjednocování přístupu k výuce
a v komunikaci se žáky.
Materiální podmínky hlavně pro odborné vzdělávání jsou výborné. Žáci mohou přímo
v jednom rozsáhlém areálu absolvovat nejen teoretickou, ale i odbornou výuku. Díky
odborným učebnám, laboratoři, pitevně se snímacím kamerovým systémem do dalších
učeben, areálu stájí dojnic s dojírnou, školní mlékárně a zavedeným fiktivním firmá m
absolvují celistvý proces zpracování živočišných produktů od prvovýroby až po realizac i
na trhu, tzv. od „vidlí po vidličku“. V rámci školního hospodářství jsou v areálu také stáje
koní s krytou i venkovní jízdárnou, arboretum, „selský dvůr“ s drobným zvířectvem a školní
včelstva, což je využíváno nejen v prakticky zaměřených předmětech, ale i při dalších
zájmových aktivitách spojených s chovem zvířat (např. jezdecký kroužek, kroužek
chovatelů skotu, kroužek kynologie, chovu králíků). Někteří žáci absolvují část praktické
výuky také v blízkém psím útulku a na smluvních pracovištích. Škola aktivně využívá různé



                                            2/8
finanční zdroje pro průběžné zkvalitňování např. systém na zachycování a využití dešťové
vody, venkovní učebna se zázemím pro žáky a vyučující.
V domově mládeže je patrné úsilí vytvořit příznivé podmínky pro pobyt. Ubytovaní žáci
mají k dispozici vybavení pro odpočinek, hygienu, sebevzdělávání. K rozvoji individuálníc h
zájmů ubytovaných žáků slouží pestrá nabídka volnočasových aktivit. Některé materiálně
technické vybavení je značně opotřebované, ale funkční. Vedení školy vybavení postupně
zlepšuje a doplňuje.
Činnost domova mládeže je organizována napříč výchovnými skupinami. Realizo va né
činnosti umožňují žákům v plné míře využít potenciál podmínek domova mládeže pro rozvoj
vlastní samostatnosti, podporují jejich zájmy i rozvíjení sociálních vztahů. Program činností
respektuje zájmy a potřeby ubytovaných a je sestavený nejčastěji z osvědčených
individuálních i společných aktivit nebo kroužků. Vychovatelé ve spolupráci s učiteli
i vedením školy pomáhají řešit případné problémy žáků, probíhá doučování.


                          Hodnocení průběhu vzdělávání
Zhlédnutá výuka byla připravená, probírané učivo obsahem odpovídalo danému školnímu
vzdělávacímu programu. V hodinách byla zpravidla příjemná atmosféra, která vytvářela
příznivé podmínky pro vzdělávání. V rámci nejčastěji užívané frontální formy výuky učitelé
často využívali vhodné metody k rozvíjení klíčových kompetencí žáků. Nejčastěji
kombinovali řízený rozhovor se samostatnou prací žáků, přiměřenou část sledované výuky
věnovali metodám podporujícím motivaci žáků, vizualizaci učiva nebo využití digitálníc h
technologií. Zaznamenáno bylo i využití problémových úloh a otázek pro podporu kritického
myšlení, v několika hodinách učitelé smysluplně pracovali s chybou žáka. I když byla
v několika hodinách zřejmá snaha učitelů vést žáky k dovednosti vzájemné spolupráce, která
častěji probíhala spíše spontánně, je příležitostí ke zlepšení účelnější využívání řízenýc h
kooperativních aktivit ve dvojicích nebo skupinách žáků. To podpoří získání přísluš nýc h
vzdělávacích kompetencí a posílí vlastní sebeprezentaci i zodpovědnost žáků za učební
pokrok. Např. ve výuce anglického jazyka, která byla vhodně vedena ve vyučovaném jazyce,
by širší výběr učebních metod s větším důrazem na kooperativní činnosti více podporoval
rozvoj jazykových a komunikačních dovedností žáků. V hodinách více řízených učitele m
někdy žáci ztráceli pozornost a stávali se spíše pasivními příjemci informací. Patrná byla
také snaha učitelů zjednodušit a přiblížit učivo chápání a pohledu žáků (např.
mnemotechnické pomůcky, vymezování povinného učiva a rozšiřujících informací, reakce
na dotazy žáků), aby mohli zvládnout alespoň základy náročnějšího učiva. Funkční
bylo občasné zařazování mezipředmětových souvislostí. Práce s informacemi, jejich
vyhledávání, třídění a následná interpretace byly zaznamenány pouze ojediněle. Při výuce
některých předmětů učitelé využívají informace z více zdrojů (pro některé předměty školní
učebnice nejsou aktuálně zpracovány). Pro podporu učení žáků jim učitelé předkládají
studijní materiály v elektronické podobě, žáci je vytištěné mohou používat přímo ve výuce
(ve formě pracovních listů, na tabletech) i při domácí přípravě. Doporučením ke zlepšení je
ve větší míře zařazovat do výuky práci s různými informačními zdroji (slovníky, odborná
literatura, internet apod.), vést je k vyhledávání informací, jejich třídění, následné analýze
a aplikaci, čímž podpoří jejich dovednosti, které jsou zásadní pro rozvoj kritického myšle ní,
analytických schopností a informační gramotnosti. Ve výuce matematiky je doporučením
upevňovat učební sebevědomí žáků zejména cíleným procvičováním konkrétních početních
dovedností. Ve sledovaných hodinách učitelé někdy věnovali rozsáhlý prostor teoretickému
výkladu obecných pouček, které části žáků nepomáhaly vyřešit učební úlohu s pochopením.
Vzhledem k tomu, že matematika slouží žákům školy především jako praktický nástroj


                                             3/8
k řešení odborných úloh, je na zvážení dávat větší prostor v hodinách praktickým aplikacím
a k procvičování základních početních dovedností (rozšiřující učivo využívat ve výuce
seminářů nebo v běžné pro nadané při diferencovaném zadávání). I s ohledem na nižší počet
hodin některých předmětů (např. fyziky) je příležitostí k zamyšlení omezení častého
zařazování matematických úloh v přírodovědných předmětech a věnovat více pozornosti
podpoře schopnosti žáků přírodní jevy vysvětlit v základních souvislostech.
V odborných předmětech převládala frontální výuka, kdy převážným zdrojem informací byli
učitelé. I díky svým odborným znalostem z oboru většinou dokázali žákům pokládat otázky
k probírané látce tak, že je podněcovali k přemýšlení, aplikování dřívějších znalostí a užívá ní
mezipředmětových vztahů. Výuka v těchto předmětech byla jasně směřována k praxi,
podpořena trojrozměrnými pomůckami a modely např. s možností nácviku specifick ýc h
dovedností. Nebyla opomíjena ani etika chování ke zvířatům. Zaznamenána byla také výuka
vedená s nadměrně dominantním postavením učitele a pouze s nízkou mírou aktivizace
žáků. Občasné vyjadřování a reakce žáků byly opravovány podle učitelem nastavenýc h
očekávaných odpovědí, čímž byly málo rozvíjeny kompetence žáků v souladu se školním
vzdělávacím programem (komunikativní kompetence, k řešení problému, týmové práci,
k práci s informacemi). V této sledované výuce byla zřejmá nižší efektivita využití času
i potenciálu žáků.
Zpravidla všichni žáci pracovali stejným tempem bez ohledu na rozdílné vzdělávací potřeby.
Doporučením je v teoretických odborných předmětech zachovat přiměřenou náročnost
výuky vzhledem k oborovému zaměření školy, v případě všeobecně vzdělávacích předmětů
(např. chemie) se více věnovat upevňování základních znalostí žáků s rozdílnou vzdělávac í
úrovní. Zvolení náročnosti úlohy žáky a následné individuální zhodnocení vlastní úspěšnosti
při jejím řešení poskytne učiteli mimo jiné účelnou zpětnou vazbu a jakou míru podpory
jednotliví žáci potřebují. Vyučující mají vhodné informace o žácích se speciálními
vzdělávacími potřebami, ale nedokáží je často při výuce přiměřeně zaměstnat a rozvíjet
podle jejich potřeb a schopností.
Někteří učitelé dokázali v úvodu hodin vhodně žákům prezentovat vzdělávací cíl zaměřený
na jejich vlastní pokrok nebo na konkrétní přínos výuky pro žáky, zpravidla úspěšně dokázali
ověřovat naplnění cíle v průběhu sledované výuky. Účelnost práce se vzdělávacím cílem
byla občas potvrzována průběžnou zpětnou vazbou od žáků i mezi žáky navzájem, což
příznivě podporovalo jejich učební pokrok. Ne vždy byl ke zpětné vazbě o pokroku žáků
využit závěr hodiny, funkční formativní zpětná vazba byla žákům poskytována v malé části
sledovaných hodin. Příležitostí ke zlepšení je zaměřit vzdělávání v souladu se závěry
kontrolní činnosti na využití diferenciace činností ve prospěch žáka i využívání vzájemné ho
vrstevnického hodnocení a sebehodnocení žáky.
Praktické vyučování (např. jezdectví, reprodukce zvířat, vyšetřování zdravotního stavu skotu
v rámci praxe) bylo prováděno pod vedením učitelů na pracovištích střední školy a školního
hospodářství s velmi dobrým vybavením. Bylo velmi dobře organizačně i materiálně
zajištěno, vhodně bylo využíváno nižších počtů žáků ve skupinách. Aktivní individuá lní
přístup učitelů k žákům, vhodné instruktážní ukázky jednotlivých úkonů motivovaly žáky
k dodržování technologických postupů, k samostatnosti a k pečlivosti. V průběhu sledované
výuky bylo zaznamenáno efektivní využívání času, motivace žáků a jejich aktivní přístup
k plnění zadaných úkolů. Učitelé poskytovali žákům zpětnou vazbu využitelnou k jejich
dalšímu učení, sledovali a hodnotili výkon a kvalitu práce. Dbali na upevňování zásad
bezpečné práce a ochrany zdraví, v závěru vyhodnocovali dosažení výsledku. Rovněž
v průběhu praktického vyučování byla mezi účastníky vzdělávání zřejmá příjemná
a podnětná pracovní atmosféra.



                                              4/8
                          Hodnocení výsledků vzdělávání
Z hlediska úrovně odborných předmětů i z hlediska praktického zaměření koncepce školy je
patrná snaha vedení školy vychovávat vzdělané zemědělské odborníky připravené řešit
reálné úkoly na úrovni lokálních farem i v zemědělské velkovýrobě. Velmi dobré vybavení
jak po stránce materiální (laboratoře), tak i po stránce personální (učitelé odborných
předmětů) umožňuje vedení žáků k provádění pokročilých biotechnologií „precizního
zemědělství“ (např. využívání trenažérů k používání pojezdů zemědělské techniky řízené
družicí, využívání systému SMARTFARMING v progresivním způsobu chovatelství, systém
asistované reprodukce hospodářských zvířat včetně transferu embryí u skotu). Ve školní
mlékárně, na jejímž chodu se žáci školy průběžně podílejí, mají příležitost zvládnout celý
technologický proces od příjmu mléka až po zpracování na finální výrobky jako jsou sýry či
jogurty, které se pak realizují na trhu (i např. ve školní žákovské prodejně).
Škola sleduje průběžné i celkové výsledky žáků. K ověřování výsledků vzdělávání žáků
využívají učitelé v oblasti teoretických předmětů obvyklý systém ověřování znalostí žáků
(ústní zkoušení, testy, písemné práce). Vysoký hodnoticí standard má výroční zpráva
o činnosti školy, která kromě statistického zpracování výsledků vzdělávání obsahuje i jejich
vyhodnocení v souvislosti s naplňováním vize školy a profilu absolventa. Ve školním roce
2023/2024 se ve škole vzdělávalo 332 žáků, z tohoto počtu přibližně třetina v oboru vzdělání
41-41-M/01 Agropodnikání a dvě třetiny v oboru 43-41-M/01 Veterinářství. Ročníkové
výsledky žáků byly po doplnění klasifikace a opravných zkouškách velmi dobré,
neúspěšných žáků bylo minimum. V posledních několika letech se škole daří předcházet
riziku školní neúspěšnosti i díky nabídce doučování, což se příznivě odráží nejen v nízkém
počtu žáků opakujících ročník z prospěchových důvodů, ale také ve stabilitě počtu žáků
v jednotlivých třídách. Příchody a odchody žáků v průběhu vzdělávání jsou spíše výjimko u.
Nízká byla i míra vykázaných udělení kázeňských opatření, jen ojediněle jsou žáci
hodnoceni sníženým stupněm z chování. Naopak vyšší počty pochval napomáhají podpoře
motivaci žáků ke vzájemnému sepětí se školou, studovaným oborem vzdělání i s třídním
kolektivem.
Úspěšnost žáků u maturitní zkoušky v roce 2024 byla vysoká, výsledky školy byly několik
posledních let nad hranicí úspěšnosti v rámci celorepublikového srovnání, hrubá
neúspěšnost byla v roce 2024 po podzimních termínech do 5 %. Úspěšnější byli žáci
ve společné části maturitní zkoušky (zejména v českém jazyce a literatuře a anglické m
jazyce, z matematiky skládalo zkoušku jen několik žáků), v profilové části byla škola
náročnější na znalosti a dovednosti žáků, někteří úspěšně absolvovali až po opravném
termínu. Absolventi jsou dobře připraveni přímo na praxi, více než polovina z nich pokračuje
v dalším studiu. Je to příznivé zjištění vzhledem k naplnění profilu absolventa odborné školy
s daným zaměřením.
Rozvoj klíčových kompetencí žáků je podporován a rozvíjen také jejich zapojením
do vědomostních i sportovních soutěží, odborných soutěží, projektů a přehlídek (dožínky,
přehlídky a soutěže se zaměřením na chov masného skotu, přehlídka sýrů apod.). Žáci jsou
také motivování k účasti na odborných seminářích, stážích nebo odborných exkurzíc h
a praxích. V rámci doplňkové činnosti škola nabízí žákům i zájemcům z řad veřejnosti také
zkoušky profesní kvalifikace (např. Pracovník pro rekondici a regeneraci velkých zvířat),
kurz pro výkon obecných zemědělských činností nebo cvičitel jezdectví, kurz a seminář
Dornovy metody pro psy a koně, kurz inseminace a vpravování embryí inseminační
technikou u skotu, ovcí a koz.




                                            5/8
Ve škole funguje školní poradenské pracoviště. Problémy se dařilo zachycovat převážně
v začátku, žáci mají možnost domluvit si konzultace u externí psycholožky. Široká škála
kroužků vede žáky k dovednosti smysluplného trávení volného času a předchází vyššímu
výskytu rizikovému chování. V rámci podpory vztahů v třídním kolektivu škola pořádá
adaptační kurzy, lyžařský výcvik, nebo sportovně-cyklistický kurz.
Škola např. v rámci programu Erasmus+ spolupracuje s řadou zahraničních škol obdobného
zaměření a profesními zemědělskými odbornými organizacemi např. Zemědělský svaz ČR,
Agrární komora; jednotlivé zemědělské organizace.


                                         Závěry
Vývoj školy
– Zlepšení materiálních podmínek.
– Zařazování tandemové metody výuky.
Silné stránky
– Velmi dobré personální a materiální podmínky podporují výuku a umožňují vést žáky
  k získání praktických zkušeností s pokročilými biotechnologiemi. (2.3)
– Činnost školního hospodářství umožňuje žákům přímo v areálu školy být aktivní součástí
  procesu od zemědělské prvovýroby až po realizaci produktu na trhu a rozvíjet
  požadovanou odbornost žáků i v četných zájmových činnostech. (2.4)
– Dlouhodobě stabilní a velmi dobré výsledky vzdělávání žáků včetně výsledků
  při ukončování vzdělávání. (5.2)
– Příjemná pracovní atmosféra většiny vyučovacích hodin. (2.2)
– Výrazná spolupráce se sociálními partnery podporuje inovacemi možnosti vzdělává ní
  i rozvoj podmínek vzdělávání. (1.5)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Nižší míra účelnosti poskytování zpětné vazby učitelům k průběhu vzdělávac ího
  procesu. (2.1)
– Málo využívaná diferenciace s ohledem na učební potenciál žáků; nižší míra vedení žáků
  k práci s informacemi a vzájemné kooperaci. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– V rámci poskytování zpětné vazby z hospitační činnosti k průběhu vzdělávacího procesu
  vymezovat příležitosti ke zlepšení výuky. Se zobecněnými zjištěními z kontrolní činnosti
  pracovat v rámci pedagogického sboru.
– Zaměřit se při vzdělávání na diferenciaci činností v souladu s možnostmi žáka
  a na využívání vzájemného vrstevnického hodnocení a sebehodnocení žáků.




                                            6/8
– Častěji zařazovat kooperativní aktivity mezi žáky, které podpoří nejen získání přísluš nýc h
  vzdělávacích kompetencí, ale také posílí vlastní sebeprezentaci i zodpovědnost žáků
  za učební pokrok.
– Ve větší míře zařazovat do výuky práci s různými informačními zdroji, vést žáky
  k vyhledávání informací, jejich třídění, následné analýze a aplikaci, což podporuje rozvoj
  kritického myšlení s analytických schopností.
– Podporovat praktický rozvoj jazykových a komunikačních dovedností žáků v anglické m
  jazyce.
– Dávat v hodinách všeobecně vzdělávacích přírodovědných předmětů (např. fyzika,
  chemie) větší prostor praktickým aplikacím a procvičování, podporovat schopnosti žáků
  přírodní jevy vysvětlovat v souvislostech.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Školní vzdělávací programy, platné ve školním roce 2024/2025
 2.   Školní řád, klasifikační řád; Vnitřní řád Domova mládeže, platné k termínu inspekční
      činnosti
 3.   Zápisy z jednání pedagogické rady, školní rok 2022/2023 a aktuální (výběr)
 4.   Rozvrhy hodin tříd, školní rok 2024/2025
 5.   Matrika, ke dni inspekční činnosti
 6.   Třídní knihy, školní rok 2024/2025
 7.   Výroční zpráva o činnosti školy, školní rok 2023/2024, včetně Úkolů na školní rok
      2024/2025
 8.   Inspekční zpráva čj. ČŠIE-1109/21-E, ze dne 9. 11. 2021
 9.   Dokumentace školních poradenských služeb vedená ve školním roce 2024/2025
10.   Zápisy předmětových komisí vedené ve školním roce 2023/2024 a 2024/2025




                                             7/8
                                         Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Jaroslav Loučka, školní inspektor, vedoucí inspekčního týmu

 Mgr. Petra Holánková, školní inspektorka

 Bc. Daniela Růžová, kontrolní pracovnice
 Mgr. Hana Řebíčková, školní inspektorka

 Mgr. Martin Valášek, školní inspektor
 Ing. Zdeněk Peták, odborník na zemědělské obory vzdělání

9. 1. 2025




                                            8/8
