CSI0X00BB0BK
Počet listů: 8




                                    Česká školní inspekce
                                    Olomoucký inspektorát
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIM-576/23-M


Název                               Střední zdravotnická škola, Hranice, Nová 1820
Sídlo                               Nová 1820, Hranice I-Město, 753 01 Hranice
E-mail                              szs@szs-hranice.cz
IČO                                 00 600 903
Identifikátor                       600 020 088
Právní forma                        příspěvková organizace
Zastupující                         Mgr. Hana Čamborová
Zřizovatel                          Olomoucký kraj
Místo inspekční činnosti            Nová 1820, Hranice I-Město, 753 01 Hranice
Inspekční činnost na místě          3. − 5. 4. 2023


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění příslušných školních vzdělávacích programů.
                                    Charakteristika
Střední zdravotnická škola, Hranice, Nová 1820 (dále „škola“, „subjekt“) vykonává činnost
střední školy a školní jídelny. V době inspekční činnosti vzdělávání probíhalo v oborech
středního vzdělání s maturitní zkouškou 53-41-M/03 Praktická sestra, 68-42-M/01
Bezpečnostně právní činnost, 53-44-M/01 Ortoticko-protetický technik a v oboru středního
vzdělání s výučním listem 53-41-H/01 Ošetřovatel.
K termínu inspekční činnosti bylo ve škole vzděláváno celkem 407 žáků v denní formě
vzdělávání a z toho bylo 33 žáků s potřebou podpůrných opatření. K termínu inspekční
činnosti škola evidovala 33 žáků se speciálními vzdělávacími potřebami. Školní stravování
využívá průměrně 420 strávníků.
Svou činnost subjekt prezentuje prostřednictvím výroční zprávy o činnosti školy
a na webových stránkách školy (www.szs-hranice.cz), které jsou průběžně aktualizovány.


                          Hodnocení podmínek vzdělávání
Ředitelka školy naplňuje nastavený záměr rozvoje činnosti školy opírající se o analýzu jejího
stavu, vývoj společenské poptávky na trhu práce a dlouholetou znalost prostředí. Analýza
stavu školy reflektuje také to, že škola rozšířila od školního roku 2019/2020 svoji vzdělávac í
nabídku o obor vzdělání Ortoticko-protetický technik. K naplňování koncepčních záměrů
školy napomáhá zapojení do projektů, které jsou zaměřeny nejen na zlepšení materiálního
zázemí výuky, ale i na rozvoj jazykových a odborných kompetencí žáků a učitelů.
Organizační struktura je vytvořena vzhledem k velikosti subjektu účelně, ředitelka
jednoznačně vymezila oblasti působnosti své zástupkyni i dalším pedagogickým
pracovníkům.
Kontrolní a řídicí systém je nastaven způsobem, který postihuje všechny oblasti fungo vá ní
subjektu. Hospitační činnost vedení školy zaměřená na ověřování kvality vzdělávání žáků je
pravidelná a plánovitá, avšak zatím ne zcela účinná. Škole se v praxi dosud nepodařilo plně
eliminovat některé dílčí nedostatky v metodickém vedení výuky, které spočívají
v omezeném využívání sebehodnocení a vzájemného hodnocení žáků a v nedostatečné
aktivizaci žáků s využitím pestrých organizačních metod a forem výuky, nedostate čné
diferenciaci vzdělávacího obsahu vzhledem ke vzdělávacím potřebám jednotlivých žáků,
práci žáků s různými informačními zdroji a využívání formativního hodnocení. Vedení školy
se zjištěnými riziky pracuje a přijímá nezbytná opatření, která však zatím výrazněji
nepřispívají ke zkvalitňování průběhu vzdělávání. Někteří pedagogové jsou zapojeni do
vzájemných hospitací, které ovšem probíhají pouze nepravidelně. Realizované další
vzdělávání pedagogů je v souladu s koncepcí školy, potřebami pedagogů, zjištěním i
z hospitační činnosti vedení školy i vzájemných hospitací učitelů, avšak dosud výrazně
pozitivně neovlivnilo uplatňované metody a formy výuky. Průběžné další vzdělávání bylo
zaměřeno především na nové jazykové poznatky v rámci projektu Erasmus+, vzdělává ní
v oblasti maturitní zkoušky a odborných předmětů. Přínos absolvovaných vzdělávacích akcí
je školou pravidelně vyhodnocován na jednání předmětových komisí.
Materiální zázemí výuky sledovaných oborů vytváří odpovídající podporu pro naplňová ní
požadavků profilu absolventa. Výuka probíhá jak v běžných učebnách, tak v několika
odborných učebnách (učebny ošetřovatelství, pro výuku první pomoci a bezpečnostní
přípravy) a ve smluvních zdravotnických zařízeních, kde je zajištěna i odborná praxe žáků.
K zajištění stáží jsou využívána smluvní zařízení sociální péče. Nabízené obory umožňují
žákům školy vzájemnou prostupnost. Vzdělávání v oboru Bezpečnostně právní činnost
připravuje žáky pro výkon povolání ve složkách Integrovaného záchranného systému, ve


                                             2/8
veřejné správě nebo v bezpečnostních sborech. Prostory školy nabízejí relaxační zóny
i podmínky ke sportovním aktivitám. Pro výuku tělesné výchovy slouží dvě tělocvič ny
a posilovna. Podnětným prostředím k rozvoji čtenářské gramotnosti je žáky využíva ná
školní knihovna.
Míra úrazovosti žáků v minulém školním roce byla vyšší, škola přijala opatření
formou častějšího zdůrazňování možných rizik a poučováním žáků v oblasti bezpečnosti
a ochrany zdraví. Škola podporuje zdravý vývoj žáků zejména začleněním problematik y
výchovy ke zdraví do výuky, organizováním sportovních aktivit a akcí zaměřených na
zdravý životní styl. Škola poskytuje stravování ve vlastní školní jídelně, kde připravuje
i stravu pro strávníky vyžadující dietní stravování. Nabídkou dvou hlavních jídel podporuje
samostatnost žáků v rozhodování v oblasti zdravého stravování.


                          Hodnocení průběhu vzdělávání
Společným znakem hodnocených vyučovacích hodin v rámci inspekční činnosti byla
příjemná pracovní atmosféra založená na vzájemném respektu a důvěře. Žáci kladli bez obav
dotazy a vyjadřovali se k tématu, přístup pedagogů k žákům byl vstřícný, vycházel z jejich
přirozené autority a podporoval otevřenou komunikaci. Žáci byli motivováni ke všem
učebním aktivitám, pracovali se zájmem a odpovědně přistupovali k plnění zadaných úkolů.
Pedagogové většinou podporovali žáky v jejich práci. Vyučovací hodiny se vyznačo va ly
jasnou strukturou, byly formovány zejména klíčové kompetence k řešení problémů, k učení
a k uplatnění logického uvažování v rámci průřezových témat. Názornost výuky byla
podpořena dostatkem vhodných učebních pomůcek a obrazovým materiálem. Audiovizuá lní
didaktická technika pro posílení názornosti a efektivní zprostředkování informací byla
ve vyučovacích hodinách využita zejména pedagogy, méně pak žáky.
Pedagogové vycházeli z dosavadních znalostí a dovedností žáků. V úvodu vyučovac íc h
hodin byl žákům vhodně sdělen vzdělávací cíl. Z organizačních forem výrazně převažovala
frontální výuka doplněná řízeným rozhovorem s žáky, pouze ojediněle však byly zařazovány
i formy výuky podporující vzájemnou spolupráci. Nedostatečná pestrost forem tak vždy
nevytvářela žákům příležitosti k týmové spolupráci, která by rozvíjela jejich schopnost
komunikace při společném řešení problémů.
Účelné zařazování mezipředmětových vztahů a příkladů využití vzdělávacího obsahu
v reálném životě bylo podpořeno názorností výuky a vedlo k rozvoji funkčních gramotností
a sociálních a osobnostních kompetencí žáků. Vyučující poskytovali žákům průběžnou
zpětnou vazbu a účinnou pomoc při řešení úkolů a žáci vhodně využili chyby ke svému
učení. V průběhu výuky byl kladen důraz na rozvoj čtenářské gramotnosti především
v jazykovém vzdělávání s ojedinělými prvky mediální výchovy, zřídka ale za využití práce
žáků s různými informačními zdroji.
Ve velké části vyučovacích hodin nebyla vždy zřetelná diferenciace vzdělávacího obsahu
zohledňující odlišné vzdělávací potřeby jednotlivých žáků či jejich nadání, vyučující aktivně
nevyhledávali nadané žáky. V závěru vyučovacích hodin byla žákům jen ojediněle
poskytnuta efektivní formativní zpětná vazba motivující je k dalšímu učení a reflektujíc í
jejich individuální pokrok. Chybělo stanovení cílů na příští vyučovací hodinu, reflexe žáků
a prostor ke vzájemnému hodnocení. Nebyly tak dotvářeny zpětné vazby
ve vztahu ke splnění stanovených výukových cílů pro žáky i učitele.
V odborných předmětech učitelé důsledně vyžadovali obsahovou i formální správnost
včetně užívání odborné terminologie. Žáci byli motivováni k učebním aktivitám, pracovali
se zájmem a odpovědně přistupovali k plnění zadaných úkolů. Pozitivně reagovali


                                            3/8
na pokyny vyučujících, zpravidla úspěšně prezentovali osvojené odborné znalosti
i vědomosti z jiných vyučovacích předmětů. Pedagogové často doplňovali vzdělávací obsah
o poznatky z odborné praxe, často byla také vhodně zdůrazněna možnost využití nabytých
vědomostí a dovedností v budoucím profesním i v běžném osobním životě. Logická
uspořádanost osvojovaných znalostí, dovedností a názornost výuky zvyšovala motivac i
žáků.
Praktická výuka realizovaná ve zdravotnickém zařízení byla dobře zorganizo vá na
a zajištěna na odděleních lůžkové péče. Žáci pracovali dle standardu ošetřovatelské péče,
účastnili se realizace ošetřovatelských činností. Vedli si dokumentaci, nacvičova li
ošetřovatelské výkony, upevňovali získané vědomosti pod vedením učitelek, které je účelně
vedly, instruovaly a provázely praktickou výukou. Žáci rozvíjeli komunikaci s pacienty
i v týmu zdravotnického personálu, spolupracovali mezi sebou při péči o pacienty. Témata
teoretických hodin odborných předmětů se prolínala se sledovanými ošetřovatelskými
výkony. Žáci prokazovali požadované praktické dovednosti v rámci přípravy na povolání.
Na závěr praktické výuky proběhlo vrstevnické sebehodnocení a hodnocení žáků učitelka mi.


                          Hodnocení výsledků vzdělávání
Škola sleduje úspěšnost žáků ve vzdělávání, jejich skupinové i individuální výsledky
za jednotlivá klasifikační období pravidelně vyhodnocuje na jednáních pedagogické rady.
Se získanými daty dále pracuje, přijímá konkrétní návrhy ke zlepšení výsledků
ve vzdělávání, není však patrné důslednější zpětné hodnocení účinnosti přijatých opatření.
Přehled o znalostech jednotlivých žáků získává především prostřednictvím vlastníc h
hodnoticích nástrojů. Výsledná data z písemných prací většího rozsahu jsou vyučujíc ím i
analyzována, chybí však opatření vedoucí k minimalizaci diagnostikovaných chyb. Škola
podporuje rozvoj talentovaných žáků jejich zapojováním do školních, případně vyšších kol
různých druhů soutěží a odborných aktivit. Důležitou zpětnou vazbou pro školu je úspěšnost
žáků u maturitních zkoušek, v přijetí absolventů k dalšímu studiu na vyšších odborných
a vysokých školách a také sledování jejich uplatnění v profesní praxi. Škola identifikuje žáky
s rizikem školního neúspěchu, nabízí jim individuální konzultace, nebo pravidelně realizuje
doučování, případně zintenzivňuje přípravu žáků na maturitní zkoušku, ale nedostatečně
diferencuje vzdělávací potřeby jednotlivců v průběhu vzdělávání. Na dosahované výsledky
vzdělávání pozitivně působí mj. fakt, že škola bezodkladně přijímá opatření na minimalizac i
zvýšené absence žáků. Škola má nastavena rovněž systémová pravidla pro vedení dialogu
se žáky, zákonnými zástupci žáků školy a pedagogickými pracovníky. Od letošního školního
roku existuje školní parlament, který se zapojuje do organizace školního života. Vzdělávac í
nabídku škola vhodně rozšiřuje realizací různých vzdělávacích akcí, čímž podporuje
osobnostní rozvoj žáků a jejich uplatnění na trhu práce (např. exkurzemi, projektovými dny,
kurzy první pomoci a kroužky pro žáky základních škol v regionu) i celorepubliko vo u
spoluprací se školami.
Zákonní zástupci žáků jsou o výsledcích vzdělávání průběžně informováni především
prostřednictvím školního elektronického informačního systému, na třídních schůzkách nebo
formou individuálních konzultací. Celkové výsledky vzdělávání včetně účasti a umístě ní
žáků v soutěžích, aktivitách a projektech školy podporujících rozšíření znalostí a dovedností
žáků jsou podrobně zveřejněny ve výroční zprávě o činnosti školy.
Školní poradenské pracoviště je tvořeno školní psycholožkou, výchovnou poradkyní, školní
metodičkou prevence a kariérní poradkyní, jejichž činnosti jsou jasně vymeze ny
a koncepčně propojeny. Všechny členky se v úzké spolupráci zaměřují především
na podporu žáků se speciálními vzdělávacími potřebami, prevenci školní neúspěšnosti,


                                             4/8
kariérové poradenství a prevenci rizikových jevů. Tým poradenských pracovníků funkčně
doplňuje metodické sdružení asistentů pedagoga ustanovené k vzájemnému sdílení
zkušeností a osvědčených postupů při práci s žáky s potřebou podpůrných opatření. Škola
poskytuje žákům se speciálními vzdělávacími potřebami podpůrná opatření vycházejíc í
z doporučení školských poradenských zařízení. O individuálních vzdělávacích potřebách
těchto žáků jsou všichni vyučující pravidelně informováni, ale neprobíhá zcela efektivní
uplatňování podpůrných opatření přímo ve výuce.
V oblasti prevence rizikového chování žáků má škola vytvořeny vhodné nástroje, důraz
je kladen zejména na udržování příznivého klimatu a bezpečného prostředí pro vzdělává ní
všech žáků. Při plnění preventivního programu jsou během školního roku realizo vá ny
aktivity (programy, besedy, projekty apod.), které cíleně reagují na aktuální problematik u
jednotlivých třídních kolektivů. Školní metodička prevence společně se školní psycholožko u
a třídními učiteli průběžně sledují klima ve třídách a v případě výskytu rizikového chování
žáků situaci bezodkladně řeší podle nastavených pravidel ve spolupráci s jejich zákonnými
zástupci, popřípadě odbornými pracovišti. K preventivním aktivitám školy se řadí také
pravidelně organizované třídnické hodiny a pravidelné vyhodnocení dotazníku na školní
klima. Účinnost zvolené strategie v těchto oblastech potvrzuje minimální výskyt rizikové ho
chování. K upevňování dobrých vztahů mezi žáky a vytváření přátelské atmosféry přispívají
také adaptační pobyty pro žáky prvních ročníků. Žáci se mohou vyjádřit k dění ve škole
přímo při osobním kontaktu s vyučujícími a prostřednictvím schránky důvěry.
V oblasti kariérového poradenství se škola systematicky zaměřuje mimo uplatnění žáků
na trhu práce také na otázky dalšího studia na vyšších odborných nebo vysokých školách,
poskytuje žákům dostatek informací o možnostech jejich uplatnění v dalším studiu
a profesním životě. Informace o uplatnění absolventů školy a jejich úspěšnosti v navazujíc ím
studiu nebo profesním životě škola získává prostřednictvím neformální komunikace
s absolventy školy.


                                         Závěry
Vývoj školy
- Od školního roku 2019/2020 je do vzdělávací nabídky zařazen nový obor vzdělání
  Ortoticko-protetický technik.
Silné stránky
- Efektivní spolupráce s vnějšími partnery společně se systematickým zapojováním školy
  do projektové činnost přispívá ke zkvalitňování materiálních podmínek vzdělává ní
  a zajištění odborných praxí žáků přispívá k rozvoji jejich klíčových kompetencí
  a naplňování profilu absolventa.
Slabé stránky a/nebo příležitosti ke zlepšení
- V hodnocených vyučovacích hodinách nebyla účelně využívána audiovizuální technika
  žáky, ve velké části vyučovacích hodin nebyla vždy zřetelná diferenciace vzdělávac ího
  obsahu zohledňující odlišné vzdělávací potřeby žáků či jejich nadání.
- V závěrech některých vyučovacích hodin chyběla reflexe žáků a prostor ke vzájemné mu
  hodnocení. Nebyly tak dotvářeny zpětné vazby ve vztahu ke splnění stanovenýc h
  výukových cílů pro žáky i učitele.
- Ve výuce není dostatečně zastoupena práce žáků s různými informačními zdroji.



                                            5/8
- Výsledná data z písemných prací většího rozsahu jsou analyzována, nejsou k nim však
  přijímána potřebná opatření pro jejich minimalizaci s následnou úpravou a kontrolou.
Doporučení pro zlepšení činnosti školy
- Ve výuce důsledněji diferencovat vzdělávací činnosti žáků s ohledem na jejich
  individuální vzdělávací možnosti a potřeby, vyhledávat aktivněji talentované a nadané
  žáky a poskytovat jim větší zpětnou vazbu a informace o jejich posunech v získávání
  vědomostí.
- Zásadně posílit využívání různých informačních zdrojů a více tak podpořit rozvoj
  kritického myšlení žáků.
- Soustředit se častěji na kooperativní metody a formy výuky, volit častěji skupinovou práci
  a práci ve dvojici k rozvoji spolupráce.
- Častěji využívat formativního hodnocení práce žáků a vzájemného hodnocení žáků
  ve výuce, funkčnost tohoto nastavení ověřovat při hospitační činnosti vedení školy.
- Využívat závěry vyučovacích hodin k hodnocení naplnění daného cíle s efektivním
  vytyčením cílů na příští vyučovací hodiny. Nastavit funkční systém shrnutí vyučovac í
  jednotky, do hodnocení zapojovat častěji i žáky tak, aby obdrželi zpětnou informac i
  o dosažené úrovni poznání a jak své učení dále řídit.
- Ve větší míře pracovat s průběžnými výsledky vzdělávání a vyhodnocovat je i s ohledem
  na žáky ohrožené rizikem školního neúspěchu.
- Důsledněji zpětně hodnotit účinnost zpětně přijatých opatření ke zlepšení výsledků
  ve vzdělávání.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 15 dnů přijmout adekvátní opatření k prevenci nedostatků zjištěných
při inspekční činnosti a ve stejné lhůtě písemně informovat Českou školní inspekci,
jaká byla přijata opatření.
Zprávu zašlete na adresu Česká školní inspekce, Olomoucký inspektorát, Wellnerova
25, 779 00 Olomouc, případně prostřednictvím datové schránky (g7zais9), nebo
na e-podatelnu csi.m@csicr.cz s připojením elektronického podpisu.


            Seznam dokladů, o které se inspekční zjištění opírají
 1.   Školní vzdělávací program, obor vzdělání 68-42-M/01 Bezpečnostně právní činnost,
      s platností od 1. 9. 2018
 2.   Školní vzdělávací program, obor vzdělání 53-41-H/01 Ošetřovatel, s platností
      od 1. 9. 2018 s aktualizací od 1. 9. 2022
 3.   Školní vzdělávací program, obor vzdělání 53-41-M/03 Praktická sestra, s platností
      od 1. 9. 2019
 4.   Školní vzdělávací program, obor vzdělání 53-44-M/01 Ortoticko-protetický technik,
      s platností od 1. 9. 2020
 5.   Výpis z rejstříku škol a školských zařízení, ze dne 23. 3. 2023
 6.   Výroční zprávy o činnosti školy, školní roky 2020/2021 a 2021/2022


                                            6/8
 7.   Školní řád Střední zdravotnické školy, Hranice, Nová 1820 čj. 21/405/2021 včetně
      pravidel pro hodnocení výsledků vzdělávání a chování žáků, s platností od 1. 9. 2021
 8.   Vnitřní řád školní jídelny, s platností od 1. 9. 2022
 9.   Třídní knihy jednotlivých tříd střední školy (elektronické), školní rok 2022/2023
10.   Zápisy z jednání pedagogické rady školy, školní roky 2021/2022 a 2022/2023
      k termínu inspekční činnosti
11.   Rozvrhy hodin podle tříd a vyučujících, školní rok 2022/2023
12.   Plán kontrolní a hospitační činnosti ve školním roce 2022/2023, ze dne 1. 9. 2022
13.   Záznamy z hospitace vedené za školní roky 2021/2022 a 2022/2023, k termínu
      inspekční činnosti
14.   Rámcový plán vzdělávání, školní rok 2022/2023, čj. 22/459/2022, ze dne 24. 8. 2022
15.   Inspekční zpráva, čj. ČŠIM-532/15-M, ze dne 30. 4. 2015
16.   Inspekční zpráva, čj. ČŠIM-1183/17-M, ze dne 5. 12. 2017
17.   Složka: Zápisy z porad předmětových komisí, školní rok 2022/2023, k termínu
      inspekční činnosti
18.   Složka: Písemné práce z vybraných vyučovacích předmětů (namátkový výběr), školní
      rok 2022/2023, k termínu inspekční činnosti
19.   Přehled prospěchu školy za 1. pololetí školního roku 2022/2023
20.   Seznam žáků se speciálními vzdělávacími potřebami, školní rok 2022/2023, k termínu
      inspekční činnosti
21.   Minimální preventivní program 2022–2023 včetně Krizového plánu, školní rok
      2022/2023 (Případy rizikového chování ve škole)
22.   Složka: Zápisy z porad školního poradenského pracoviště, školní rok 2022/2023
23.   Doklady vztahující se k finančním podmínkám školy, rok 2022
24.   Doklady související se zajištěním bezpečnosti žáků, školní rok 2022/2023
25.   Doklady vztahující se ke školnímu stravování, školní rok 2022/2023
26.   Personální dokumentace (doklady o dosaženém vzdělání vzhledem k odborné
      kvalifikaci pedagogických pracovníků)


                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Olomoucký
inspektorát, Wellnerova 25, 779 00 Olomouc, případně prostřednictvím datové
schránky (g7zais9), nebo na e-podatelnu csi.m@csicr.cz s připojením elektronického
podpisu, a to k rukám ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




                                           7/8
Složení inspekčního týmu a datum vyhotovení inspekční zprávy


 Mgr. Pavel Leszkow, školní inspektor,
 vedoucí inspekčního týmu                            ………………………..

 Mgr. Pavel Fridrich, školní inspektor
                                                     ………………………..

 Mgr. Alice Havlíčková, školní inspektorka
                                                     ………………………..

 Mgr. Iva Švecová, školní inspektorka
                                                     ………………………..

 Ing. Renata Skutková, kontrolní pracovnice
                                                     ………………………..
 Mgr. Andrea Spáčilová, přizvaná osoba,
 odbornice na výuku odborných vyučovacích
 předmětů zdravotnického zaměření                    ………………………..




V Olomouci dne .…………….




                                              8/8
