                                 Česká školní inspekce
                               Moravskoslezský inspektorát
                               Matiční 20, 702 00 Ostrava
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIT-2143/25-T
                                       Sp. zn. ČŠIT-S-546/25-T


Název                               Střední průmyslová škola, Ostrava-Vítkovice,
                                    příspěvková organizace
Sídlo                               Zengrova 1, 703 00 Ostrava-Vítkovice
E-mail                              sekretariat@spszengrova.cz
IČO                                 00 602 141
Identifikátor                       600 017 699
Právní forma                        příspěvková organizace
Zastupující                         Mgr. Tomáš Řežáb
Zřizovatel                          Moravskoslezský kraj
Místa inspekční činnosti            Zengrova 822, 703 00 Ostrava
                                    Zengrova 823, 703 00 Ostrava
Inspekční činnost na místě          2.–3. 10. 2025, 6.–7. 10. 2025 a 9. 10. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b), c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Střední průmyslová škola, Ostrava-Vítkovice, příspěvková organizace (dále „škola“)
vykonává činnost střední školy. Ve školním roce 2025/2026 se ve 20 třídách školy
vzdělávalo 468 žáků, z toho 44 žákům se speciálními vzdělávacími potřebami byla
poskytována podpůrná opatření v rozsahu 1. až 3. stupně. Individuální vzdělávací plán byl
uplatňován u dvou žáků, odlišný mateřský jazyk má 16 žáků. K termínu inspekční činnosti
škola poskytovala střední vzdělávání s výučním listem v oboru vzdělání 23-56-H/01
Obráběč kovů. Střední vzdělávání ukončené maturitní zkouškou škola umožňuje v oborech
vzdělávání 23-41-M/01 Strojírenství, 63-41-M/01 Ekonomika a podnikání a 23-45-L/01
Mechanik seřizovač. Obor Mechanik seřizovač je podporován prospěchovou složkou
stipendia, poskytovanou zřizovatelem, s cílem zvýšit zájem žáků o vzdělávání a motivo vat
je k dosahování dobrých výsledků při vzdělávání.
Stravování žáků je zajištěno v budově školy ve školní jídelně – výdejně, kterou provozuje
Střední průmyslová škola chemická akademika Heyrovského, Ostrava, příspěvková
organizace.


                         Hodnocení podmínek vzdělávání
Ředitel školy působí ve funkci od roku 2015. Při řízení školy a jejím pedagogickém vedení
využívá své odborné i profesní zkušenosti. Zpracoval strategii rozvoje školy na období
2022–2027, ve které stanovil hlavní priority v oblasti výchovy a vzdělávání. Mezi ně patří
podpora uplatnitelnosti žáků na trhu práce, vedení žáků k sociálně a občansky odpovědnému
jednání, rozvoj morálních hodnot, empatie nebo schopnosti pracovat s informacemi.
Naplňování této koncepce podporují dlouhodobě budované vztahy se sociálními partnery,
kteří se aktivně podílejí na rozvoji praktických dovedností žáků, zejména prostřednictvím
odborného výcviku na reálných pracovištích. Inspirativní je rovněž účelná spolupráce
s vysokými školami, která přináší nové podněty jak žákům, tak pedagogům.
Škola rozvíjí vztahy se žáky 8. a 9. ročníků základních škol, pro které pravidelně organizuje
dny otevřených dveří a akci „Den na škole“ zaměřenou na praktické činnosti motivující žáky
k dalšímu vzdělávání v technických oborech. Konstruktivní partnerské vztahy vytváří
vedení školy se zřizovatelem, kterému ředitel předkládá návrhy na zlepšování materiálníc h
podmínek školy.
Organizační struktura odpovídá potřebám školy. Na řízení subjektu se vedle ředitele podílí
zástupci pro teoretické a praktické vyučování, kteří mají přesně stanovené kompetence
a odpovědnost. Na širším vedení školy se podílí školní poradenské pracoviště. Žákovský
parlament je přínosným komunikačním prostředníkem mezi žáky, vedením školy a učiteli.
Jeho činnost přispívá k rozvoji občanských kompetencí, zvyšuje jejich zájem o školní
společenství, aktivní zapojení do akcí a projektů školy nebo zprostředkuje podněty k řešení
z jednotlivých tříd, což vede k vytváření pozitivního klimatu.
Kontrolní činnost ředitele a dalších pracovníků pověřených vedením probíhá na základě
plánu kontrolní a hospitační činnosti pravidelně nebo operativně podle potřeby
a v dostatečné míře. Zaměřuje se na dosahování vzdělávacích cílů, podporu rozvoje
klíčových kompetencí, na účinnost podpory žákům se speciálními vzdělávacími potřebami
či žáků nadaných i na práci začínajících učitelů. Doporučení z rozboru hospitací poskytuje
pedagogům konkrétní náměty pro jejich pedagogický rozvoj.




                                            2/8
Nastavený informační systém školy mezi zaměstnanci navzájem i zákonnými zástupci
je funkční a efektivně podporuje vnitřní komunikaci i organizaci provozu. Škola využívá
sdílené úložiště, kde jsou dostupné plánované akce, informace o dalším vzdělává ní
pedagogických pracovníků a výukové materiály.
V rámci zajištění bezpečnosti využívá škola modul Emergency, který umožňuje reagovat
na mimořádné a krizové situace a prostřednictvím notifikací okamžitě informovat žáky,
pedagogy i zákonné zástupce. Škola tento modul také využívá k pravidelnému nácviku
evakuace a dalších krizových postupů, čímž přispívá k systematickému rozvoji
bezpečnostních kompetencí všech zúčastněných.
Škola má zpracovaný plán dalšího vzdělávání pedagogických pracovníků vycházejíc í
primárně z potřeb školy, finančních možností a aktuální nabídky. Prioritně je zaměřen
na rozvoj digitálních kompetencí a vzdělávání v oblasti inovativních výukových a učebních
metod. Získané informace a zkušenosti si mnozí z nich předávají při hospitacích.
V souladu s profilací školy věnuje ředitel pozornost průběžné obnově a rozvoji
materiálně-technického zázemí. Škola má dostatek odborných učeben a dílen, které jsou
účelně vybaveny. Výuku podporuje moderní výpočetní a didaktická technika, široká škála
pomůcek, specializovaných zařízení a strojů.
V oblasti bezpečnosti a ochrany zdraví i požární prevence jsou žáci pravidelně poučováni
a seznamováni s riziky. Vedení školy provádí analýzu úrazovosti, věnuje stálou pozornost
úrazové prevenci žáků, což se projevuje v její nízké míře.


                          Hodnocení průběhu vzdělávání
Vzdělávání ve všech oborech bylo realizováno v souladu s kurikulárními dokumenty. Výuka
byla metodicky promyšlená a přiměřeně náročná. Zkušení pedagogové efektivně propojovali
teoretické a odborné vzdělávání s praxí, čímž podporovali porozumění v souvislostec h.
Vztahy mezi učiteli a žáky byly založeny na vzájemném respektu, což přispíva lo
k pozitivnímu klimatu ve výuce.
Hospitovaná výuka všeobecně vzdělávacích předmětů, s převahou frontální formy výuky,
doplněná řízeným rozhovorem s žáky, byla organizačně dobře zvládnutá. Výklad učiva byl
veden jasně a srozumitelně, nové pojmy byly zařazovány do již známých souvislos tí
a propojovány s reálnými situacemi. Vyučující dbali na správnost odpovědí a rozvíje li
logické myšlení žáků, vhodně pracovali s chybou a zohledňovali rozdílné vzdělávací potřeby
žáků. Prostor pro další rozvoj lze spatřovat v častějším zařazováním různých metod a forem
práce umožňující aktivní a intenzivnější zapojení žáků do výuky. Realizace teoretické části
odborného vzdělávání byla pozitivně ovlivněna odborností a osobním přístupem
vyučujících, kteří do výuky vnášeli praktické zkušenosti a názorné příklady z praxe.
Obsahově náročné učivo bylo žákům zprostředkováno v logických souvislostec h,
srozumitelným výkladem a důsledným začleňováním nových pojmů do již známého
kontextu. Důraz byl kladen na přesné a jednoznačné používání odborné terminolo gie,
na osvojování, procvičování a upevňování znalostí a dovedností s cílem jejich aplikace
v nových situacích. Zvolené metody, formy práce i typy úloh podporovaly dosažení
vzdělávacích cílů, méně často však byla ověřována míra jejich porozumění. Vyučujíc í
vhodně využívali názorné pomůcky a přístrojovou techniku k upevnění učiva a jeho
propojení s odbornou praxí. Hodnocení výuky všeobecně vzdělávacích i odborných
teoretických předmětů bylo ve většině případů založeno na stručném shrnutí učiva ze strany
vyučujících, přičemž zapojení žáků do reflexe vzdělávacích cílů zůstávalo omezené.


                                           3/8
Formativní hodnocení a funkční sebehodnocení byly využívány pouze ojediněle, příležitos ti
k vzájemnému hodnocení mezi žáky nebyly systematicky rozvíjeny. Větší důraz na aktivní
zapojení žáků do procesu hodnocení by mohl přispět k hlubšímu porozumění učivu a rozvoji
jejich schopnosti reflektovat vlastní pokrok. Pedagogové v teoretické výuce neposkytova li
vždy účinnou zpětnou vazbu, ta se omezovala pouze na sdělení známek a v některých
případech jen na stručný komentář k nim. Rozvoj kooperativních dovedností žáků a efektivní
žákovská spolupráce při plnění úkolů nebyla ve sledované výuce výrazněji zaznamenána.
Praktické vyučování bylo realizováno v odborných učebnách a dílnách nejen v areálu školy,
ale i na smluvních pracovištích pod vedením kvalifikovaných instruktorů. Žáci byli
vybaveni předepsanými pracovními oděvy a ochrannými pomůckami. Kvalita praktické
výuky dosahovala velmi dobré úrovně. Vhodně navazovala na teoretické předměty,
vycházela z očekávaných výstupů školního vzdělávacího programu a cíleně rozvíje la
odborné dovednosti žáků. Systematicky seznamovala žáky s výrobními technologie mi
a podporovala formování pracovních návyků. Pedagogičtí pracovníci využívali své profesní
zkušenosti, které přispívaly k rozvoji spolupráce mezi žáky a vzájemnému respektu. Žáci
projevovali zájem o práci, zodpovědně plnili zadané úkoly, respektovali stanovená pravidla
včetně zásad bezpečnosti práce a dokázali věcně diskutovat o pracovních postupech.
Průběžné hodnocení žáků probíhalo s ohledem na jejich individuální pokrok. Při plnění
úkolů byli žáci vhodně vedeni k volbě efektivních pracovních postupů.
Ve sledované teoretické i praktické výuce bylo patrné, že škola dlouhodobě vytváří vhodné
podmínky pro vzdělávání žáků se speciálními vzdělávacími potřebami. K jejich
individuálním potřebám přistupuje cíleně, poskytuje odpovídající podporu v souladu
s doporučeními školských poradenských zařízení, případně přijímá konkrétní opatření
na základě zpětné vazby od pedagogických pracovníků. V rámci rozvoje jazykovýc h
kompetencí a podpory mezipředmětových vztahů byly ve výuce využívány odborné texty
a prvky dvojjazyčné výuky, které přispívaly k posílení čtenářské gramotnosti a jazykové
vybavenosti žáků a schopnosti aplikovat cizí jazyk v praktickém kontextu.
K všestrannému rozvoji osobnosti, talentu a nadání žáků přispívají pravidelné školní
aktivity, jako adaptační, sportovní a poznávací kurzy, účast na soutěžích či odborné exkurze.
Tyto činnosti vhodně navazují na školní vzdělávací programy, podporují rozvoj
prosociálních vztahů v třídních kolektivech a zároveň působí preventivně vůči sociálně
patologickým jevům.
Škola cíleně rozvíjí propojování formálního a neformálního vzdělávání prostřednictvím
pestré nabídky zájmových aktivit, které podporují praktické dovednosti, tvořivost i zdravý
životní styl žáků. Kroužky zaměřené na modelování, CNC programování, robotiku, 3D tisk,
svařování a pohybové aktivity přispívají k rozvoji technického myšlení, manuální zručnosti
a fyzické kondice.


                          Hodnocení výsledků vzdělávání
Průběžné výsledky vzdělávání jsou pravidelně analyzovány na úrovni jednotlivýc h
vyučujících i v rámci řízení pedagogického procesu. Přestože většina žáků dosahuje
očekávané úrovně, u části z nich se vzdělávací výsledky dlouhodobě nelepší, což ukazuje
na potřebu intenzivnější podpory a efektivnějších opatření v oblasti individualizace výuky.
Škola průběžně sleduje chování žáků, oceňuje jejich úspěchy a aktivní přístup ke vzdělává ní.
V případech porušování pravidel školního řádu přijímá opatření k posílení kázně. Projevy
problémového chování jsou důsledně řešeny za spolupráce školního poradenského


                                            4/8
pracoviště se samotnými žáky, v případě potřeby také s jejich zákonnými zástupci.
Ve školním roce 2024/2025 byla důtka třídního učitele nebo ředitele školy udělena celkem
36 žákům, převážně za neaktivní přístup ke vzdělávání. Naopak pochvalu třídního učitele
či ředitele školy obdrželo 90 žáků, a to nejčastěji za spolupráci při realizaci charitativníc h
akcí, za aktivní propagaci školy nebo za její reprezentaci v soutěžích a olympiádách.
Vyučující využívají široké spektrum hodnoticích nástrojů, mezi které patří ústní zkoušení,
písemné práce, on-line testy, pozorování, sledování aktivity žáků ve výuce a individuá lní
rozhovory. Tyto postupy ne vždy vedou k včasnému zachycení vzdělávacích obtíží u méně
úspěšných žáků.
Zákonné zástupce škola pravidelně informuje prostřednictvím školního informač ního
systému a prostřednictvím třídních schůzek a příp. také telefonního i osobního kontaktu.
Ve školním roce 2024/2025 v prvním pololetí prospělo s vyznamenáním 70 žáků, prospělo
338, neprospělo 28 a 20 žáků nebylo hodnoceno. Absence žáků v teoretickém vyučová ní
byla 32 199 hodin, což představuje 71 hodin na žáka. Celková neomluvená absence byla
338 hodin. Ve druhém pololetí prospělo s vyznamenáním 64 žáků, prospělo
368 a neprospělo 17 žáků. Absence žáků v teoretickém vyučování byla 35 543 z toho
neomluvená absence byla 178 hodin, absence na žáka představuje 79 hodin.
Významným ukazatelem kvality poskytovaného vzdělávání je úspěšnost žáků u maturitníc h
a závěrečných zkoušek. V roce 2025 v oborech vzdělání ukončených maturitní zkouškou
z 88 žáků prospělo s vyznamenáním 30 a neprospělo sedm žáků. U oboru vzdělání
zakončeným výučním listem ze 33 žáků dva prospěli s vyznamenáním a šest žáků
neprospělo. Škola na výsledky reaguje a přijímá opatření k jejich eliminaci spočívajíc í
v nabídce doučování, dělení hodin a v poskytování individuálních konzultací, které jsou
žákům nabízeny ze všech vyučovacích předmětů.
Objektivní srovnání výsledků s ostatními školami umožňuje účast školy v externím
výběrovém zjišťování výsledků žáků. Ve výběrovém zjišťování výsledků žáků středních
škol (2022/2023), ve finanční gramotnosti a čtenářské gramotnosti, dosáhli žáci školy
průměrných a slabých výsledků. Výsledky žáků jsou sledovány a konzultovány v rámci
jednotlivých vyučovacích předmětů, přičemž pozornost je věnována analýze faktorů
ovlivňujících jejich úspěšnost a hledání vhodných forem podpory. Přesto se ukazuje,
že škola v této oblasti nepostupuje vždy důsledně. V průběhu inspekční činnosti byla
zpracována ucelená strategie předcházení školní neúspěšnosti, která jako součást
poradenských služeb umožní systematicky podporovat žáky ohrožené neúspěchem
a včasnou intervenci.
Školní poradenské pracoviště pracuje ve složení výchovná poradkyně, školní metodička
prevence a interní školní psycholog a účelně spolupracuje s koordinátorkou pro práci
s nadanými žáky. Funkčně je nastavena spolupráce s třídními učiteli i s dalšími vyučujíc ími.
Výchovná poradkyně kromě systematické péče o žáky se speciálními vzdělávac ím i
potřebami poskytuje vhodnou metodickou podporu i pedagogům. Jednotlivé preventivní
aktivity a programy organizované školou se vhodně promítají do konkrétních činností žáků
jak ve výuce, tak i při ostatních akcích. Škola aktivně vytváří pozitivní klima a dobré vztahy
v nových třídních kolektivech a efektivně předchází možným obtížím při přechodu žáků
ze základního na střední vzdělávání.
Škola věnuje systematickou pozornost identifikaci nadaných žáků i těm, kteří projevují
hlubší zájem o studovaný obor. Cíleně vytváří podmínky pro rozvoj jejich talentu
a podporuje jejich osobnostní růst. Prostřednictvím vhodně zvolených vzdělávacích strategií
a obohacujících aktivit mají žáci příležitost se zapojovat do soutěží, v nichž dosahují


                                             5/8
výrazných úspěchů na školní, krajské i celostátní úrovni (např. 1. místo v krajském kole
a 3. místo v celostátní soutěži Kovo Junior). Kvalitní ročníkové práce žáků se uplatnily
i v rámci Středoškolské odborné činnosti – např. RC model Tatra získal 1. místo v okresním
i celostátním kole, stejně jako odborná práce z oblasti ekonomie. Žáci se rovněž aktivně
zapojují do charitativních projektů, jako jsou Srdíčkové dny nebo podpora hospice
Ondrášek, čímž rozvíjejí své sociální cítění a občanskou angažovanost.
Spolupráce školy se sociálními partnery představuje významnou a společensky přínosnou
oblast její činnosti. Škola aktivně vnímá potřeby zaměstnavatelů v oblasti odborných
kompetencí absolventů a na základě jejich podnětů pravidelně aktualizuje vzdělávací obsah.
Tímto způsobem systematicky propojuje teoretickou výuku s praktickou přípravou
na pracovištích, čímž podporuje efektivitu vzdělávání a zvyšuje uplatnitelnost absolventů
na trhu práce.


                                         Závěry
Vývoj školy
– Od posledního inspekčního hodnocení v roce 2018 došlo k přirozené obměně
  pedagogického sboru a od školního roku 2022/2023 k posílení školního poradenského
  pracoviště o školního psychologa.
– Proběhla instalace výtahové kabiny, obnova venkovního hřiště, kamerového systému
  a k celoplošnému pokrytí školy wifi sítí.
– Byl zaznamenán kvalitativní posun školy v oblasti materiálních podmínek a aktualizac i
  realizovaných školních vzdělávacích programů.
Silné stránky
– Odbornost a profesionální přístup učitelů praktického vyučování k individuá lním
  potřebám žáků během výuky je významným motivačním faktorem k jejich přípravě
  na budoucí povolání. (3.1)
– Výuka praktického vyučování je promyšlená a kvalitně připravená v souladu
  s kurikulárními dokumenty školy. Pedagogové při její přípravě využívají zkušenosti
  ze své předchozí profesní dráhy a podle potřeby spolupracují s odborníky z praxe. (4.1)
– Škola aktivně vyhledává nadané žáky a zajišťuje jim cílenou podporu. Nabídkou
  vzdělávacích aktivit zaměřených na rozvoj jejich schopností vytváří prostředí, které
  umožňuje rozvíjet jejich talent a potenciál. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Pravidla a kontrolní mechanismy řízení nejsou v organizaci nastaveny tak, aby plně
  podporovaly efektivní fungování školy v souladu s platnými právními předpisy. (1.3)
– V části teoretické výuky učitelé dostatečně nesledují vzdělávací pokrok každého žáka
  a nevyužívají získané poznatky k jejímu účelnému plánování. (4.3)
– Podpora rozvoje kooperativních dovedností, které žákům umožňují vytvářet pozitivní
  vztahy a efektivně spolupracovat, není dostatečně rozvíjena a začleňována do teoretické
  výuky. (4.4)



                                            6/8
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Zaměřit se na zpřesnění a sjednocení pravidel a vnitřních mechanismů řízení školy tak,
  aby byly v souladu s platnými právními předpisy a zároveň podporovaly efektivní
  organizaci školní činnosti.
– Upravit nastavení vnitřního kontrolního         systému tak, aby umožňoval účinnějš í
  monitorování klíčových oblastí řízení.
– Využívat pravidelnou zpětnou vazbu z průběhu a závěru výuky k ověřování zvládání
  učiva žáky a jako nástroj pro její další plánování. Vytvářet příležitosti pro sebereflexi
  a sebehodnocení, které by vedly k aktivnímu zapojení žáků do dalšího vzdělávání.
– Zaměřit se ve výuce na využívání skupinových aktivit a projektového vyučování, které
  podporují spolupráci a vzájemnou komunikaci mezi žáky.
– Implementovat do vzdělávání strategii předcházení školní neúspěšnosti a identifiko vat
  takto ohrožené žáky. Nastavit vhodná podpůrná opatření a pravidelně vyhodnoco vat
  jejich účinnost.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 7 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Školní vzdělávací programy platné ve školním roce 2025/2026 (vzorek)
 2.   Rozvrh vyučovacích hodin platný ve školním roce 2025/2026
 3.   Třídní knihy vedené ve školním roce 2025/2026 (vzorek)
 4.   Školní matrika žáků vedená ve školním roce 2025/2026 (vzorek)
 5.   Doklady o dosaženém vzdělání pedagogických pracovníků školy (vzorek)
 6.   Strategie rozvoje školy na léta 2022-2027
 7.   Plán práce na školní rok 2025/2026
 8.   Dokumentace k plánu dalšího vzdělávání pedagogických pracovníků vedená
      ve školním roce 2025/2026 (vzorek)
 9.   Plán kontrolní a hospitační činnosti pro školní rok 2025/2026
10.   Hospitační záznamy za školní rok 2024/2025 (vzorek)
11.   Zápisy z jednání pedagogické rady, z jednání garantů předmětů vedené ve školním
      roce 2023/2024 a 2024/2025 (vzorek)
12.   Dokumentace ke školnímu poradenskému pracovišti vedená ve školním roce
      2025/2026 (vzorek)


                                            7/8
13.   Výroční zpráva o činnosti školy za školní roky 2023/2024 a 2024/2025
14.   Smlouvy o obsahu, rozsahu a podmínkách praktického vyučování žáků platné
      ve školním roce 2025/2026 (vzorek)
15.   Dokumentace související se zajištěním bezpečnosti a ochrany zdraví žáků
      při poskytování vzdělávání vedená ve školním roce 2025/2026 (vzorek)
16.   Dokumentace vztahující se k finančním podmínkám školy pro školní rok 2025/2026
      k datu inspekční činnosti (vzorek)


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Mgr. Sylva Kyselová, Ph.D., MBA, školní inspektorka, vedoucí inspekčního týmu
 Ing. Mgr. Hana Červenková, školní inspektorka
 Mgr. Petr Novotný, školní inspektor
 Ing. Libor Jedlička, školní inspektor
 Bc. Irena Heryánová, DiS., kontrolní pracovnice
17. 10. 2025




                                         8/8
