                                   Česká školní inspekce
                                Inspektorát v Kraji Vysočina
_____________________________________________________________________________________________________ _______




                         IN S P E K Č N Í ZP R ÁVA
                                           Čj. ČŠIJ-1486/22-J


Název                                Obchodní akademie Dr. Albína Bráfa, Hotelová škola
                                     a Jazyková škola s právem státní jazykové zkoušky
                                     Třebíč
Sídlo                                Sirotčí 4, 674 01 Třebíč
E-mail                               info@trhs.cz
IČO                                  66 610 699
Identifikátor                        610 250 451
Právní forma                         příspěvková organizace
Zastupující                          Mgr. Kamil Novák
Zřizovatel                           Kraj Vysočina
Místo inspekční činnosti             Sirotčí 4, T. Bati 609 a Bráfova 9, Třebíč
                                     Třebíčská 376, Náměšť nad Oslavou
Inspekční činnost na místě           5. − 8. 12. 2022


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Zjišťování a hodnocení podmínek, průběhu a výsledků vzdělávání poskytovaného
podle školních vzdělávacích programů v souladu s § 174 odst. 2 písm. a) a b) zákona
č. 561/2004Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů. Zjišťování a hodnocení naplnění školních
vzdělávacích programů a jejich souladu s právními předpisy a rámcovými vzdělávac ími
programy podle § 174 odst. 2 písm. c) školského zákona.
                                     Charakteristika
Právnická osoba Obchodní akademie Dr. Albína Bráfa, Hotelová škola a Jazyková škola
s právem státní jazykové zkoušky Třebíč (dále škola nebo organizace) vykonává činnost
střední školy, jazykové školy s právem státní jazykové zkoušky, domova mládeže a školní
jídelny.
Z celkového počtu 885 žáků vzdělávaných v deseti oborech vzdělání škola aktuálně
evidovala 67 žáků s podpůrnými opatřeními a 17 žáků s odlišným mateřským jazykem.
Do jazykové školy bylo zapsáno 18 žáků, domov mládeže poskytoval ubytovací služby
65 žákům.


                          Hodnocení podmínek vzdělávání
Řízení organizace odpovídá její velikosti a složení činností. Ředitel školy účelně delegoval
dílčí řídící kompetence a specializované funkce na další pracovníky. Při své práci vycházejí
z reálné koncepce rozvoje školy, která je průběžně vyhodnocována a upravována
v souvislosti s aktuálním vývojem. Odpovídající pozornost je věnována všem součástem
organizace. Nastavené cíle se daří průběžně naplňovat, např. koncipovat vzdělávací nabídku
s cílem umožnit prostupnost a návaznost oborů, rozvíjet jejich vzájemnou spolupráci,
rozšiřovat využití elektronického informačního systému všemi účastníky vzdělává ní,
rozšiřovat nabídku mimoškolních a volnočasových aktivit.
Škola má dobře nastavený a fungující informační systém, což je nezbytné vzhledem k pěti
různým místům poskytovaného vzdělávání. Pozitivní je sdílení informací o žácích mezi
třídními učiteli, výchovnou poradkyní a vychovatelkami domova mládeže s cílem nastavit
vhodnou podporu žákům s potřebou podpůrných opatření a včasnou pomoc pro řešení
různých problémů včetně školní neúspěšnosti. Další vzdělávání se zaměřuje na aktuálně
potřebné oblasti a účastní se ho kromě učitelů i vychovatelky domova mládeže.
Odpovídající pozornost je věnována hodnocení průběhu výuky. Zpětnou vazbu získávají
vyučující od členů vedení školy, předsedů předmětových komisí, popř. od kolegů v rámci
vzájemných hospitací. Hospitační činnost je plánovaná, jsou vhodně určené sledované
oblasti a podklady pro zhodnocení kvality výuky jsou dostatečné. Závěry interní hospitační
činnosti potvrdily zjištění z inspekčních hospitací, a to nedostatečné využívání aktivizač níc h
metod ve výuce. Pod vedením zástupkyně ředitele pro kvalitu vzdělávání je systematick y
pracováno s novými pedagogy.
Materiální podmínky jsou účelně modernizovány a doplňovány, a to postupně ve všech
činnostech organizace. Jedná se např. o obnovu a modernizaci informač níc h
a komunikačních technologií, prostor domova mládeže, dostavbu tělocvičny, rekonstrukci
kadeřnictví pro veřejnost a gastrostudia.


                           Hodnocení průběhu vzdělávání
Většina sledovaných hodin probíhala v příjemné pracovní atmosféře. Jejich struktura byla
promyšlená, směřující k porozumění a upevnění učiva s podporou průběžné zpětné vazby.
Často však nebyl stanoven cíl, popř. byl zaměněn za obsah učiva. Frontální výuka byla
vhodně doplňována řízeným rozhovorem, prací s textem nebo chybou a individuá lním
plněním úkolu. V některých hodinách byli žáci efektivně vedeni ke spolupráci ve dvojicích
či skupinách. Pouze v některých hodinách byly využity metody podporující aktivní účast



                                              2/5
žáků jako spolutvůrců     učební jednotky.    V případě potřeby vyučující      poskytovali
individuální podporu.
V několika hodinách byla zaznamenána účinná podpora čtenářské gramotnosti, v menší míře
docházelo k rozvoji kritického myšlení žáků. Názornost výuky a efektivita procvičování
byly podporovány různými pomůckami a vhodným využitím informačních a komunikač níc h
technologií, a to i žáky (počítače, tablety, mobilní telefony). Pozitivní bylo účelné
propojování teorie a praxe a využívání mezipředmětových vztahů v odborných předmětech
a praktickém vyučování.
Učitelé poskytovali dostatek času na plnění úkolů, dotazy, vyjádření vlastního názoru
a případnou reflexi, nevytvářeli však prostor pro souvislý mluvený projev. Nedostatečná
byla diferenciace výuky s ohledem na možnosti a studijní předpoklady jednotlivých žáků,
převážně všichni plnili stejný typ úkolu. Pokud ojediněle proběhlo sebehodnocení žáků nebo
vzájemné hodnocení, pak bylo konkrétní a účelné. V závěru většinou nezbýval čas
na zhodnocení a dosažení cíle hodiny, chyběla tak užitečná zpětná vazba pro žáky
i pedagogy.


                         Hodnocení výsledků vzdělávání
Objektivní informace o výsledcích jednotlivých žáků a tříd škola získává prostřednictvím
funkčního systému, který na základě zkušeností průběžně inovuje. Na základě analýzy
výsledků jednotlivých žáků jsou stanovována cílená opatření (studijní plán pro žáky
ohrožené studijním neúspěchem, doučování). V závislosti na efektivitě těchto opatření je
podpora upravována.
Úroveň kvality vzdělávání žáků škola hodnotí interními i externími nástroji. Dlouhodobě
a pravidelně jsou realizovány srovnávací testy v některých předmětech, a to ve všech
ročnících a oborech. Výsledky jsou analyzovány na všech stupních řízení (předmětové
komise, užší vedení školy, pedagogická rada). Externí testování, jehož výsledky jsou
v elektronickém systému přístupné všem pedagogům, účelně zahrnuje zjišťování přidané
hodnoty vzdělávání a úrovně osvojených kompetencí. Promyšleně je získávána a důsledně
analyzována zpětná vazba dotazníkovými šetřeními i k dalším oblastem života školy,
např. distanční výuce a klimatu. Výsledky maturitních zkoušek jsou stabilní
a nad republikovým průměrem srovnatelných oborů. S výsledky maturitních a závěrečnýc h
zkoušek pedagogové prokazatelně pracují i na úrovni dílčích zkoušek, včetně porovnávání
s výsledky interních testů (maturitní generálka a cvičné závěrečné zkoušky).
Systematicky je podporován rozvoj profesních a komunikačních dovedností v cizích
jazycích. Výrazně motivačně působí výjezd velkého množství žáků i vyučujíc íc h
na zahraniční odbornou praxi, stáž, exkurzi či vzdělávací projekt v rámci projektu
ERASMUS+ např. do Španělska, Portugalska a Irska. Zároveň dochází k vyšší
uplatnitelnosti žáků, a to i na evropském trhu práce. Řada žáků skládá úspěšně mezinárod ní
jazykové zkoušky přímo ve škole na základě partnerství s jazykovou školou Cambridge
P.A.R.K. Průběžně se zvyšuje počet žáků, kteří se účastní zahraniční reprezentace
s národními profesními týmy, soutěží, olympiád, občanských akcí, prezentací, projektů
a dosahují významných úspěchů na krajské, republikové i mezinárodní úrovni.
Úspěšná práce školního poradenského pracoviště je výsledkem efektivního delegování
pravomocí, funkčního systému sdílení informací všemi pedagogy a vychovate li
a pravidelných konzultací se školskými poradenskými zařízeními o podpůrných opatřeních
žáků. V rámci prevence jsou vhodně nastaveny besedy a programy pro jednotlivé ročníky
a volnočasové aktivity v domově mládeže. Zapojením do projektu Spolu po Covidu škola


                                           3/5
reaguje na aktuální problémy žáků. Snižovat problémy s adaptací cizinců napomáhají plány
pedagogické podpory, doučování a spolupráce se spolkem F Point Jihlava. Prostřednictvím
účelně zvolených aktivit kariérového poradenství získávají žáci dobrou orientaci
v možnostech dalšího profesního směřování.
Účelně je podporována tvůrčí kooperace napříč vzdělávacími obory, např. při projektových
dnech, vydávání školního časopisu a tvorbě deskové hry. Postupně se daří rozšiřovat okruh
smluvních a sociálních partnerů (firmy, hotely, hrady a zámky, cestovní kanceláře,
neziskové organizace, sportovní kluby, Město Třebíč, Kraj Vysočina, základní a střední
školy atd.), což podporuje kvalitu odborné přípravy žáků i jejich osobnostní rozvoj.
Samozřejmostí je spolupráce s profesními svazy a asociacemi.


                                         Závěry
Vývoj školy
- Změna na pozici ředitele školy.
Silné stránky
- Systematicky nastavené řízení školy s účelným delegováním dílčích řídících kompetencí.
- Efektivní systematické zjišťování výsledků vzdělávání žáků, kvalitní objektivní zpětná
  vazba o kvalitě poskytovaného vzdělávání a služeb, její vyhodnocování a přijímá ní
  adekvátních opatření.
- Systematická práce školního poradenského pracoviště včetně sdílení informací o žácích
  mezi školou a domovem mládeže umožňující nastavení včasné podpory žákům.
- Široká síť partnerských organizací umožňující efektivní realizaci praktického vyučová ní.
- Účinná podpora jazykového vzdělávání prostřednictvím spolupráce se zahranič ními
  partnery a mezinárodních projektů.
Slabé stránky a/nebo příležitosti ke zlepšení
- Malé zastoupení diferenciace výuky s ohledem na studijní předpoklady žáků.
Doporučení pro zlepšení činnosti školy
- Prohloubit diferenciaci výuky společně s využitím aktivizačních metod.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 14 dnů přijmout adekvátní opatření k prevenci nedostatků zjištěných
při inspekční činnosti a ve stejné lhůtě písemně informovat Českou školní inspekci,
jaká byla přijata opatření.
Zprávu zašlete na adresu Česká školní inspekce, Inspektorát v Kraji Vysočina,
Zborovská 3, 586 01 Jihlava, případně prostřednictvím datové schránky (g7zais9),
nebo na e-podatelnu csi.j@csicr.cz s připojením elektronického podpisu.


            Seznam dokladů, o které se inspekční zjištění opírají
 1. Pedagogická koncepce a koncepce rozvoje školy, na období 2020–2022, bez data vydání
 2. Evaluace koncepce rozvoje školy, školní rok 2020/2021–2021/2022


                                           4/5
 3. Plány dalšího vzdělávání, školní roky 2021/2022 a 2022/2023
 4. Zápisy z jednání předmětových komisí
 5. Zápisy z jednání rozšířeného vedení
 6. Zápisy z jednání pedagogické rady
 7. Školní matrika
 8. Dokumentace ke internímu a externímu testování
 9. Dokumentace k maturitním a závěrečným zkouškám
10. Hospitační záznamy
11. Dokumentace školního poradenského pracoviště
12. Smlouvy o obsahu, rozsahu a podmínkách praktického vyučování, školní rok 2022/2023
    (vzorek)


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Inspektorát v Kraji Vysočina,
Zborovská 3, 586 01 Jihlava, případně prostřednictvím datové schránky (g7zais9),
nebo na e-podatelnu csi.j@csicr.cz s připojením elektronického podpisu, a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Titul, jméno, příjmení, funkce
 Mgr. Ludmila Dobalová, školní inspektorka
 vedoucí inspekčního týmu

 Mgr. Petra Koubková, školní inspektorka

 PhDr. Ludmila Slánská, školní inspektorka

 Ing. Hana Vejvodová, kontrolní pracovnice

 Mgr. Andrea Zadinová, školní inspektorka



Datem vyhotovení inspekční zprávy se rozumí datum posledního podpisu člena inspekčního
týmu.


                                             5/5
