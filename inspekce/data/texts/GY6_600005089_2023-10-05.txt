                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIA-2818/23-A
                                      Sp. zn. ČŠIA-S-411/23-A


Název                               Gymnázium, Praha 4, Postupická 3150
Sídlo                               Postupická 3150, 141 00 Praha 4
E-mail                              postupicka@postupicka.cz
IČO                                 60 459 085
Identifikátor                       600 005 089
Právní forma                        příspěvková organizace
Zastupující                         Mgr. Šárka Hurtlová
Zřizovatel                          Hlavní město Praha
Místo inspekční činnosti            Střední škola - Postupická 3150, Praha 4
Inspekční činnost na místě          5. 10. 2023 − 10. 10. 2023

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou podle
§ 174 odst. 2 písm. b) a c) zákona č. 561/2004 Sb., o předškolním, základním, středním,
vyšším odborném a jiném vzdělávání (školský zákon), ve znění pozdějších předpisů.


                                         Charakteristika
Gymnázium, Praha 4, Postupická 3150 (dále „škola“, „gymnázium“ nebo „instituce “)
poskytuje všeobecné vzdělávání v denní formě čtyřletého a šestiletého gymná zia.
Všeobecné zaměření je podporováno efektivním rozložením disponibilní časové dotace
hlavních předmětů. K profilaci absolventů a k podpoře nadaných žáků účinně napomáhá
pestrý výběr volitelných seminářů a mimoškolních aktivit. Jazykové kompetence žáků jsou
systémově rozvíjeny širokou nabídkou výuky druhého cizího jazyka (německý, francouzsk ý,
španělský), spoluprací se zahraniční partnerskou školou, studijními jazykovými pobyty
i přípravou k získání mezinárodního jazykového certifikátu.
Škola si dlouhodobě udržuje stabilní počet žáků a tříd. K 30. 9. 2023 se ve 20 třídách
vzdělávalo 588 žáků (348 v šestiletém a 240 ve čtyřletém gymnáziu). Nejvyšší povolený
počet žáků (650) byl využit na 90 %.
Ve školním roce 2022/2023 si škola připomněla 40. výročí své existence. Gymnázium
úspěšně rozvíjí dlouholetou vzdělávací tradici a má status fakultní školy Přírodovědecké
fakulty Univerzity Karlovy. Škola je akreditovaným pracovištěm pro získání certifikátu
ECDL, vykonání nostrifikační zkoušky a skládání mezinárodních jazykových zkoušek.


                         Hodnocení podmínek vzdělávání
Ředitelka školy (dále „ředitelka“) zastává řídicí funkci od července roku 2021. Její
dlouhodobé profesní působení na pozici statutárního zástupce ředitele i kompletní znalost
školy zajistily kontinuitu řízení. Stanovená střednědobá koncepce vychází z výsledků
vlastního hodnocení, z reálných podmínek školy, reflektuje její potřeby i zájmy zřizovate le.
Zaměřuje se na aktualizaci školních vzdělávacích programů (dále „ŠVP“), vytváření
podmínek pro různé všestranné aktivity školy a realizaci další podpory projektové výuky.
Aktivní přístup ředitelky umožňuje postupně naplňovat stanovené záměry v oblasti
personálních, materiálních a finančních podmínek a vytváří tak příznivé předpoklady pro
perspektivní rozvoj gymnázia. V pedagogické oblasti se však daří plnit stanovené cíle pouze
částečně, neboť u některých vyučujících přetrvává tradicionalistické pojetí výuky.
Řízení pedagogického procesu a proces kvalitního naplňování profilu absolventa je
podporováno spoluprací s partnerskou zahraniční školou, vysokými školami i dalšími
subjekty. Žákům je v rámci komunikace s vedením školy dán prostor na setkáních
žákovského parlamentu (mj. výrazná podpora charitativních aktivit). Konstruktivní
partnerské vztahy vytváří vedení školy rovněž se zřizovatelem, který se finančně význa mně
podílí na zlepšování podmínek vzdělávání.
Manažerské schopnosti ředitelky se pozitivně promítají do plánování i funkčně nastavené
organizační struktury. Vedení školy (ředitelka a 2 zástupci) tvoří efektivně spolupracujíc í
tým s přesně vymezenými pravomocemi a povinnostmi. Systém porad a pravidelná
neformální komunikace umožňují plynulý chod školy včetně operativního řešení případných
problémů. V rámci činnosti metodických sdružení pedagogové účelně spolupracují zejména
v oblasti organizačního zajištění vzdělávacích aktivit a koncipování výuky, např. úpravy
učebních plánů a obsahu ŠVP, organizace soutěží, projektů, sportovních kurzů, příprava
žáků k maturitní zkoušce, méně však na sjednocení hodnocení výsledků vzdělávání (četnost
a váha známek není jednotně nastavena). Inspekční činností bylo zjištěno, že pedagogové se
individuálními výsledky žáků zabývají a v případě potřeby volí i vhodné formy dopomoci.
Efektivitu řízení podporuje funkční elektronický systém, který přispívá k informovanos ti
zákonných zástupců žáků, slouží jako úložiště stěžejních dokumentů školy a databáze
digitálních výukových materiálů. Vydávání vlastního časopisu prezentuje práci celé školy
i jednotlivých tříd a je významným přínosem pro rozvoj jazykových a komunikač níc h
kompetencí žáků.
Kontrolní činnost je systematicky plánována. Vedení školy pravidelně monitor uje
a vyhodnocuje všechny oblasti pedagogických procesů. Nástrojem kontroly je i hospitační
činnost, z jejíchž závěrů vyplývají pozitiva i negativa ve sledované výuce a většinou
konkrétní doporučení směřující ke zlepšení pedagogické práce. V některých případech se


                                            2/8
však nedaří aplikovat do výuky stanovená metodická doporučení, neboť schází jejich
důsledná kontrola, což se projevuje rozdílnou úrovní výuky u některých vyučujících.
Výchovně vzdělávací proces zajišťuje 46 odborně kvalifikovaných pedagogickýc h
pracovníků (včetně tří rodilých mluvčí). Proces přijímání a adaptace nově nastupujíc íc h
pedagogů je systematicky nastaven na úrovni vedení školy, mj. vzorová odučená hodina,
dále prostřednictvím uvádějícího učitele. Ředitelka podporuje vzájemné hospitace pedagogů
včetně sdílení některých výukových materiálů, avšak realizace a přístup většiny vyučujíc íc h
zatím není příliš aktivní. Další vzdělávání pedagogických pracovníků přispívá k prohloubení
odborných znalostí jednotlivých učitelů a reaguje na aktuální potřeby školy, např. Letní
škola kritického myšlení, seminář formativního hodnocení, rozvoj digitálních kompetencí.
Vzdělávání žáků se uskutečňuje v kultivovaném, podnětném a estetickém prostředí.
Efektivním vícezdrojovým financováním i aktivním přístupem vedení školy (doplňková
činnost, zapojení do rozvojových programů a projektů) se škole daří získávat peněžní
prostředky. Od minulé inspekční činnosti tak došlo k výrazné obnově materiálníc h
podmínek (např. rekonstrukce oken a žaluzií, tělocvičny, funkční osvětlení, obnova
kamerového systému, účelné doplňování prostředků informačních technologií). Škola
disponuje učebnami plně vybavenými moderní technikou i odbornými učebnami. Výuka je
v souladu s koncepčními záměry podporována efektivním využíváním informač níc h
i komunikačních technologií (např. notebooky, tablety, 3D tiskárna) a dostatečným
množstvím didaktických pomůcek. Tělesná výchova probíhá v zrekonstruované moderní
tělocvičně, posilovně nebo na školním víceúčelovém hřišti, popř. workoutovém hřišti
(venkovní posilovna). Nadstandardní vybavení relaxačního centra (vířivka, sauna) je účelně
využíváno k podpoře zdravého životního stylu žáků i pedagogů. Žáci mají k dispozic i
knihovnu, studijní zákoutí, na chodbách počítače s připojením k Wi-Fi síti, relaxační zázemí
se školním bufetem, keramický ateliér. Stravování žáků je zajištěno smluvně soukromým
subjektem ve vlastní moderní a prostorné školní jídelně. Poskytovaná strava je pestrá,
strávníci mají možnost výběru až ze čtyř druhů jídel včetně ovoce a zeleniny. Elektronick ý
a kamerový systém spolu s recepcí přispívají k vyšší bezpečnosti žáků.


                          Hodnocení průběhu vzdělávání
Výchovně vzdělávací proces je pozitivně ovlivňován promyšlenou organizací vzdělává ní
i dostatečnou nabídkou volitelných předmětů a seminářů zohledňujících další studijní
zaměření žáků. V průběhu vzdělávání je kladen důraz na provázanost teoretické výuky
s praktickým využitím poznatků v reálném životě i v dalším studiu.
Většina hospitovaných hodin probíhala v dobré pracovní atmosféře, učitelé uplatňova li
k žákům partnerský přístup. Žáci dodržovali pravidla přirozené komunikace a respektovali
stanovené postupy práce. Učitelé zpravidla dbali na jasné seznámení s cílem či tématem
hodiny, úvodní a průběžná motivace byla ale zaznamenána jen v části vyučovacích hodin.
Požadavky na žáky byly přiměřené, nové učivo bylo podáváno většinou srozumite lně
a v logických souvislostech. Přestože vzdělávání zajišťuje téměř plně kvalifiko va ný
pedagogický sbor, průběh výuky vykazuje dílčí nedostatky. Její kvalita se odvíjela od
pedagogických zkušeností a především přístupu jednotlivých učitelů. Zdařilé sledované
hodiny (např. jazyková komunikace, matematika, společenskovědní a přírodovědné
předměty) se vyznačovaly metodickou propracovaností a účelností didaktických postupů.
Převážná část hospitovaných vyučovacích hodin měla promyšlenou strukturu, zvolené
vzdělávací strategie a postupy odpovídaly charakteru probíraného učiva a stanoveným
vzdělávacím cílům včetně přípravy na maturitní zkoušku. Efektivně byly využívá ny


                                            3/8
mezipředmětové přesahy a interdisciplinární vazby. Nejčastěji využívanou frontální výuku
vyučující vhodně kombinovali s metodicky dobře vedeným řízeným rozhovorem
a samostatnou prací. Někteří učitelé účelně volili i činnosti ve skupinách napomáhajíc í
vzájemné kooperaci žáků a rozvoji sociálních i komunikativních kompetencí žáků.
K názornosti výuky v části hodin přispívalo účelné využívání demonstrativních metod,
didaktických pomůcek, didaktické techniky a uplatnění digitálních zdrojů (výuková
prezentace, video, poslech, rozvoj receptivních dovedností žáků). Zadávání problémovýc h
úkolů vedlo žáky k utváření vlastních strategií řešení a k samostatnému vyvozování závěrů.
Pedagogové v menší míře využívali práci s chybou, avšak zohledňovali potřeby žáků
a poskytovali jim dostatek času k pochopení a procvičení probíraného tématu. V některých
hodinách společenskovědních předmětů byla rozvíjena sociální gramotnost včetně
formování postojů žáka. Vhodně zvolenými produktivními otázkami a praktickými
činnostmi napomáhali vyučující matematiky i přírodovědných předmětů rozvoji logického
myšlení, samostatného uvažování a systematizaci probíraného učiva. Žáci tak prokazovali
schopnost aplikovat své znalosti a správně používat odbornou terminologii. V převážné části
sledovaných hodin byli žáci vedeni k širšímu formulování svých znalostí i v souvislos ti
s praktickými vědomostmi a dovednostmi z laboratorních cvičení. V hodinách informač níc h
technologií byl cíleně podporován rozvoj jejich počítačové gramotnosti tak, aby žáci
v průběhu studia měli možnost získat certifikáty ECDL. Čtenářská a jazyková gramotnost
byla rozvíjena většinou na požadované úrovni. Převážná část sledované výuky cizích jazyků
se vyznačovala přiměřenou dynamikou a promyšlenou aktivizací žáků. Hospitované hodiny
byly důsledně vedeny v cílovém jazyce. Vyučující kladli důraz na rovnoměrný rozvoj všech
řečových dovedností, tj. samostatného mluveného i písemného projevu žáků či poslechu
a čtení s porozuměním. Výslovnost žáků byla důsledně korigována. Kvalita řečových
dovedností a schopnost aplikovat znalosti gramatických jevů i slovní zásoby vykazova la
vysokou jazykovou úroveň. Systém domácí přípravy jednotlivých předmětů je účelně
využíván k procvičování učiva i k úkolům s tvořivým zadáním. Na základě zkušeností
z období distanční výuky někteří vyučující nadále využívají možností elektronické
komunikace k předávání informací mezi učitelem a žáky i ke sdílení studijních materiálů.
V převážné části všech sledovaných hodin poskytovali učitelé žákům soustavnější zpětnou
vazbu využitelnou při dalším učení.
Efektivitu vzdělávání v části hospitované výuky snižovaly některé méně účinné didaktické
postupy a dílčí metodické nedostatky. Dominující postavení učitele, menší pestrost metod
a střídání činností vedla k pasivitě jednotlivců a nerovnoměrnému zapojení žáků do
vyučování. V některých hodinách nebyl vytvářen dostatečný prostor pro souvislejší mluve ný
projev žáků. V části vyučovacích předmětů scházela efektivní práce s učebnicí, s odborným
textem a různými informačními zdroji, která by podporovala samostatnost žáků a rozvoj
jejich kritického myšlení (vyhledávání klíčových slov, ověřování reálií, vyhodnoco vá ní
údajů, argumentace). Učitelé v malé míře diferencovali zadávané úkoly s ohledem na žáky
s odlišným tempem práce. Zároveň si ne vždy ověřovali, zda a na jaké úrovni žáci zvládli
obsah aktuálně probíraného učiva. V hodinách často nebyli žáci zapojeni do závěrečného
vyhodnocení a shrnutí vyučovací hodiny. Jen v menší míře byli vedeni k nalezení příčinnýc h
souvislostí a jejich interpretaci. Formativní hodnocení bylo využito minimálně a jen
ojediněle vyučující vedli žáky k sebereflexi nebo objektivnímu posouzení výkonu
spolužáků, např. vzájemné hodnocení podle předem daných kritérií. V některých hodinách
se projevila také nižší míra jazykové kultury ve vyučování.
Výuka je účelně doplňována kulturními a vzdělávacími akcemi různého zaměření, které
přispívají k všestrannému rozvoji osobnosti žáků, kulturně historickému rozhledu
a naplňování klíčových kompetencí, mj. Projektové fórum Postupická, školní časopis.


                                           4/8
Zapojení žáků do mezinárodních projektů dlouhodobě přispívá k podpoře jejich jazykovýc h
kompetencí (Best in English). Pravidelně zařazované aktivity propojují teoretickou výuku
s praxí (předmětové exkurze, zahraniční výjezdy, laboratorní cvičení, sportovní kurzy,
projektové dny). Škole se daří vytvářet vhodné podmínky pro podporu kreativity
a individuálních zájmů talentovaných žáků (úspěchy v různých soutěžích a olympiádác h).
K podpoře prosociálního chování žáků přispívá řada mimoškolních aktivit realizova nýc h
napříč ročníky a zapojení žáků do charitativních i dobrovolnických akcí.


                          Hodnocení výsledků vzdělávání
Výsledky vzdělávání pozitivně ovlivňuje funkčně nastavená adaptace žáků a systematická
výchovně vzdělávací práce většiny pedagogů. Adaptační procesy vhodně zohledňují věková
specifika žáků, jsou zaměřeny zejména na zvládnutí nároků studia, utváření pozitiv níc h
třídních vazeb a prevenci rizikových projevů chování (adaptační kurzy, rozmanité
mimoškolní aktivity). Funkčnost preventivních mechanismů dokládá i velmi nízký výskyt
rizikového chování. Žáci jsou vedeni k spoluodpovědnosti za své výsledky při plnění
termínovaných úkolů, dlouhodobých projektů a v rámci vlastní domácí přípravy.
Systém poradenských služeb v úzké spolupráci s třídními učiteli umožňuje včasnou
identifikaci případných negativních jevů. Nastavené preventivní mechanismy založené na
komplexním průběžném monitoringu přispívají k řešení vzniklých problémů v jejich
počátku. Škola průběžně identifikuje individuální potřeby žáků se speciálními vzdělávac ími
potřebami, s odlišným mateřským jazykem i žáky ohrožené školním neúspěchem, poskytuje
jim podporu zejména formou individuálního přístupu. Škola účelně využívá motivač ního
hodnocení, kdy udělené pochvaly převažují nad kázeňskými opatřeními. Kariérové
poradenství je standardně nastaveno, podporuje i sdílení profesních zkušeností bývalýc h
absolventů.
Vedení školy systematicky vyhodnocuje výsledky vzdělávání žáků, tříd a ročníků. Při jejich
analýze využívá závěrů práce předmětových skupin a pravidelných pedagogických rad.
Ke zjišťování dosažené úrovně vědomostí a znalostí žáků škola používá běžné nástroje
interního testování (periodické písemné a ústní zkoušení, odborné práce). Výsledky žáků
předmaturitních a maturitních ročníků jsou rovněž ověřovány cvičnými didaktickými testy
z předmětů společné části maturitní zkoušky. Ve sledovaném období posledních dvou
školních let dosahovaly celkové výsledky vzdělávání žáků velmi dobré úrovně, téměř
polovina žáků prospívá s vyznamenáním, neprospívající žáci se objevili ojediněle.
S vysokou mírou osvojených znalostí a dovedností žáků koresponduje i jejich opakovaná
výborná úspěšnost v externím výběrovém zjišťování ČŠI (hlavní předměty a oblast
přírodovědná), kde dosahují výrazně vyšších výsledků ve srovnání s ČR. Rozvoj studijního
potenciálu a míru jejich získaných kompetencí dokládá i velmi dobrá úroveň maturitníc h
prací a úspěchy žáků v předmětových olympiádách i v různých individuálních nebo
týmových soutěžích na krajské a celostátní úrovni.
Významným ukazatelem kvalitativního rozvoje žáků je jejich velmi dobrá úspěšnost
u maturitních zkoušek. Ve sledovaném období všichni žáci prospěli, z toho dvě pětiny žáků
s vyznamenáním. Z podrobné analýzy dosahovaných výsledků ve společné části maturitní
zkoušky vyplývá, že ve srovnání v rámci ČR ve stejné skupině oborů vzdělání obvykle
dosahují ve všech jejích částech žáci čtyřletého studia srovnatelných a žáci šestiletého studia
lepších výsledků. Pozitivním jevem koncepčně pojaté výuky cizích jazyků je i úspěšné
složení certifikovaných zkoušek v cizím jazyce, ve sledovaném období využilo 45 %



                                             5/8
maturantů možnost nahradit profilovou zkoušku mezinárodním jazykovým certifiká te m
úrovně B2 i C1 podle Společného evropského referenčního rámce pro jazyky.
S rozvojem individuálního potenciálu žáků koresponduje rovněž dlouhodobá úspěšnost
absolventů gymnázia (více než 90 %) při přijetí ke studiu na vysokých školách, převážně
matematického nebo přírodovědného zaměření.


                                         Závěry
Vývoj školy
– od poslední inspekčního hodnocení v roce 2014 došlo ke změně ve vedení školy,
– škola kontinuálně rozvíjí nastavenou koncepci kvalitního gymnaziálního vzdělává ní
  a účinně podporuje všestranný rozvoj osobnosti a nadání žáků,
– gymnázium udržuje příznivé personální podmínky z hlediska odborné kvalifikace
  vyučujících a efektivně rozvíjí funkční partnerské vztahy podporující kompetence žáků,
– vedení školy výrazně zlepšuje materiální a finanční zabezpečení vzdělávání, průběžně
  zlepšuje materiálně technické zázemí a digitální vybavenost,
– na základě vlastní analýzy výchovně-vzdělávacího procesu jsou průběžně inovovány
  školní vzdělávací programy,
– v části vyučovacích předmětů přetrvává tradicionalistické pojetí výuky s nižší mírou
  aktivizace žáků.

Silné stránky
- vzdělávání zajišťuje plně kvalifikovaný pedagogický sbor (3.1),
- vytvářené motivační prostředí a rozvíjené            partnerské   vztahy   přispívají   ke
  kvalitnímu naplňování profilu absolventa (1.5),
- soustavné zapojování žáků do celoškolních projektů a rozšiřujících vzdělávacích aktivit
  včetně podpory individuálního nadání přispívá k všestrannému rozvoji osobnosti žáků
  i jejich budoucímu profesnímu směřování (4.4).
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz

Slabé stránky (oblasti ke zlepšení)
- hospitační činnost postrádá následnou kontrolu konkrétních doporučení pro pedagogy
  směřující ke zvyšování kvality pedagogického procesu (2.1),
- nižší míra aktivizace žáků a jejich zapojení do výchovně vzdělávacího procesu
  v některých vyučovacích hodinách, menší prostor pro souvislejší vyjádření žáků v části
  předmětů (4.3),
- malá intenzita využívání formativního hodnocení a reflexe vzdělávacího pokroku žáků
  v části vyučovacích hodin, nedostatečně zastoupené sebehodnocení a vzájemné
  hodnocení podle předem známých kritérií (4.3),
- nedostatečná práce se závěry hodin, a tím i ověření splnění stanoveného vzdělávacího cíle
  (4.2).



                                            6/8
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz


Doporučení pro zlepšení činnosti školy
– nadále pokračovat v nastavené koncepci rozvoje školy a věnovat se systematické mu
  metodickému vedení pedagogického sboru,
– posílit kontrolní činnost a následné hospitace cíleně směřovat ke konkrétním
  doporučením pro zkvalitnění výuky, důsledně sledovat účinnost přijatých opatření,
– v rámci předmětových sekcí systematicky sjednotit hodnocení výsledků vzdělávání,
– lépe promýšlet organizační a časové rozložení činností ve struktuře vyučovací hodiny
  směrem k aktivnímu zapojení žáků,
– více zaměřit další vzdělávání pedagogických         pracovníků    na využívání    různých
  aktivizačních metod a forem ve výuce,
– častěji využívat formativní hodnocení, lépe využívat zpětnovazební nástroje během
  výuky, zařazovat sebehodnocení žáků,
– ve výuce jednotlivých předmětů více podporovat vzdělávací postupy zaměřené na
  samostatné vyhledávání informací, systematickou práci s textem a souvislé ústní
  vyjadřování žáků,
– ve vyšší míře uplatňovat diferenciaci a individualizaci ve výuce vzhledem k rozdílným
  schopnostem a pracovnímu tempu žáků,
– efektivněji pracovat se závěry vyučovacích hodin, důsledně ověřovat splnění stanoveného
  vzdělávacího cíle.



                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).




                                            7/8
           Seznam dokladů, o které se inspekční zjištění opírají
 1.   Zřizovací listina příspěvkové organizace Gymnázium, Praha 4, Postupická 3150
      z roku 2011 včetně dodatků
 2.   Jmenovací dekret ředitelky školy s účinností od 1. 7. 2021
 3.   Výpis z rejstříku škol a školských zařízení, platný k termínu inspekční činnosti
 4.   Školní řád školní rok 2023/2024 platný k termínu inspekční činnosti
 5.   Školní vzdělávací programy pro čtyřleté a šestileté studium platné k termínu
      inspekční činnosti
 6.   Záznamy z pedagogických rad, školní roky 2022/2023 a 2023/2024 vedené k termínu
      inspekční činnosti
 7.   Vybraný vzorek ze školní matriky vedený k termínu inspekční činnosti
 8.   Výroční zprávy, školní roky 2021/2022 a 2022/2023
 9.   Třídní knihy, školní roky 2022/2023 a 2023/2024 vedené k termínu inspekční činnosti
10.   Rozvrh vyučovacích hodin školní rok 2023/2024 platný k termínu inspekční činnosti
11.   Portfolio výchovného poradce a metodika prevence vedené ve školním roce
      2023/2024
12.   Plán DVPP – Plán dalšího vzdělávání učitelů ve školním roce 2022/2023
13.   Účetní závěrka za rok 2022
14.   Smlouva o zajištění školního stravování s poskytovatelem stravy, včetně dodatků,
      poslední č. 5 ze dne 1. dubna 2023



                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Ivana Kučerová, školní inspektorka, vedoucí inspekčního týmu
 Mgr. Hana Vejrážková, školní inspektorka
 Mgr. Tomáš Šimek, školní inspektor
 Ing. Ivana Černá, kontrolní pracovnice
D. M. RRRR



                                          8/8
