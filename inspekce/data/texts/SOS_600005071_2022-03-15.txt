                                     Česká školní inspekce
                                      Pražský inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIA-383/22-A


Název                               Střední průmyslová škola stavební Josefa Gočára,
                                    Praha 4, Družstevní ochoz 3
Sídlo                               Družstevní ochoz 1659/3, Nusle, 140 00 Praha 4
E-mail                              reditel@spsgocar.cz
IČ                                  49624059
Identifikátor                       600005071
Právní forma                        Příspěvková organizace
Zastupující                         Ing. Bc. Tomáš Langer
Zřizovatel                          Hlavní město Praha
Místo inspekční činnosti            Družstevní ochoz 1659/3, Nusle, 140 00 Praha 4
Termín inspekční činnosti           15. 3. 2022 − 18. 3. 2022


Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou podle
§ 174 odst. 2 písm. b) zákona č. 561/2004 Sb., o předškolním, základním, středním, vyšším
odborném a jiném vzdělávání (školský zákon), ve znění pozdějších předpisů.


                                         Charakteristika
Střední průmyslová škola (dále „škola“ nebo „instituce“) vykonává činnost střední školy
a školní jídelny. Poskytuje vzdělávání v denní formě čtyřletého oboru s maturitní zkouškou
Stavebnictví v třech zaměřeních Pozemní stavitelství, Stavitelství a architektura



2021/2022
a Architektura a interiérový design. Oborové zaměření umožňuje užší profilaci žáků.
Od začátku školního roku 2021/2022 škola plně zahájila provoz vlastní školní jídelny.
Od posledního inspekčního hodnocení v roce 2014 došlo k nárůstu počtu žáků ve škole
o více než třetinu. K termínu inspekční činnosti se ve škole vzdělávalo 682 žáků
v 24 třídách. Nejvyšší povolený počet žáků ve škole (720) byl téměř naplněn. Z celkového
počtu tvoří přibližně 5 % žáci se speciálními vzdělávacími potřebami, stejný podíl žáci
s odlišným mateřským jazykem.
Instituce je fakultní školou Masarykova ústavu vyšších studií Českého vysokého učení
technického v Praze (dále „ČVUT“) a úzce spolupracuje s Fakultou stavební ČVUT.



                         Hodnocení podmínek vzdělávání
Ředitel školy (dále „ředitel“) dlouhodobě naplňuje jasně definovanou koncepci rozvoje
školy, jež vychází z požadavků trhu práce, společenské poptávky a potřeb instituce.
Na základě interní evaluace pravidelně modifikuje krátkodobé cíle a strategie vedoucí
k realizaci hlavních koncepčních záměrů. Vizi školy sdílí všichni pedagogové. Dokladem
úspěšně realizované koncepce rozvoje školy jsou aktualizace školních vzdělávac íc h
programů v souladu s požadavky odborné praxe i zájmem uchazečů o vzdělávání, vysoká
naplněnost školy i zapojení do projektů a aktivit podporujících mobilitu žáků a získávání
dalších profesních dovedností a zkušeností žáků i učitelů (Erasmus+).
Dlouhodobá spolupráce s partnerskými vysokými školami a významnými sociálními
partnery pomáhá k implementaci nových poznatků do výuky a vytváří tak nezbytnou vazbu
mezi teoretickým odborným vzděláváním a praxí. Současně umožňuje inovaci obsahu učiva,
rozvoj odborných teoretických i praktických dovedností žáků i profesní růst pedagogů.
Kooperace se zřizovatelem přispívá ke zlepšování materiálních podmínek, k propagaci školy
na veřejnosti či umožňuje zajištění zahraničních výjezdů a stáží žáků. Zákonní zástupci žáků
se na chodu školy podílejí prostřednictvím školské rady či Sdružení rodičů a přátel školy.
Participace žáků na chodu školy probíhá pravidelně prostřednictvím schůzek žákovských
samospráv s vedením školy.
Nárůst počtu žáků vyvolal částečné změny v organizační struktuře, vedení školy bylo
rozšířeno o pozici dalšího zástupce ředitele. Funkční vícestupňový systém řízení,
jenž vychází z účelného delegování kompetencí, stanovení transparentních pravidel a jasně
vymezených úkolů, umožňuje optimální fungování školy. Nastavený způsob řízení
je založený na otevřené konstruktivní komunikaci s pedagogickými pracovníky i s dalšími
účastníky vzdělávání. K plynulému a efektivnímu přenosu informací napomáhá elektronick ý
informační systém. V době distanční výuky také umožňoval metodickou i technickou
podporu učitelům i žákům a minimalizaci problémů s přechodem na jiný způsob výuky.
Standardně fungující platformu pro participaci všech pedagogů na pedagogických procesech
představují provozní porady a pedagogické rady, na nichž ředitel projednává všechny
záležitosti týkající se vzdělávání a zásadní pedagogické dokumenty. Pedagogové efektivně
spolupracují v rámci předmětových komisí v oblasti naplňování školních vzdělávac íc h
programů, zejména při tvorbě a sdílení vlastních výukových materiálů, či evaluace výsledků
vzdělávání. Méně se však zabývají metodikou jednotlivých předmětů, vyhodnocová ním
zvolených metod a forem práce, volbou prostředků motivace a aktivizace všech žáků
vzhledem k jejich individuálním vzdělávacím potřebám.
Efektivitu řízení zvyšují uplatňované nástroje kontroly, jejichž prostřednictvím vedení školy
vyhodnocuje úroveň vzdělávání a kvalitu práce pedagogů v teoretickém i praktickém


2021/2022                                    2
vzdělávání. Ze závěrů četné hospitační činnosti vyplývají konkrétní doporučení, ne vždy
jsou však aplikována ve výuce jednotlivými vyučujícími.
Koncepční práce vedení školy se odráží v příznivých personálních podmínkách. Vzdělává ní
realizuje stabilizovaný kvalifikovaný sbor 51 pedagogů, pouze jeden z nich je
nekvalifikovaný a vzdělání si doplňuje příslušným studiem. Nově příchozím či začínajíc ím
pedagogům je poskytována podpora uvádějícího či dalšího konzultujícího učitele, včetně
cílené podpory ze strany vedení školy. Erudovanost vyučujících odborných předmětů
dokládá autorství odborných učebnic a výukových materiálů.
Další vzdělávání pedagogických pracovníků vychází z potřeb školy, plánovitě se zaměřuje
především na aktualizaci odborných poznatků ve vyučovaném oboru. Vedení školy klade
potřebný důraz na svůj profesní růst.
Efektivní vícezdrojové financování umožňuje vytvářet kvalitní podmínky pro naplňo vá ní
vzdělávacích programů i zajištění chodu školy. Aktivní prací vedení školy se daří získávat
další finanční prostředky z grantů, projektů ESF, účelových dotací od zřizovate le
i doplňkové činnosti. Získané zdroje jsou účelně využívány k podpoře zahraniční mobility
žáků, pro zkvalitnění vzdělávání (např. Metropolitní program pro výuku cizích jazyků,
Podpora odborného vzdělávání – projektové dny), ke zlepšování materiálního zázemí školy
či k materiální a technické podpoře výuky v teoretickém i odborném vzdělávání. Jako
motivační nástroj slouží vyplácení prospěchového stipendia. Škola žákům zapůjčuje
učebnice a některé pomůcky pro odborné předměty, včetně zajištění studentských licenc í
specializovaných softwarových programů.
Materiálně technické podmínky školy jsou na velmi dobré úrovni a umožňují kvalitní
naplňování školních vzdělávacích programů v plném rozsahu. Od posledního inspekčního
hodnocení se materiální podmínky školy zlepšily. Vedení školy ve spolupráci se
zřizovatelem klade důraz na obnovu a udržení kvalitního materiálně technického zázemí
v souladu s koncepčními záměry a vývojem ve vyučovaném oboru vzdělání. Škola
disponuje dostatečným počtem kmenových tříd, moderních učeben výpočetní techniky
i velmi dobře vybavených odborných učeben. Také multimediální učebny, laboratoře
i mimořádně dobré zázemí pro sportovní aktivity (tělocvičny, posilovna, horolezecká stěna,
několik venkovních hřišť) vytvářejí velmi dobré předpoklady pro rozvoj kompetencí žáků
ve všech oblastech vzdělávání. Všechny kmenové učebny jsou vybaveny digitá lní
technikou, moderní didaktické pomůcky pro výuku odborných předmětů jsou pravidelně
obnovovány. Nově vybudovaná učebna pro realizaci výuky s využitím specializova nýc h
programů v oboru při projektování, včetně využití systému BIM-technologií (digitalizace
staveb), a učebna pro práci v 3D-prostoru (využití prostorových skenerů, 3D-tiskárny),
podporují rozvoj odborných kompetencí žáků v souladu s požadavky trhu práce i využití m
poznatků v terciárním vzdělávání. V areálu školy mají žáci k dispozici wifi-připoje ní,
klidové koutky, kopírky a celodenně moderní studovnu s počítači se speciálním
softwarovým vybavením. Uspořádání vnitřních prostor klade zvýšené nároky na zajištění
bezpečnosti žáků. Vedení školy vyhodnocuje případná rizika a sleduje úrazovost žáků, jejíž
míra je stabilně nízká. K větší bezpečnosti žáků a ochraně majetku přispívá elektronick ý
systém a celodenní služba ve vrátnici, včetně kamerového systému.
Zázemí školní jídelny, včetně nabídky pokrmů, umožňuje kvalitní stravování žáků i učitelů.




2021/2022                                   3
                          Hodnocení průběhu vzdělávání
Úzké sepětí odborných poznatků s přímou realizací výuky na pracovištích i v rámci
praktických cvičení jednotlivých odborných předmětů přispívá k prohlubování odborných
kompetencí absolventů. Ve sledovaných hodinách žáci prokazovali schopnost samostatně
vykonávat zadané činnosti, případně vhodně aplikovat poznatky z teoretické výuky,
průběžně byl podporován rozvoj odborných znalostí a dovedností žáků poskytováním zpětné
vazby zkušenými pedagogy. Žáci jsou vedeni k dodržování hygienických a bezpečnostníc h
předpisů na pracovištích, k použití požadovaných pracovních pomůcek a pracovního
oblečení.
Kvalitu výuky teoretických odborných i všeobecně vzdělávacích předmětů a naplňová ní
profilu absolventa pozitivně ovlivňuje odbornost a zaujetí pedagogů pro vyučovaný
předmět. K posílení odborného vzdělávání byla ve sledovaném období zvýšena hodinová
dotace některých předmětů v rámci aktualizace školních vzdělávacích programů. Společným
znakem všech sledovaných hodin byla příjemná pracovní atmosféra založená
na partnerském přístupu učitelů k žákům i na vzájemném respektu. Nastavená a dodržovaná
pravidla komunikace a chování i jednotný důsledný přístup celého pedagogického sboru
přispívají k vytváření a posilování pozitivních vztahů. Učitelé preferovali frontální výuku
v kombinaci s řízeným rozhovorem či samostatnou prací žáků, méně často byly využity
kooperativní formy práce. Převaha činností vyučujících však v některých případech vedla
k nerovnoměrnému zapojení žáků do výuky. Časté využití didaktické techniky, didaktickýc h
pomůcek a textových materiálů efektivně podporovalo názornost výuky. Žáci aktivně
reagovali na položené otázky, neobávali se sami dotazovat na detaily nebo souvislos ti
daného tématu, iniciativně přistupovali k řešení zadaného úkolu a prokazovali odpovídajíc í
míru znalostí a dovedností. V jazykovém vzdělávání byla systematicky zařazována práce
s textem a rozvíjeny interaktivní řečové dovednosti, v cizím jazyce pak také aplikace
probíraných gramatických jevů v reálné komunikační situaci. V matematickém vzdělává ní
zvolený didaktický postup směřoval k podpoře logického myšlení a samostatného uvažová ní
žáků. V rámci výuky odborných předmětů vycházely zvolené vzdělávací strategie
z charakteru probíraného učiva, přispívaly k rozvoji dovednostně praktických a odborných
kompetencí žáků. Vyučující důsledně aktualizují obsah učiva, jejich zaujetí pro vyučovac í
předmět zdařile motivuje žáky. Při výuce efektivně využívají nadstandardní materiálně
technické zázemí školy, moderní přístroje, technologie a specializované softwary.
K pochopení probíraných jevů v širších souvislostech přispívalo časté zařazení
mezipředmětových poznatků a příkladů z reálného života a praxe, důraz je kladen
i na ekologickou a environmentální výchovu v souvislosti s realizací staveb. Ve výuce byla
zaznamenána provázanost s obdobím distančního vzdělávání, např. využití elektronick ýc h
výukových materiálů a digitálních portfolií žáků. V návaznosti na znalosti žáků z běžného
života je také rozvíjena přírodovědná gramotnost. V průběhu všech sledovaných hodin
pedagogové získávali průběžnou zpětnou vazbu o pochopení učiva, poskytovali žákům
pomoc při řešení problému. Práce s chybou byla většinou účelně využita, vedla tak žáky
k dostatečnému uvědomění si správného postupu. Vhodně zvolené různé pohybové aktivity
v hodinách tělesné výchovy podporují zapojení žáků do výuky. V části sledovaných hodin
učitelé účelně podporovali žáky se speciálními vzdělávacími potřebami, výuka však nebyla
diferencována vzhledem k individuálním vzdělávacím potřebám všech žáků, i těch
nadanějších.
Pouze ojediněle v některých sledovaných hodinách snižovaly účinnost vzdělávacího procesu
některé dílčí nedostatky, např. převaha předávání hotových poznatků, neefektivní časové
a organizační rozvržení hodiny. V závěru vyučovací hodiny pedagogové v menší míře
vytvářeli prostor pro společné shrnutí důležitých poznatků či sebereflexi žáků.


2021/2022                                   4
Výuka je pravidelně doplňována četnými kulturními a vzdělávacími akcemi, například
odbornými zahraničními výjezdy a stážemi, tematickými i odbornými exkurzemi
a přednáškami, adaptačními či sportovně-tematickými kurzy (lyžařský, vodácký)
a aktivitami, které podporují adaptační proces nových žáků a napomáhají k utváření
a posilování vzájemných pozitivních vztahů. Prostřednictvím školního sportovního klubu
je podporována a rozvíjena pohybová zdatnost žáků. Nabízené mimoškolní aktivity v rámci
kroužků také přispívají k rozšíření odborných znalostí a dovedností žáků v daném oboru.
Publikační činnost žáků ve školním časopise přispívá k rozvoji jejich jazykovýc h
kompetencí.


                         Hodnocení výsledků vzdělávání
Systém poskytování poradenských služeb je založen na úzké spolupráci členů školního
poradenského pracoviště (tj. výchovná poradkyně, metodička prevence, kariérová
poradkyně) se všemi aktéry vzdělávání. Škola průběžně identifikuje individuální vzdělávac í
potřeby žáků se speciálními vzdělávacími potřebami, s odlišným mateřským jazykem i žáky
ohrožené školním neúspěchem. V souvislosti s distanční výukou a návratem žáků do škol
se prohloubila spolupráce s pedagogicko-psychologickou poradnou při řešení problémů
některých žáků. Škola i v době prezenční výuky realizuje opatření ke zvýšení úspěšnosti
žáků, např. pravidelné doučování, cílené individuální konzultace s vyučujícími. Ke snížení
studijní neúspěšnosti a k cílené profilaci v oboru nabízí škola žákům přestup do jiného
zaměření vzdělávacího programu v rámci školy.
Funkční školní preventivní strategie vede k posilování vzájemných vztahů důvěry mezi
učiteli a žáky a k včasné identifikaci případných problémů. Využívanými nástroji vedle úzké
spolupráce všech pedagogů jsou mj. pobytové kurzy. Ojedinělé případy rizikových jevů jsou
řešeny individuálně ve spolupráci s třídními učiteli a zákonnými zástupci.
Výsledky vzdělávání žáků jsou pravidelně sledovány na jednáních pedagogické rady.
K zjišťování dosažené úrovně vědomostí a znalostí žáků škola používá kromě standardníc h
nástrojů také interní evaluační mechanismy, např. vstupní a průběžné srovnávací testy
v anglickém jazyce a odborných předmětech. Rozvoj odborných kompetencí žáků
je pravidelně vyhodnocován zejména při evaluaci žákovských projektů. Na základě analýzy
výsledků vzdělávání jsou vedením školy přijímána opatření, která se promítají do úpravy
kurikulárních dokumentů a směřují ke zlepšení výchovně vzdělávacího procesu.
Výsledky žáků v průběhu vzdělávání jsou stabilní. Ve sledovaném období posledních tří
školních let se podíl žáků prospívajících s vyznamenáním mírně navýšil, podíl
neprospívajících se výrazně nezměnil. Pozitivním výsledkem jsou vysoké počty žáků
s uzavřenou klasifikací do 30. 6., nízké průměrné počty zameškaných hodin na žáka
a zanedbatelné počty neomluvených hodin na žáka.
Výsledky žáků při ukončování vzdělávání zpravidla korespondují s jejich hodnocením
v průběhu studia. Z podrobnější analýzy výsledků žáků u maturitní zkoušky vyplývá,
že období distančního vzdělávání ovlivnilo úroveň dosahovaných výsledků žáků zejména
u profilové praktické maturitní zkoušky a promítlo se i do počtu žáků, kteří po přihláše ní
maturitní zkoušku nekonali. Z podrobných výsledků maturitní zkoušky dále vyplývá,
že čistá úspěšnost žáků u dílčích zkoušek společné části maturitní zkoušky byla
ve sledovaném období srovnatelná nebo vyšší než úspěšnost žáků dané skupiny oborů
při celorepublikovém srovnání.




2021/2022                                   5
Škola vytváří motivační prostředí pro podporu nadaných žáků a žáků s větším zájmem
o studovaný obor. Pravidelně a velmi často se zúčastňují četných všeobecně vzdělávac íc h,
sportovních a odborných soutěží, projektů a středoškolské odborné činnosti, v nichž
dosahují úspěchů na regionální i celostátní úrovni. Vyšší profesní způsobilost žáků
podporuje také možnost získání řidičského oprávnění či některého z nabízených certifikátů,
např. jazykové FCE, Autodesk. Efektivní spolupráci se sociálními partnery a úspěšnost
absolventů dokládá i jejich výborné uplatnění na trhu práce. V souladu se zaměřením školy
téměř 85 % absolventů pokračuje ve studiu v terciárním vzdělávání.



                                         Závěry

Vývoj školy
- od posledního inspekčního hodnocení v roce 2014 si škola udržuje vysoký standard
  poskytovaného odborného vzdělání,
- došlo k výraznému nárůstu počtu žáků,
- vedení školy bylo rozšířeno o pozici dalšího zástupce ředitele,
- zaměření školních vzdělávacích programů je průběžně aktualizováno v souvislos ti
  s požadavky odborné praxe a potřebami školy,
- vedení školy průběžně zlepšuje vybavení školy a materiální zázemí pro vzdělává ní
  v souladu s nejmodernějšími trendy, včetně využití digitálních technologií v odborném
  vzdělávání,
- od školního roku 2021/2022 škola zahájila provoz vlastní školní jídelny a kuchyně.


Silné stránky
- koncepční řízení školy reflektuje společenskou poptávku, požadavky trhu práce a potřeby
  školy,
- dlouhodobě rozvíjené partnerské vztahy se sociálními partnery přispívají k těsnějšímu
  propojení výuky s praxí a následným dobrým uplatněním absolventů,
- systematický rozvoj materiálně technického zázemí školy ve vztahu k nastavené koncepci
  vzdělávání s ohledem na nové poznatky a trendy ve vyučovaném oboru a na dynamick ý
  rozvoj informačních technologií,
- využívání systému moderní digitální technologie BIM (digitalizace staveb) při výuce
  odborných předmětů, v rámci projektování i pořádání školení pro širší veřejnost,
- příznivá vzdělávací atmosféra a vzájemně partnerský přístup učitelů i žáků ve výuce,
- tvorba výukových materiálů učiteli podporujících rozvoj odborných kompetencí žáků,
- systematická evaluace kvality výchovně vzdělávacího procesu,
- podpora rozvoje pohybových aktivit prostřednictvím školního sportovního klubu.




2021/2022                                    6
   Slabé stránky a/nebo příležitosti ke zlepšení
   - nižší míra diferenciace části výuky vzhledem k individuálním vzdělávacím potřebám
     žáků,
   - méně efektivní časové a organizační rozvržení činností a opomíjení didaktického závěru
     vyučovací jednotky v části výuky.


   Doporučení pro zlepšení činnosti školy
   - zlepšit strukturu vyučovacích hodin, více se zaměřit na úvodní motivaci, v závěru
     na shrnutí a fixaci poznatků a zhodnocení hodiny,
   - více zapojovat žáky do evaluačních aktivit v průběhu i závěru vyučovacích hodin, ve větší
     míře vést žáky k sebehodnocení,
   - zvyšovat efektivitu vzdělávání častějším využíváním časově či obsahově
     diferencovaných úkolů vzhledem k individuálním vzdělávacím potřebám žáků, včetně
     žáků nadaných.



                  Seznam dokladů, o které se inspekční zjištění opírají
 1.       Potvrzení ve funkci ředitele č. j. S-MHMP 465736/2018, ze dne 26. 3. 2018 s platností
          od 1. 8. 2018 (poslední funkční období)
 2.       Koncepce dalšího rozvoje školy ze dne 13. 7. 2017
 3.       Vlastní hodnocení školy ze dne 13. 7. 2017
 4.       Školní akční plán rozvoje vzdělávání na období 2019 – 2022 z dubna 2019
 5.       Školní vzdělávací programy pro obor vzdělání 36-47-M/01 Stavebnictví, platné
          od 1. 9. 2017 včetně dodatků, v aktualizované verzi platné od 1. 9. 2021, od 1. ročníku,
          platné k termínu inspekční činnosti: zaměření Pozemní stavitelství, zaměření Stavitels tví
          a architektura, zaměření Architektura a interiérový design
 6.       Školní řád, vnitřní řády odborných učeben a pracovišť platné k termínu inspekční
          činnosti
 7.       Rozvrh vyučovacích hodin platný k termínu inspekční činnosti
 8.       Vybraný vzorek evidence žáků (školní matrika) vedená k termínu inspekční činnosti
 9.       Výroční zpráva o činnosti školy – školní roky 2019/2020 a 2020/2021
10.       Třídní knihy – školní roky 2020/2021 a 2021/2022 k termínu inspekční činnosti
11.       Záznamy z pedagogických rad a z jednání předmětových komisí vedené ve školních
          letech 2020/2021 a 2021/2022 k termínu inspekční činnosti
12.       Přehled DVPP platných k termínu inspekční činnosti
13.       Výběr z personální dokumentace pedagogických pracovníků vedené k termínu inspekční
          činnosti
14.       Kniha úrazů vedená k termínu inspekční činnosti
15.       Dokumentace školního poradenského týmu vedená k termínu inspekční činnosti
16.       Krizový plán školy platný k termínu inspekční činnosti


      2021/2022                                     7
17.       Minimální preventivní program platný ve školním roce 2021/2022
18.       Účetní závěrka k 31. 12. 2021, Finanční vypořádání dotací ze státního rozpočtu
          v roce 2021, výpisy z účetnictví školy za hodnocené období
19.       Dokumentace k bezpečnosti a ochraně zdraví žáků, platná k termínu inspekční činnosti


                                             Poučení
   Podle § 174 odst. 11 školského zákona může ředitel školy podat připomínky k obsahu
   inspekční zprávy České školní inspekci, a to do 14 dnů po jejím převzetí. Případné
   připomínky zašlete na adresu, Česká školní inspekce, Pražský inspektorát, Arabská
   683, 160 66 Praha 6, případně prostřednictvím datové schránky (g7zais9), nebo
   na e-podatelnu csi.a@csicr.cz s připojením elektronického podpisu, a to k rukám
   ředitele inspektorátu.
   Inspekční zprávu společně s připomínkami a stanoviskem České školní inspekce
   k jejich obsahu zasílá Česká školní inspekce zřizovateli a školské radě. Inspekční
   zpráva včetně připomínek je veřejná a je uložena po dobu 10 let ve škole nebo školském
   zařízení, jichž se týká, a v místně příslušném inspektorátu České školní inspekce.
   Zároveň je inspekční zpráva zveřejněna na webových stránkách České školní inspekce
   a v informačním systému InspIS PORTÁL.


   Složení inspekčního týmu a datum vyhotovení inspekční zprávy


      Mgr. Hana Vejrážková, školní inspektorka,            Mgr. Hana Vejrážková v. r.
      vedoucí inspekčního týmu
      PhDr. Bc. Tibor Slažanský, Ph. D.               PhDr. Bc. Tibor Slažanský, Ph. D. v.r.
      školní inspektor
      Mgr. Hana Šinská,                                      Mgr. Hana Šinská v. r.
      školní inspektorka
      Ing. Ivana Černá,                                       Ing. Ivana Černá v. r.
      kontrolní pracovnice
      Ing. Petr Bandas,                                       Ing. Petr Bandas v. r.
      přizvaná osoba – odborník na vzdělávání
      žáků ve stavebních oborech

   V Praze 13. dubna 2022



   Datum a podpis ředitele školy potvrzující projednání a převzetí inspekční zprávy


      Ing. Bc. Tomáš Langer,                               Ing. Bc. Tomáš Langer v. r.
      ředitel školy

   V Praze 22. dubna 2022


      2021/2022                                   8
