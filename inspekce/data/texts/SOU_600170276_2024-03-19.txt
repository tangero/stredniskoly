                               Česká školní inspekce
                               Jihočeský inspektorát
                        Dukelská 23, 370 01 České Budějovice
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIC-320/24-C
                                       Sp. zn. ČŠIC-S-67/24-C


Název                               Střední odborná škola elektrotechnická, Centrum
                                    odborné přípravy, Hluboká nad Vltavou, Zvolenovská
                                    537
Sídlo                               Zvolenovská 537, 373 41 Hluboká nad Vltavou
E-mail                              info@sosehl.cz
IČO                                 00 513 156
Identifikátor                       600 170 276
Právní forma                        příspěvková organizace
Zastupující                         Ing. Pavel Zasadil
Zřizovatel                          Jihočeský kraj
Místo inspekční činnosti            Zvolenovská 537, Hluboká nad Vltavou
Inspekční činnost na místě          19. 3. 2024 − 22. 3. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle ustanovení § 174 odst. 2 písm. a), b) a c) zákona č. 561/2004 Sb.
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.


                                         Charakteristika
Střední odborná škola elektrotechnická, Centrum odborné přípravy, Hluboká nad Vltavou,
Zvolenovská 537 (dále „škola“) vykonává činnost střední školy, domova mládeže a školní
jídelny. Škola poskytuje střední vzdělání zakončené maturitní zkouškou ve čtyřletém oboru
18-20-M/01 Informační technologie a dvouletém nástavbovém studiu oboru 26-41-L/52
Provozní elektrotechnika. Obor 26-41-L/01 Mechanik elektrotechnik umožňuje po ukončení
třetího ročníku vykonat závěrečnou zkoušku z oboru 26-51-H/02 Elektrikář-silnopro ud
a následně po ukončení čtvrtého ročníku zakončit studium maturitní zkouškou. Střední
vzdělání zakončené závěrečnou zkouškou s výučním listem poskytuje škola v tříletém oboru
26-51-H/02 Elektrikář-silnoproud a 26-52-H/01 Elektromechanik pro zařízení a přístroje,
v tříletém i zkráceném jednoletém studiu v oboru 26-51-H/01 Elektrikář. Ke dni inspekční
činnosti navštěvovalo školu 486 žáků v 21 třídách, domov mládeže poskytoval ubytování
130 žákům. Škola je rovněž akreditovaným centrem celoživotního vzdělává ní
a autorizovanou osobou profesních kvalifikací. V probíhajícím kurzu profesní kvalifikace
Elektrikář se vzdělávalo 81 účastníků.


                         Hodnocení podmínek vzdělávání
Vedení školy tvoří ředitel, zástupce pro teoretické vyučování, zástupce pro praktické
vyučování, vedoucí vychovatelka a vedoucí ekonomického úseku, kompetence v oblasti
řízení jsou jasně vymezené. Ředitel školy se po svém nástupu do funkce zaměřil
na zvyšování kvality vzdělávání a další rozvoj školy, koncepční záměry se daří postupně
naplňovat. Celkový počet žáků se výrazně navýšil, k pozitivnímu posunu došlo u výsledků
vzdělávání žáků včetně ukončování závěrečnou či maturitní zkouškou. Přenos informac í
v rámci školy je funkční, využívaný elektronický informační systém podporuje rychlou
a efektivní komunikaci všech aktérů vzdělávání. Kontrolní činnost je v některých oblastech
spíše formální, v případě zjištění nedostatků není vždy důsledně sledováno jejich odstranění.
Menší četnost hospitací v oblasti teoretické výuky neumožňuje poskytovat pedagogům
potřebnou zpětnou vazbu o efektivitě vzdělávacího procesu, zejména o účinnosti použitýc h
metod a forem práce ve vztahu k udržení pozornosti a aktivitě žáků.
Vedení školy vytváří dobré podmínky pro další profesní rozvoj pedagogů, nedílnou součástí
vzdělávacích aktivit jsou školení a odborné stáže u externích partnerů. Do průběžného
vzdělávání se aktivně zapojují i pedagogové domova mládeže. Vzájemná spolupráce většiny
pedagogů probíhá v rámci předmětových komisí, z průběhu sledovaných hodin však bylo
patrné, že dostatečná pozornost není věnována promyšlenějšímu výběru účinnějš íc h
vzdělávacích strategií. Významným faktorem v propojení teorie a praxe je spolupráce
vyučujících odborných předmětů a učitelů odborného výcviku či praxe, která je zaměřena
na návaznost výuky a seznamování s novými trendy v jednotlivých oborech vzdělávání.
Vedení školy aktivně vyhledává a realizuje projekty zaměřené na zvyšování kvality
vzdělávání. Dlouhodobě probíhá výrazná modernizace materiálně-technického zázemí
pro teoretickou i praktickou výuku a rekonstrukce prostor v místech poskytovaného
vzdělávání. Škola tak reaguje na technologický vývoj a požadavky trhu práce. Velký význa m
má v tomto ohledu spolupráce s firmami z oblasti energetiky a informačních technologií,
které se podílejí na vytváření reálných podmínek pro praktické vyučování včetně vybavení
moderními technologiemi. Různé formy stipendia poskytované budoucími zaměstnavate li
posilují ve vybraných profesích motivaci žáků k úspěšnému absolvování studia. Dlouhodobá
spolupráce se zahraničními školami i účast v mezinárodních projektech a programech, např.
ERASMUS+, rozvíjí odbornost a jazykové dovednosti žáků a pedagogů, přináší rozhled
a výměnu zkušeností. V úzké spolupráci se sociálními partnery a dalšími instituce mi
organizuje škola velké množství odborných vzdělávacích aktivit pro veřejnost. Přínosné jsou
i aktivity pro žáky základních škol, které podporují rozvoj technického vzdělávání.




                                            2/6
                          Hodnocení průběhu vzdělávání
Průběh vzdělávání byl sledován v teoretické a praktické výuce na pracovištích školy.
Hospitovaná výuka probíhala v respektující atmosféře, vyučující zohledňovali dosavadní
znalosti žáků a kladli důraz na propojení učiva s potřebami praxe.
Ve většině hospitovaných hodin teoretické výuky převažovala frontální výuka s výkladem
a vysvětlováním, zpravidla doplňovaná samostatnou prací. Kooperativní činnosti, které by
podporovaly aktivní zapojení žáků a rozvíjely jejich spolupráci, byly aplikovány méně často.
Tento způsob výuky často neposkytoval žákům dostatečný prostor pro rozvoj klíčovýc h
kompetencí či kritického myšlení a u některých žáků negativně ovlivňoval jejich motivac i
k učení. Požadavky kladené na žáky byly přiměřené a srozumitelné, podpora žáků
se speciálními vzdělávacími potřebami nebo nadaných žáků např. diferencova ným
zadáváním úkolů však byla zaznamenána výjimečně. Průběžné hodnocení poskytovalo
žákům zpětnou vazbu o aktuální úrovni znalostí a dovedností, prvky sebehodnocení
a vzájemného hodnocení byly využity spíše ojediněle. Názornost výuky byla v různé míře
podpořena názornými pomůckami a praktickými ukázkami. Digitální technologie byly
ve výuce většiny vzdělávacích oborů využívány především formou prezentací pro doplnění
výkladu učiva. Efektivní práce učitelů i žáků s digitálními technologiemi byla zazname ná na
při výuce odborných předmětů oboru Informační technologie. Celkově byla struktura
sledovaných hodin teoretické výuky promyšlená s výjimkou závěru hodin, kdy často chyběl
dostatečný časový prostor pro shrnutí učiva a závěrečné hodnocení vzdělávacího pokroku
žáků jako prostředku pro posílení motivace k učení.
Hospitace v odborném výcviku proběhly napříč vyučovanými obory. Veškeré činnosti
probíhaly v přiměřeném tempu, učivo svým obsahem vhodně navazovalo na odborné
předměty teoretické výuky, důraz byl kladen na dodržování zásad bezpečnosti a ochrany
zdraví. Při samostatném či společném plnění úkolů žáci uplatňovali získané vědomosti
v praxi, osvojovali si praktické dovednosti a rozvíjeli pracovní, komunikativní a další
klíčové kompetence. V průběhu sledovaných aktivit vyučující poskytovali žákům potřebnou
podporu směrem k úspěšnému splnění úkolů a průběžně hodnotili vykonávané činnost i.
Vysoká odbornost vyučujících i materiálně technické zázemí školních dílen pozitivně
ovlivňovaly kvalitu vzdělávání.
Činnost domova mládeže vhodně navazuje na vzdělávání ve střední škole, úzká spolupráce
vychovatelů s třídními učiteli přispívá k předcházení školní neúspěšnosti. Žáci mohou podle
individuálních potřeb a zájmů využít doučování v hlavních teoretických předmětech, externí
rodilý mluvčí vede pro zájemce lekce anglického jazyka. V rámci čtenářského kroužku je
cíleně podporován rozvoj čtenářské gramotnosti a důraz je také kladen na volitelnou četbu
k maturitní zkoušce. Odpočinkové a tematicky zaměřené aktivity respektují stanovené
výchovně- vzdělávací cíle tohoto školského zařízení, dostatek prostoru je poskytován
osobnímu volnu. Při organizaci sportovních turnajů spolupracuje domov mládeže s dalšími
ubytovacími zařízeními v regionu. Pestrá nabídka zájmových aktivit a kroužků, kterou žáci
ve velké míře využívají, přispívá k rozvoji jejich specifického nadání, zájmů a umožňuje
smysluplné trávení volného času.


                          Hodnocení výsledků vzdělávání
Ke zjišťování a monitorování výsledků vzdělávání žáků využívá škola běžné hodnotící
nástroje, v oblasti praktického vyučování získává také využitelnou zpětnou vazbu
od partnerských firem. Pro první ročníky realizuje škola na začátku studia vstupní testy


                                            3/6
ke zjištění znalostí a dovedností žáků s cílem nastavit vhodné vzdělávací strategie. Škola
sleduje výsledky vzdělávání na úrovni tříd, oborů i jednotlivců, v rámci jednání pedagogické
rady a předmětových komisí převažují souhrnné výčty a přehledy prospěchu, podrobnější
analýza chybí. V případě zhoršení prospěchu nebo zvýšení absence žáka jsou většinou
přijímána individuální a konkrétní opatření. Pro žáky ohrožené školním neúspěchem
realizuje škola doučovací aktivity, případně individuální konzultace. Potřebnou podporu také
věnuje škola žákům s odlišným mateřským jazykem. Nastavený systém využívání online
prostředí, uložené výukové materiály a multilicence programů umožňují žákům efektivní
přípravu na vyučování. Nabízené možnosti ke zlepšení vzdělávacích výsledků jsou však
žáky využívány v různé míře. Nižší studijní potenciál žáků spolu s nižší motivací ke studiu
a vysokou absencí se promítá v některých oborech do úrovně dosahovaných výsledků.
Předčasné odchody ze studia zaznamenává škola zejména u nástavbového studia. Aktivity
k prevenci rizikového chování jsou jako součást vzdělávacího procesu realizovány formou
různých projektů, adaptačních kurzů, třídnických hodin a jsou zaměřeny především
na vytváření pozitivních vztahů mezi žáky a eliminaci nežádoucího chování. Neomluve né
absence jsou nejčastějším důvodem pro udělování kázeňských opatření či snížených známek
z chování.
V reakci na opakovaně nepříznivé výsledky maturitní zkoušky se vedení školy zaměřilo
na vyhodnocení možných příčin neúspěchu a přijetí efektivních opatření, následně
se celková úspěšnost žáků školy při ukončování vzdělávání státní maturitní zkouškou
postupně zvýšila. V loňském školním roce dosáhla škola ve společné části maturitní zkoušky
v celorepublikovém srovnání srovnatelných nebo lepších výsledků než stejné skupiny oborů.
Při ukončování vzdělávání závěrečnou zkouškou zaznamenává škola dlouhodobě velmi
vysokou úspěšnost. Tento pozitivní trend se promítá do velmi dobrého uplatnění absolventů
školy na trhu práce. Rozvoj specifického nadání podporuje škola zapojením žáků do řady
projektových aktivit i odborných soutěží zaměřených v souladu s profilací školy.
V uplynulém období opakovaně dosahovali žáci vynikajících úspěchů na krajské, celostátní
i mezinárodní úrovni.


                                         Závěry
Vývoj školy
– Od poslední inspekční činnosti došlo ke změně na postu ředitele školy.
– Výrazně se navýšil počet žáků školy a naplněnost tříd.
– Zvýšila se úspěšnost žáků při ukončování vzdělávání maturitní zkouškou.
– Škola aktivně pokračuje v úspěšné spolupráci s řadou externích partnerů.
– Průběžně probíhá modernizace materiálně-technického zázemí a rekonstrukce prostor
  v místech poskytovaného vzdělávání.
Silné stránky
Střední škola – negymnaziální obory
– Intenzivní a dlouhodobá spolupráce školy s množstvím externích partnerů z oblasti
  energetiky a informačních technologií významným způsobem podporuje rozvoj
  odbornosti žáků a posiluje možnosti jejich uplatnění na trhu práce. (1.5)
– Kvalitní materiálně technické zázemí umožňuje realizovat praktickou výuku v reálných
  podmínkách a v souladu se současnými požadavky oboru. (2.4)


                                            4/6
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
Střední škola – negymnaziální obory
– V části teoretické výuky nejsou dostatečně využívány metody aktivního učení podporující
  rozvoj kritického myšlení a komunikativních kompetencí. (4.2)
– Nižší míra uplatňování diferenciace v teoretické výuce dostatečně nezohled ňuje
  individuální vzdělávací schopnosti žáků, tato skutečnost u části žáků negativně ovlivňuje
  motivaci k učení. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Zvýšit účinnost kontrolních mechanismů s ohledem na účinnost přijatých opatření.
– Zefektivnit zaměření hospitační činnosti a její zjištění více využívat ke zkvalitnění výuky.
– Další vzdělávání pedagogů zaměřit v teoretické výuce na oblast aktivizujících forem
  a metod práce, diferenciace a formativního hodnocení a následně je aplikovat.
– V teoretické výuce se zaměřit se na optimální časové rozvržení hodiny s důrazem
  na dostatečný prostor pro shrnutí a zhodnocení vzdělávacího pokroku žáků v závěru.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Školní vzdělávací program pro obor vzdělávání 18-20-M/01 Informační technologie
      platný od 1. 9. 2021
 2.   Školní vzdělávací program pro obor vzdělávání 26-41-L/01 Mechanik elektronik
      platný od 1. 9. 2021
 3.   Školní vzdělávací program pro obor vzdělávání 26-51-H/01 Elektrikář platný
      od 1. 9. 2021
 4.   Školní vzdělávací program pro obor vzdělávání 26-51-H/02 Elektrikář-silnopro ud
      platný od 1. 9. 2021
 5.   Školní vzdělávací program pro obor vzdělávání 26-52-H/01 Elektromecha nik
      pro zařízení a přístroje platný od 1. 9. 2021
 6.   Školní vzdělávací program pro obor vzdělávání 26-41-L/52 Provozní elektrotechnika
      platný od 1. 9. 2021


                                             5/6
 7.   Školní vzdělávací program domova mládeže platný od 1. 9. 2021
 8.   Školní řád platný od 13. 10. 2020
 9.   Vnitřní řád domov mládeže platný od 1. 9. 2023
10.   Vnitřní řád školní jídelny platný od 21. 3. 2024
11.   Rozvrh hodin pro školní rok 2023/2024
12.   Třídní knihy za školní roky 2022/2023 a 2023/2024
13.   Výchovné deníky skupin domova mládeže a denní záznamy vychovatelů za školní
      rok 2023/2024
14.   Koncepce rozvoje školy
15.   Školní matrika vedená v elektronické podobě
16.   Výroční zpráva za školní rok 2022/2023
17.   Záznamy z hospitační činnosti za školní roky 2022/2023 a 2023/2024
18.   Záznamy z jednání pedagogické rady za školní roky 2022/2023 a 2023/2024
19.   Záznamy z jednání metodických sdružení za školní roky 2022/2023 a 2023/2024
20.   Rozhodnutí ředitele školy ve správním řízení
21.   Dokumentace k výchovnému poradenství a prevenci rizikového chování
22.   Ekonomická dokumentace školy vztahující se k hodnocení finančních podmínek za
      roky 2022 a 2023
23.   Dokumentace týkající se oblasti BOZ včetně knih úrazů
24.   Personální dokumentace pedagogických pracovníků (doklady o dosažené odborné
      kvalifikaci a dalším vzdělávání)
25.   Dokumentace týkající se školního stravování


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.

Složení inspekčního týmu a datum vyhotovení inspekční zprávy
 Mgr. Renata Pechoušková, školní inspektorka, vedoucí inspekčního týmu
 Mgr. Marie Adamová, školní inspektorka
 PaedDr. Martina Baarová, školní inspektorka
 Mgr. Lenka Petrová, školní inspektorka
 Bc. Jiřina Svobodová, kontrolní pracovnice
9. 4. 2024


                                         6/6
