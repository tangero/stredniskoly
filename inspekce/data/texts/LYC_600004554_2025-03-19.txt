CSI0X00DIR89




                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIA-915/25-A
                                      Sp. zn. ČŠIA-S-172/25 A


Název                               Střední průmyslová škola sdělovací techniky, Praha 1,
                                    Panská 3
Sídlo                               Panská 3/856, 110 00 Praha 1
E-mail                              snajdar@panska.cz
IČO                                 61 388 866
Identifikátor                       600 004 554
Právní forma                        příspěvková organizace
Zastupující                         Ing. Luděk Šnajdar
Zřizovatel                          Hlavní město Praha
Místo inspekční činnosti            Panská 3/856, 110 00 Praha 1
                                    Malá Štupartská 8/977, 110 00 Praha 1
Inspekční činnost na místě          19. 3. 2025 − 24. 3. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.


                                         Charakteristika
Střední průmyslová škola sdělovací techniky, Praha 1, Panská 3 (dále „škola“ nebo
„instituce“) poskytuje vzdělávání zakončené maturitní zkouškou v technických oborech
vzdělání Technické lyceum, Telekomunikace se zaměřením na Globální síťové technolo gie
a Audiovizuální techniku a v uměleckém oboru Multimediální tvorba se zaměřením na
Filmovou a televizní tvorbu. Škola realizuje vzdělávání na dvou místech v centru Prahy, a to
v sídle školy v ulici Panská 3/856 a v docházkové vzdálenosti v ulici Malá Štupartská 8/977.
K termínu inspekční činnosti se ve škole vzdělávalo 680 žáků ve 24 třídách. Nejvyšší
povolený počet žáků (720) byl využit z 95 %. Od předchozího inspekčního hodnocení v roce
2017 se zvýšil počet žáků a mírně vzrostl i podíl žáků se speciálními vzdělávacími potřebami
(dále „SVP“) zhruba na desetinu všech žáků. Škola eviduje pouze jednotky žáků s odlišným
mateřským jazykem (dále „OMJ“) většinou bez jazykové bariéry. Dobrá dopravní
dostupnost umožňuje studium i žákům z jiných regionů, zejména Středočeského kraje
(třetina žáků).
Instituce je fakultní školou Elektrotechnické fakulty ČVUT a Přírodovědecké fakulty
Univerzity Karlovy. Je členem Asociace středních průmyslových škol České republiky.
Škola se úspěšně prezentuje dlouholetou tradicí v organizování promítačského kurzu pro své
žáky i veřejnost a vlastním kinem.


                         Hodnocení podmínek vzdělávání
Ředitel školy (dále „ředitel“) zastává svoji funkci od roku 2011. Do řízení promítá své
dlouholeté odborné a pedagogické zkušenosti. V oblasti zajištění personálních, materiálníc h
a finančních podmínek vytvořil vhodné předpoklady pro stávající fungování školy i pro její
další perspektivní rozvoj. Realizovaný koncept odborného vzdělávání, rozšířený o různá
zaměření jednotlivých oborů, vhodně rozvíjí studijní předpoklady žáků, umožňuje jejich užší
profilaci již od prvního ročníku a podporuje zapojení žáků do rozšiřujících vzdělávac íc h
aktivit i zájmové činnosti. Ředitel na základě interní evaluace pravidelně modifik uje
nastavené cíle a strategie vedoucí k realizaci hlavních koncepčních záměrů. Dokladem
úspěšně realizované koncepce rozvoje školy je např. aktualizace školních vzdělávac íc h
programů (dále „ŠVP“), úprava vzdělávací nabídky v souladu s požadavky trhu práce
a zapojení žáků do četných odborných projektů a soutěží. Od posledního inspekčního
hodnocení ředitel dobudoval moderní internetovou síť, zvýšil estetičnost vzdělávac ího
prostředí, zefektivnil systém podpory žáků ohrožených školním neúspěchem. Na naplňová ní
strategie se různou měrou podílejí všichni aktéři vzdělávacího procesu.
Kvalitní naplňování profilu absolventa podporují příkladně rozvíjené partnerské vztahy
s profesními partnery. Přínosné jsou zejména pro zajištění odborných praxí žáků, výpomocí
technickým vybavením a službami odborníků z praxe, inovaci obsahu učiva v souladu
s novými poznatky v oblastech multimédií a telekomunikací. Zákonní zástupci žáků se
do chodu školy zapojují prostřednictvím školské rady, Spolku rodičů a přátel školy
a spoluúčastí při organizování či finančním zabezpečení školních a mimoškolních aktivit.
Konstruktivní partnerské vztahy rozvíjí vedení školy rovněž se zřizovatelem, který se
finančně podílí na zlepšování podmínek vzdělávání. Žáci se aktivně zapojují do chodu školy
např. organizováním charitativního Vánočního jarmarku, rozsáhlou účastí spolu s učiteli
na dárcovství krve a realizací studentského kina pro veřejnost – Kino Panská.
Nastavený způsob řízení je založený na otevřené komunikaci a osobní zodpovědnosti
pedagogů. Organizační struktura odpovídá velikosti školy. Pro úspěšný chod školy je
rozhodující každodenní zodpovědná práce zástupců ředitele, vedoucího učitele oboru
a zapojení dalších pedagogických pracovníků do jejího řízení. Stanovení transparentníc h
pravidel a jasně vymezených úkolů přispívá k optimálnímu fungování školy. K plynulé mu
přenosu informací mezi jednotlivými aktéry vzdělávání napomáhá elektronický informač ní
systém a využívání výukové platformy. Základním poradním orgánem ředitele je


                                            2/8
pedagogická rada. Pedagogové v předmětových komisích efektivně spolupracují s vedením
školy především v oblasti evaluace vzdělávací činnosti, výsledků vzdělávání, naplňová ní
ŠVP, zabývají se organizováním soutěží, projektů, podporou žáků se SVP a talentova nýc h
žáků.
Efektivitu řízení zvyšují uplatňované nástroje kontroly a pravidelné evaluační aktivity,
jejichž prostřednictvím vedení školy vyhodnocuje úroveň vzdělávání a kvalitu práce
pedagogů ve výuce. Ze závěrů četné hospitační činnosti vedení školy i vyučujícíc h navzájem
vyplývají konkrétní doporučení. Z přímého pozorování inspekčního týmu vyplynulo, že se
ve výuce vyučujícím zpravidla daří aplikovat jednotlivá doporučení, a to především v oblasti
využívání aktivizačních metod a forem práce. Pouze v menší části sledované teoretické
výuky chyběl prostor pro efektivní shrnutí a fixaci poznatků, sebereflexi žáků či vzájemné
žákovské hodnocení.
Vzdělávání zabezpečuje stabilní pedagogický sbor, který tvoří 94 pedagogickýc h
pracovníků. Zhruba desetina pedagogických pracovníků, kteří nesplňují předpoklady
odborné kvalifikace, si požadované vzdělávání doplňují příslušným studiem nebo se jedná
o zkušené učitele s odbornou praxí, kteří jsou velkým přínosem pro praktickou přípravu
žáků. Převaha zkušených a odborně způsobilých pedagogů zajišťuje kontinuitu vzdělává ní
i podporu nově začínajícím nebo nastupujícím pedagogům. V pedagogickém sboru se daří
posilovat motivovanost každého pracovníka a jejich sounáležitost se školou.
Další vzdělávání pedagogických pracovníků (dále „DVPP“) vychází z filozofie školy,
stanovených priorit a studijního zájmu vyučujících. Pedagogičtí pracovníci se
ve sledovaném období zapojovali především do různých vzdělávacích akcí podporujícíc h
jejich odborný růst a pedagogické kompetence. V oblasti primární prevence se vyučujíc í
aktivně zúčastnili školení zaměřených na bezpečnost ve škole a první pomoc. Vedení školy
klade potřebný důraz na svůj profesní růst.
Efektivní vícezdrojové financování vytváří kvalitní podmínky pro naplňování vzdělávac íc h
programů a zajištění plynulého chodu školy. Ředitel pravidelně vyhodnocuje stav materiálně
technického zázemí a v souladu s profilací školy a udržením kvality výuky jej systematick y
obnovuje a dovybavuje didaktickými pomůckami. Od minulé inspekční činnosti realizo va né
rekonstrukce a úpravy (výměna oken, sanace suterénu, vybudování nových učeben,
akustických úprav, klimatizace, rozšíření internetové sítě a informačního systému) přispěly
k dalšímu rozvoji školy a vytvoření kvalitních podmínek pro výuku. Škola disponuje
dostatečným počtem kmenových, odborných a specializovaných učeben, laboratořemi,
ateliéry, televizním a zvukovým studiem, vlastním kinem. Ke sportovním aktivitá m
slouží tělocvična, posilovna, venkovní hřiště s umělým povrchem, workoutové hřiště. Žáci
využívají knihovnu, relaxační zóny po celé škole, bufet a nápojové automaty. Školní
stravování je zajištěno smluvně více externími poskytovateli v okolí školy ve školních
jídelnách. K zajištění bezpečnosti přispívají elektronicky zajištěné vstupy do obou budov.


                          Hodnocení průběhu vzdělávání
Sledovaná výuka splňovala požadavky odborného vzdělávání, náročnost učiva obvykle
odpovídala věku a znalostem žáků. Společným znakem všech hospitovaných hodin byla
příjemná atmosféra, vzájemně respektující přístup učitele a žáků, dodržování nastavenýc h
pravidel práce a komunikace. Pojetí výuky částečně ovlivňovala určitá míra profesní
autonomie učitelů a množství jejich pedagogických zkušeností, např. osvědčené didaktické
postupy, zavedený výukový styl.



                                            3/8
V převážné části teoretického vyučování se pozitivně projevila pečlivá příprava vyučujíc íc h,
zvolené výukové formy a metody vedly ke splnění stanoveného vzdělávacího cíle.
Uplatňované vzdělávací strategie zpravidla rozvíjely vědomosti a dovednosti žáků,
ve vyšších ročnících směřovaly k přípravě na maturitní zkoušku (dále „MZ“). Převažovala
frontální výuka, kombinovaná s řízeným rozhovorem a s účelným využitím digitá lní
techniky k prezentaci učiva či ke zvýšení názornosti výuky. V některých hodinách byly
efektivně využity také kooperativní formy práce, které podpořily rozvoj sociálníc h
kompetencí žáků.
Ve sledovaném jazykovém vzdělávání si žáci zdařile rozvíjeli interaktivní řečové dovednosti
v četných komunikačních situacích, systematicky bylo podporováno rozšiřování slovní
zásoby i upevňování gramatických struktur. Při práci s textem žáci aplikovali osvojené
vědomosti a projevovali přiměřenou znalost terminologie, slovní zásoby nebo literárně
vědného kontextu. Vyučujícím se většinou dařilo zvyšovat zájem žáků o probírané učivo
prezentováním učiva v širších souvislostech, propojováním teoretických poznatků s jejich
využitím v praxi. Prezentace vlastních názorů na problém umožnila žákům prohlubovat
kritické myšlení. Ve všech sledovaných hodinách českého jazyka a literatury byla efektivně
rozvíjena čtenářská gramotnost s cíleným vyhledáváním informací v textu a jejich
interpretací. Kladením problémových otázek s využitím postojové složky cíle byly účelně
rozvíjeny i komunikativní kompetence žáků. V matematice byl největší prostor věnován
aplikaci probíraného učiva při řešení úloh žáky. Učitelé volili vhodné příklady v logické
posloupnosti od jednoduššího ke složitějšímu. Zvolené vzdělávací strategie byly účelné,
převažovalo frontální pojetí výuky s výrazným podílem aktivního a samostatného přístupu
žáků. Učitelům se ve sledovaných hodinách dařilo systematicky zapojovat žáky do výuky
účelným kombinováním aktivizujících metod, účelně je motivovat problémovými dotazy
s možností samostatného vyvozování nových souvislostí probíraných jevů i uplatněním
diferencovaných úkolů pro rychlejší či nadané žáky. Žáci byli důsledně vedeni
ke komentování správného postupu, případně k promýšlení alternativních způsobů řešení
úloh. V některých hodinách byla efektivně využita k podpoře dalšího učení žáků práce
s chybou.
Hospitované hodiny v předmětech odborné přípravy vykazovaly výbornou úroveň
a vyznačovaly se účelným využíváním materiálně technického vybavení. Zkušenost
vyučujících, jejich zaujetí pro příslušný předmět a informace předávané žákům
o nejnovějších praktických poznatcích i oborovém kontextu vedly k rozvoji jejich klíčovýc h
kompetencí. Uplatňované vzdělávací strategie vycházely z vědomostí a dovedností žáků,
diferencovaný přístup zohledňoval jejich individuální předpoklady a směřoval k cílené mu
rozvoji jejich potenciálu. V prostředí odborných učeben a studií si žáci samostatně
osvojovali dovednosti pro praktické použití techniky při tvorbě videa, samostatně
zpracovávali primární obrazový a zvukový záznam pomocí vhodného softwaru, efektivně
pracovali s chybou. V oblasti datových sítí mj. nastavovali síťové parametry na různých
síťových zařízeních, efektivně analyzovali problémy v sítích, v oblasti telekomunik ac í
programovali ústředny, třídili data. Velký důraz byl také kladen na dodržování cizojazyč né
(anglický jazyk) odborné terminologie žáky. Uplatňování názorně demonstrativních metod,
instruktáže, důraz na dodržování stanovených postupů v kombinaci s rozvojem kreativity
přispívaly ke zvyšování motivace žáků a jejich odborných kompetencí. Žáci mohli plnit
úkoly různé náročnosti s předem zadanými kritérii hodnocení. Poskytovaná průběžná zpětná
vazba byla pro žáky využitelná při dalším učení. Pedagogové cíleně využívají formativní
hodnocení dokládající pokrok každého žáka i standardizované kriteriální hodnocení v rámci
ročníkových, klauzurních a závěrečných prací. Nedílnou součástí výuky bylo vhodné
uspořádání pracovního prostředí a důraz na dodržování zásad bezpečnosti práce.


                                             4/8
Pouze v některých sledovaných hodinách snižovaly účinnost vzdělávacího procesu dílčí
didaktické nedostatky, např. méně efektivní časové rozvržení vyučovací hodiny, kdy v jejím
závěru pedagogové nevytvořili dostatečný prostor pro efektivní shrnutí a fixaci poznatků,
sebereflexi žáků či vzájemné žákovské hodnocení.
K všestrannému rozvoji talentu, nadání a rozvoji osobnosti žáků přispívá jejich zapojování
do národních i mezinárodních projektů a tradičních celoškolních akcí. Pravidelně zařazované
aktivity propojují teoretickou výuku s praxí a přispívají k naplňování klíčových kompetencí
žáků, např. výměnné pobyty se školou v Belgii, zahraniční výjezdy, exteriérová cvičení,
odborné exkurze, kurzy, charitativní akce, prezentace školy na veřejnosti. Škola vytváří
i vhodné podmínky pro podporu kreativity, individuálních a skupinových zájmů žáků.
Zapojuje žáky do řady kroužků, např. audiovizuální, sportovní, taneční, robokroužek, Klub
mladého diváka.


                          Hodnocení výsledků vzdělávání
Možnost výběru z dostatečného množství uchazečů a podpora rozvoje individuálního
potenciálu nadaných žáků v průběhu vzdělávání se pozitivně promítá ve výsledcíc h
vzdělávání. Ke studiu v uměleckém oboru jsou uchazeči přijímáni na základě ověření míry
svého nadání formou talentové zkoušky.
K zjišťování dosažené úrovně vědomostí a znalostí žáků škola používá standardní nástroje,
např. písemné, ústní zkoušení, hodnocení praktických činností žáků (technické dny),
projekty, odborné praxe, žákovské prezentace a obhajoby ročníkových prací a klauzur.
Individuální i celkové výsledky vzdělávání jsou sledovány vyučujícími a vedením školy
a projednávány na jednáních pedagogické rady. Analýza dosažených výsledků vzdělává ní
umožňuje vedení školy přijímat systémová opatření (úprava ŠVP), konkrétní opatření
směřující do výuky (opakování problematických témat) i opatření směřující k podpoře
prevence školního neúspěchu žáků. K objektivnímu porovnání vzdělávacích výsledků se
škola příležitostně zapojuje i do externího testování, např. ve výběrovém testování
ve školním roce 2022/2023 dosáhli žáci 1. ročníku ve finanční gramotnosti a žáci 2. ročníku
ve čtenářské gramotnosti výborné výsledky.
Poskytování poradenských služeb je založeno především na úzké spolupráci výchovné
poradkyně, metodičky prevence, školní psycholožky a třídních učitelů. Od minulé inspekční
činnosti došlo ke zlepšení v oblasti podpory žáků a předcházení jejich studijní neúspěšnosti.
Školní preventivní strategie zohledňuje potřeby školy, skladbu třídních kolektivů
a umožňuje včasnou identifikaci případných problémů. Řada osvědčených nástrojů,
jako jsou sportovní kurzy, seznamovací program 1. ročníku, zájezdy, tematicky zaměřené
přednášky, výstavy, posiluje sounáležitost žáků se školou a vede k vytváření vzájemnýc h
vztahů mezi učiteli a žáky. Ojedinělé případy rizikových projevů chování jsou řešeny
individuálně výchovnými komisemi ve spolupráci s třídními učiteli a zákonnými zástupci.
Kázeňská opatření jsou udělována v souladu se školním řádem. Dostatečná pozornost je
věnována motivačnímu hodnocení žáků prostřednictvím udělování pochval. Žáci byli
oceňováni především za aktivní přístup ke vzdělávání a individuální i skupinové úspěchy
v soutěžích.
Vzdělávání žáků s potřebou podpůrných opatření odpovídá doporučení školského
poradenského zařízení, tj. navýšení časového prostoru, úprava hodnocení a podmínek
při ukončování vzdělávání, vzdělávání podle individuálního vzdělávacího plánu. Podpora
těchto žáků ve výuce vychází z charakteru probíraného učiva a individuálního přístupu
jednotlivých učitelů. Výraznější míra jazykové bariéry žáků s OMJ nebyla ve vyučová ní


                                            5/8
zaznamenána. Z podrobnější analýzy dosahovaných výsledků vzdělávání žáků s potřebou
podpůrných opatření a žáků s OMJ vyplývá, že jejich podpora je většinou efektivní
a průběžné vzdělávací výsledky jsou srovnatelné s průměrným prospěchem třídy, ve které
se vzdělávají.
Průběžné výsledky vzdělávání žáků byly v posledních třech školních letech stabilní. Podíl
žáků prospívajících s vyznamenáním dosahoval přibližně 14 %, podíl neprospívajících se
od posledního inspekčního hodnocení snížil z 5 % na přibližně 3 %. Z hlediska průměrného
prospěchu nebyly zjištěny významnější mezioborové rozdíly. Počet žáků s uzavřeno u
klasifikací do 30. 6. se ve sledovaném období pohyboval mezi 89 % - 93 % a stabilní je
i průměrný počet zameškaných hodin na žáka za rok (110 hodin) a téměř nulová neomluve ná
absence.
S dosahovanými výsledky koresponduje také úspěšnost žáků při ukončování studia.
Výsledky žáků u MZ jsou ve všech oborech stabilně velmi dobré. V roce 2023 a 2024 byla
ve společné části MZ hrubá neúspěšnost (podíl žáků neúspěšných u MZ nebo zkoušku
nekonajících z celkového počtu přihlášených žáků) srovnatelná nebo nižší (vyjma oboru
Technické lyceum v roce 2024) než průměr v příslušné oborové skupině v ČR. Z analýzy
výsledků také vyplývá, že hrubá neúspěšnost byla ovlivněna především jednotlivci, kteří MZ
nekonali, a v oboru Technické lyceum v roce 2024 také žákem, který neuspěl v českém
jazyce a literatuře. Při konání zkoušek profilové části se v hodnoceném období až
na jednotlivce dařilo žákům uspět. Nejúspěšnější byli žáci oboru Telekomunikace, nejnižš í
úspěšnost naopak vykázali žáci oboru Multimediální tvorba. Ve sledovaném období výrazně
vzrostl, až na 80 %, podíl žáků uplatňujících v profilové části zkoušky z anglického jazyka
jazykový certifikát. Škola vhodně podporuje získání tohoto certifikátu organizací kurzu pro
přípravu příslušné úrovně jazykové pokročilosti. V rámci pokusného ověřování zaměřeného
na možnost uznání mezinárodních certifikačních standardů ICT v rámci profilové zkoušky
někteří žáci využívají i možnost nahradit si praktickou zkoušku příslušným mezinárod ně
platným certifikátem CISCO (obor Telekomunikace) a ECDL (obor Technické lyceum).
Ve školním roce 2023/2024 využilo tuto možnost přibližně 90 % prvomaturantů oboru
vzdělání Telekomunikace a přibližně třetina prvomaturantů oboru Technické lyceum.
Z analýzy výsledků vzdělávání také vyplývá, že podstatné většině žáků se ve standardní
době stanovené příslušným rámcovým vzdělávacím programem podařilo úspěšně ukončit
vzdělávání MZ, např. ve školním roce 2023/2024 ukončilo řádný cyklus vzdělávání v oboru
vzdělání Telekomunikace 88 % žáků, oboru Technické lyceum 85 % žáků a oboru vzdělání
Multimediální tvorba 80 % žáků.
Škola podporuje účast žáků v odborných, vědomostních a uměleckých soutěžích
a projektech, ve kterých se umisťují na předních místech mj. v prestižní soutěži Česká
hlavička. Zapojuje je do řady rozšiřujících vzdělávacích aktivit a umožňuje tak rozvoj jejich
talentu a nadání např. streamování akcí pro řadu svých partnerů. Úspěšné naplňování profilu
absolventa a úroveň osvojených praktických kompetencí žáků dokládá i vysoká řemeslně
technická kvalita jejich závěrečných odborných prací. Po absolvování studia řada žáků
pokračuje v dalším studiu na vysokých školách nebo nachází okamžité uplatnění
v odborných i svých partnerských firmách.


                                         Závěry
Vývoj školy
Škola si udržuje vysoký standard poskytovaného odborného vzdělávání. Zvýšil se počet
žáků, pedagogický sbor je stabilní. Ředitel dobudoval moderní internetovou síť, zvýšil


                                            6/8
estetičnost vzdělávacího prostředí, zefektivnil systém podpory žáků ohrožených školním
neúspěchem a dále rozšiřuje a modernizuje materiálně technické zázemí pro výuku.
Silné stránky
– odlišné zaměření školních vzdělávacích programů vhodně podporuje specializaci žáků
  a přispívá k rozvoji jejich talentu a nadání (1.2)
– výborná spolupráce s vnějšími partnery podporuje profesní uplatnitelnost absolventů
  na trhu práce (1.5)
– aktivní přístup ředitele školy k rozšiřování a zkvalitňování materiálně technickýc h
  podmínek pro rozvoj odborných kompetencí žáků (2.4)
– úzké propojení teoretické a praktické složky odborného vzdělávání a realizace odborného
  vzdělávání na vysoké úrovni se promítá do úspěchů žáků v soutěžích a projektech (4.1)
– realizace širší nabídky zájmových útvarů se příznivě promítá ve výsledcích žáků,
  napomáhá rozvoji jejich individuálního potenciálu a skupinových zájmů (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– v části teoretické výuky méně efektivní časové a organizační rozvržení činností, kdy
  v závěru vyučovací jednotky chyběl prostor pro efektivní shrnutí a fixaci poznatků,
  sebereflexi žáků či vzájemné žákovské hodnocení (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– zlepšit strukturu vyučovacích hodin, důsledněji se zaměřit na shrnutí a fixaci poznatků
  a více zapojovat žáky do evaluačních aktivit v průběhu i závěru vyučovacích hodin,
  ve větší míře vést žáky k sebehodnocení


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
1. Koncepce rozvoje školy pro roky 2020–2027
2. Školní vzdělávací programy pro střední vzdělávání, platné k termínu inspekční činnosti
3. Školní řád, platný k termínu inspekční činnosti
4. Rozvrh vyučovacích hodin, školní rok 2024/2025, platný k termínu inspekční činnosti


                                            7/8
 5. Záznamy z jednání pedagogické rady vedené ve školních letech 2023/2024 a 2024/2025
    k termínu inspekční činnosti
 6. Třídní knihy vedené ve školních letech 2023/2024 a 2024/2025 k termínu inspekční
    činnosti
 7. Školní matrika vedená k termínu inspekční činnosti
 8. Výběr personální dokumentace pedagogických pracovníků vedené k termínu inspekční
    činnosti
 9. Kniha evidence úrazů vedená k termínu inspekční činnosti
10. Portfolio výchovného poradenství a prevence rizikového        chování žáků, vedené
    ve školním roce 2024/2025 k termínu inspekční činnosti
11. Výroční zpráva školy za školní rok 2023/2024


                                         Poučení
 Podle § 174 odst. 11 školského zákona může ředitel školy podat připomínky k obsahu
 inspekční zprávy České školní inspekci, a to do 14 dnů po jejím převzetí. Případné
 připomínky zašlete prostřednictvím datové schránky (g7zais9), a to k rukám ředitele
 inspektorátu.
 Inspekční zprávu společně s připomínkami a stanoviskem České školní inspekce
 k jejich obsahu zasílá Česká školní inspekce zřizovateli a školské radě. Inspekční
 zpráva včetně připomínek je veřejná a je uložena po dobu 10 let ve škole nebo školském
 zařízení, jichž se týká, a v místně příslušném inspektorátu České školní inspekce.
 Zároveň je inspekční zpráva zveřejněna na webových stránkách České školní inspekce
 a v informačním systému InspIS PORTÁL.


 Složení inspekčního týmu a datum vyhotovení inspekční zprávy

  Ing. Stanislava Grundová, školní inspektorka, vedoucí inspekčního týmu
  Ing. Stanislav Paris, školní inspektor
  Mgr. Hana Šinská, školní inspektorka
  Ing. Ivana Černá, kontrolní pracovnice
  MgA. Evžen Šimera, Ph.D., přizvaná osoba
  Mgr. Petr Husník, přizvaná osoba
 21. 4. 2025




                                            8/8
