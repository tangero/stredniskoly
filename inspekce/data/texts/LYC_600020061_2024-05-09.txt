CSI0X00CIA05




                                 Česká školní inspekce
                               Moravskoslezský inspektorát
                               Matiční 20, 702 00 Ostrava
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIT-1232/24-T
                                       Sp. zn. ČŠIT-S-264/24-T


Název                               Střední zdravotnická škola, Opava, příspěvková
                                    organizace
Sídlo                               Dvořákovy sady 176/2, 746 01 Opava
E-mail                              gebauerova@szs.opava.cz
IČO                                 00 601 152
Identifikátor                       600 020 061
Právní forma                        příspěvková organizace
Zastupující                         Mgr. Monika Gebauerová
Zřizovatel                          Moravskoslezský kraj
Místo inspekční činnosti            Dvořákovy sady 176/2, 746 01 Opava
Inspekční činnost na místě          9. 5., 10. 5., 13. 5. a 14. 5. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek,             průběhu a výsledků           vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                   Charakteristika
Střední zdravotnická škola, Opava, příspěvková organizace vykonává činnost střední školy.
Ve školním roce 2023/2024 škola vzdělávala v 15 třídách 408 žáků, z toho v oboru vzdělání
53-41-M/03 Praktická sestra 228 žáků, v oboru vzdělání 78-24-M/04 Zdravotnické lyceum
112 žáků a v oboru vzdělání 53-41-H/01 Ošetřovatel 68 žáků. K termínu inspekční činnosti
evidovala škola 18 žáků se speciálními vzdělávacími potřebami. Školní stravování je školou
smluvně zabezpečováno u jiného právního subjektu.


                         Hodnocení podmínek vzdělávání
Ředitelka školy (dále „ředitelka“) působí ve své funkci od srpna 2022. Některé ze svých
kompetencí delegovala na své dva zástupce. Jejich vymezení odpovídá podmínkám a
potřebám školy. Vedení školy na pravidelných schůzkách řeší záležitosti týkající se řízení a
organizace vzdělávacího procesu a pružně reaguje na aktuální situaci. Koncepce školy je
jasně formulovaná a pro účastníky vzdělávání srozumitelná. S touto vizí jsou pedagogové
školy seznámeni a podílí se na jejím naplňování, které je průběžně hodnoceno. Ředitelka
s ohledem na směřování dalšího rozvoje školy využívá plán dalšího vzdělává ní
pedagogických pracovníků, jehož náplní jsou vzdělávací akce cílené na rozšiřová ní
odbornosti, formy a metody vzdělávání a zavádění formativního hodnocení a umělé
inteligence do výuky. Patřičná pozornost je věnována také začínajícím pedagogům, kterým
je sestavován adaptační plán a jsou nabízeny vzdělávací akce, konzultace s vedením školy a
odborné vedení ze strany určených mentorů. Ředitelka v zájmu souladu pedagogické
činnosti s rozvojem školy pravidelně realizuje individuální pohovory s učiteli, při kterých
projednávají další pedagogické směřování a jejich činnost je průběžně zdokumento vá na
v profesních portfoliích. Vedení školy provádí průběžnou hospitační činnost, a tak
monitoruje rozvoj vzdělávací praxe v teoretické i praktické části výuky. Efektivní se jeví
spolupráce samotných učitelů, účastnících se vyučovacích hodin svých kolegů. Pravidelně
je realizováno dotazníkové šetření předkládané žákům posledního ročníku školy, které je
zdrojem podnětů ke zkvalitňování podmínek a realizace vzdělávání. Metodické orgány školy
se na svých pravidelných schůzkách věnují vzdělávacím záležitostem v jednotlivýc h
předmětech, sdílení zkušeností z výuky, sjednocování hodnocení výsledků žáků, organizac í
soutěží a dalších akcí. Realizované školní vzdělávací programy jsou srozumitelné a
představují účelnou podporu pro vzdělávání. Došlo k zásadním změnám ve školním
vzdělávacím programu v oboru Praktická sestra v návaznosti na skutečnost, že byla škola
zapojena do pokusného ověřování stupňovitého propojení vybraných oborů vzdělání,
vyhlášeného Ministerstvem školství, mládeže a tělovýchovy, které žákům umožní ve třetím
ročníku získat výuční list v oboru Ošetřovatel nebo také nástup do druhého ročníku vyšší
odborné školy po absolvování maturitní zkoušky. Podle tohoto školního vzdělávac ího
programu se v době inspekční činnosti vzdělávali žáci prvního ročníku. Školní poradenské
pracoviště pracuje ve složení, které představuje významnou podporu pro žáky i pedagogy.
Věnuje adekvátní pozornost žákům se speciálními vzdělávacími potřebami, ukrajinsk ým
žákům i žákům ohroženým vzdělávacím neúspěchem.
Ředitelka účelně hospodaří s finančními prostředky, využívá je pro realizaci strategickýc h
oblastí rozvoje školy a jejích priorit zaměřených na vybudování zázemí pro žáky, inovaci
prostor a zkvalitnění výuky. K efektivnějšímu naplňování stanovených vzdělávacích cílů
a ke zpestření vzdělávací nabídky přispívá vícezdrojové financování, zapojení školy do
projektů a dobrá spolupráce se zřizovatelem.



                                            2/7
Škola se systematicky věnuje vytváření bezpečného prostředí pro vzdělávání žáků. Žáci jsou
pravidelně seznamováni s pravidly bezpečného chování a ochrany zdraví při vzdělává ní
a souvisejících aktivitách. Úrazovost žáků má klesající tendenci, vedení školy provádí její
analýzu a přijímá potřebná opatření.


                          Hodnocení průběhu vzdělávání
Hospitační činnost byla realizována napříč ročníky školy ve všeobecně vzdělávac íc h
a odborných předmětech i v praktickém vyučování. Společným pozitivním znakem výuky
byla příznivá atmosféra mezi vyučujícími a žáky, většinou s důrazem na respektování
dohodnutých pravidel chování. Učitelé zpravidla dbali na jasné seznámení s cílem či
tématem hodiny, požadavky na žáky byly přiměřené, nové učivo bylo podáváno
srozumitelně a v logických souvislostech. Vyučující vhodně výuku zpestřovali aktivita mi
realizovanými prostřednictvím práce na tabletech a mobilních telefonech.
Vyučovací hodiny všeobecně vzdělávacích předmětů byly promyšlené, vedené na odborné
úrovni. V hospitovaných hodinách českého jazyka převládaly aktivity zasazující literár ní
tvorbu do časového rámce, docházelo k mezipředmětovému propojování. Pozornost byla
věnována jazykovým prostředkům a jejich pojmenování. V hodinách žáci pracovali
s uměleckými texty, pod vedením vyučujících byli při řízeném rozhovoru vedeni
k jejich rozboru. Sledovaná výuka anglického jazyka rozvíjela produktivní i receptivní
dovednosti. Vzdělávání směřovalo k aktivnímu praktickému používání cílového jazyka.
Slovní zásoba i gramatické učivo byly upevňovány v aktivitách, které žáky podněcovaly
k vlastní tvorbě vět a spojení. Vyučující účelně střídali vzdělávací činnosti, byla rozvíjena
čtenářská gramotnost v cizím jazyce, slovní zásoba a také správná výslovnost a porozumění
mluveného slova. Ve sledovaných hodinách matematiky a přírodovědných předmětů byla
vhodně využívána úvodní motivace žáků a jejich dosavadní znalosti a dovednosti. Výuka
měla vyrovnanou úroveň, byla promyšlená, organizova ná a v hodinách převažovala účelně
zvolená frontální forma výuky kombinovaná s prací žáků ve skupinách. Učitelé kladli důraz
na porozumění a procvičení učiva, cíleně rozvíjeli matematickou gramotnost žáků. Hodiny
tělesné výchovy byly strukturované, žáci byli pro dosažení stanovených cílů vedeni k plnění
pohybových aktivit. Ojediněle však v závěru vyučovacích hodin všeobecně vzdělávac íc h
předmětů docházelo ke zhodnocení vytyčeného cíle a k realizaci aktivit, které by
představovaly zpětnou vazbu vzhledem k zvládnutí probíraného tématu a výjimečně byly
využity prvky formativního hodnocení. Cílená diferenciace zadávaných úkolů podle
individuálních schopností žáků zaznamenána nebyla. V menší míře docházelo k práci
s různými informačními zdroji, jejich třídění a k aktivitám podporujícím rozvoj kritického
myšlení.
V odborných předmětech učitelé důsledně vyžadovali obsahovou i formální správnost,
včetně užívání odborné terminologie. Žáci byli motivováni k učebním aktivitám, pracovali
se zájmem a odpovědně přistupovali k plnění zadaných úkolů. Na pokyny vyučujíc íc h
zpravidla úspěšně prezentovali osvojené odborné znalosti i vědomosti z jiných vyučovac íc h
předmětů. Pedagogové často doplňovali vzdělávací obsah o poznatky z odborné praxe, byla
také vhodně zdůrazněna možnost využití nabytých vědomostí a dovedností v budoucím
profesním i v běžném osobním životě. Logická uspořádanost osvojovaných znalostí,
dovedností a názornost výuky zvyšovala motivaci žáků.
Praktické vyučování realizované ve zdravotnickém zařízení bylo dobře zorganizo vá no
a zajištěno na odděleních lůžkové péče. Žáci pracovali dle standardu ošetřovatelské péče,
účastnili se realizace ošetřovatelských činností. Vedli si dokumentaci, nacvičova li


                                            3/7
ošetřovatelské výkony, upevňovali získané vědomosti pod vedením instruktorů, kteří je
účelně vedli, instruovali a provázeli praktickou výukou. Žáci rozvíjeli komunikaci s pacienty
i v týmu zdravotnického personálu, spolupracovali mezi sebou při péči o pacienty. Žáci
prokazovali požadované praktické dovednosti v rámci přípravy na povolání.


                          Hodnocení výsledků vzdělávání
Škola sleduje úspěšnost žáků ve vzdělávání, jejich individuální výsledky za jednotlivá
klasifikační období pravidelně vyhodnocuje na jednáních pedagogické rady. Se získanými
daty dále pracuje, přijímá konkrétní návrhy ke zlepšení výsledků vzdělávání. Přehled
o znalostech jednotlivých žáků získává především prostřednictvím vlastních hodnoticíc h
nástrojů. Škola identifikuje žáky s rizikem školního neúspěchu, nabízí jim individuá lní
konzultace, vhodně zintenzivňuje přípravu žáků na maturitní zkoušku. Zákonní zástupci
žáků jsou o výsledcích vzdělávání průběžně informováni především prostřednictvím
školního elektronického informačního systému, na třídních schůzkách nebo formou
individuálních konzultací. V posledních letech škola vykazuje velmi dobré výsledky žáků
při konání maturitní a závěrečné zkoušky.
Školní poradenské pracoviště pracuje na základě jasně vymezených kompetencí. Jeho
členové se pravidelně scházejí a zabývají se aktuálními problémy, nastavují opatření k jejich
eliminaci a následně vyhodnocují jejich účinnost. Pro prevenci rizikového chování žáků má
škola vytvořeny vhodné nástroje, důraz je kladen zejména na udržování příznivého klimatu
a bezpečného prostředí pro vzdělávání žáků. Při plnění preventivního programu jsou během
školního roku realizovány aktivity (programy, besedy, projekty apod.), které cíleně reagují
na aktuální problematiku jednotlivých třídních kolektivů nebo žákům zajišťují širokou škálu
informací napomáhajících k prevenci rizikového chování. Informace týkající se žáků se
speciálními vzdělávacími potřebami jsou sdíleny s vyučujícími a slouží k účelnému využití
v rámci vzdělávacího procesu. Výchovná poradkyně a školní metodička prevence společně
s třídními učiteli průběžně sledují klima ve třídách a v případě výskytu rizikového chování
žáků situaci bezodkladně řeší ve spolupráci s jejich zákonnými zástupci, popřípadě
odbornými pracovišti. Účinnost zvolené strategie v těchto oblastech potvrzuje minimá lní
výskyt rizikového chování. Žákům projevujícím zájem o obor škola umožňuje účast
v předmětových olympiádách (biologická, psychologická) a středoškolské odborné činnosti,
bylo by však vhodné tyto žáky identifikovat a vytvořit systematickou podporu pro jejich
rozvoj. K vytváření dobrých vztahů a přátelské atmosféry mezi žáky přispívá adaptační
pobyt, lyžařský a turistický kurz. Škola věnuje nemalou pozornost také mimoškolní činnosti.
K pravidelným aktivitám patří kroužek volejbalu, španělštiny a první pomoci. Žáci se mohou
účastnit soutěží s postupem do krajského kola, a to např. v ošetřovatelské kazuistice,
v praktických dovednostech a recitační soutěži. Žáci jsou vedeni k účasti v charitativníc h
akcích, seznamují se zdravotnickým prostředím děti z mateřských škol, rozšiřují své
odborné zkušenosti při dobrovolnické práci v domech pro seniory a psychiatr ické
nemocnici, podílejí se na vedení kurzů první pomoci. Díky projektu Erasmus + žáci
pracovně navštívili odborná zdravotnická pracoviště ve Španělsku. K rozšíření kultur ního
povědomí jsou pro žáky organizovány mnohé besedy a přednášky s literárněhistorick ými
tématy. Od minulého školního roku byla zavedena činnost školního parlamentu, který se
zapojuje do organizace školního života, na pravidelných schůzkách přináší vedení školy
zpětnou vazbu k činnosti školy, podílí se na výzdobě školy a prezentuje své podněty
k fungování školy. K dalšímu rozšiřování znalostí je ve škole žákům k dispozici žákovská a
odborná knihovna.



                                            4/7
V oblasti kariérového poradenství se škola systematicky zaměřuje kromě uplatnění žáků na
trhu práce také na otázky následného studia na vyšších odborných nebo vysokých školách,
poskytuje žákům dostatek informací o možnostech jejich uplatnění v dalším studiu
a profesním životě. Informace o dalším kariérovém postupu absolventů školy a jejich
úspěšnosti v navazujícím studiu škola získává prostřednictvím neformální komunikace
s absolventy školy.


                                         Závěry
Vývoj školy
– V roce 2022 došlo ke změně na pozici ředitelky školy a na pozicích jejích zástupců.
– Ředitelka se zaměřuje na odstranění nedostatků zjištěných při předchozí inspekční
  činnosti, týkající se diferenciace výuky a zavádění inovativních forem a metod výuky.
– Ve školním roce 2022/2023 zahájil ve škole svou činnost školní parlament.
– Od minulé inspekční činnosti v roce 2019 došlo k modernizaci odborných učeben
  a renovaci sociálního zařízení.
– Od 1. 9 . 2018 bylo ve škole zavedeno vzdělávání v oboru Praktická sestra. Ve školním
  roce 2020/2021 bylo ukončeno vzdělávání v oboru 53-41-M/01 Zdravotní asistent. Od
  školního roku 2023/2024 byla škola zapojena pokusného ověřování stupňovité ho
  propojení vybraných oborů vzdělání 53-41-M/03 Praktická sestra umožňující získání
  výučního listu v oboru 53-41-H/01 Ošetřovatel ve třetím ročníku studia.
Silné stránky
– Efektivní spoluprací s sociálními partnery škola významně podporuje rozvoj schopností
  a dovedností žáků. (1.5)
– Škola vykazuje výborné výsledky při ukončování vzdělávání. (5.2)
– Kvalitní odborná výuka a zapojení žáků do školních a mimoškolních aktivit podporuje
  rozvoj osobnostních a sociálních kompetencí a vysokou uplatnitelnost na trhu práce. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– V teoretické výuce bylo v menší míře využíváno sebehodnocení a formativní hodnocení
  žáků, nedocházelo k diferenciaci vzhledem k dovednostem a schopnostem žáků, ojediněle
  byly zastoupeny aktivity podněcující kritické myšlení a činnosti zaměřené na vyhledá vá ní
  a třídění informací z různých informačních zdrojů. (4.2)
– Nedostatečně byl využit prostor v závěru vyučovacích hodin ke shrnutí a utřídění učiva
  za účelem získání zpětné vazby o jeho zvládnutí a pochopení. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz




                                            5/7
Doporučení pro zlepšení činnosti školy
– Zaměřit se na identifikaci a systematickou práci s nadanými žáky.
– Realizovat obsahově gradované úlohy vzhledem k individuální úrovni vědomostí
  a dovedností žáků.
– Pracovat s různými informačními zdroji, vést žáky k jejich účelnému využívání.
– Začlenit časový prostor pro závěrečné shrnutí a vyjádření žáků k dosaženým cílům,
  rozvíjet jejich kritické myšlení.


                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 7 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatření k
odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Školní vzdělávací programy platné ve školním roce 2023/2024
 2.   Školní řád platný ve školním roce 2023/2024
 3.   Plán dalšího vzdělávání pedagogických pracovníků ve školním roce 2023/2024
 4.   Plán kontrolní a hospitační činnosti ve školním roce 2023/2024
 5.   Výroční zpráva o činnosti školy za školní rok 2022/2023
 6.   Rozvrhy vyučovacích hodin platné ve školním roce 2023/2024
 7.   Školní matrika vedená ve školním roce 2023/2024 (vzorek)
 8.   Třídní knihy vedené ve školním roce 2023/2024 (vzorek)
 9.   Zápisy z jednání pedagogické rady vedené ve školním roce 2023/2024 (vzorek)
10.   Doklady o dosaženém vzdělání pedagogických pracovníků školy (vzorek)
11.   Zápisy z jednání předmětových komisí ve školním roce 2023/2024 (vzorek)
12.   Dokumentace školního poradenského pracoviště vedená ve školním roce 2023/2024
13.   Dokumentace žáků se speciálními vzdělávacími potřebami vedená ve školním roce
      2023/2024 (vzorek)
14.   Dokumentace k organizaci praktického vyučování vedená ve školním roce 2023/2024
15.   Dokumentace vztahující se k finančním podmínkám školy pro školní rok 2023/2024
      (vzorek)
16.   Dokumentace související se zajištěním bezpečnosti a ochrany zdraví žáků při
      poskytování vzdělávání vedená ve školním roce 2023/2024 (vzorek)
17.   Dokumentace vztahující se k finančním a materiálním podmínkám školy pro školní
      rok 2023/2024 (vzorek)
18.   Smlouva o zabezpečení školního stravování




                                           6/7
                                      Poučení
Podle § 174 odst. 11 školského zákona může ředitelka školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce k
jejich obsahu zasílá Česká školní inspekce zřizovateli a školské radě. Inspekční zpráva
včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Adéla Kulová, školní inspektorka, vedoucí inspekčního týmu
 PhDr. Ing. Ivana Teichmannová, školní inspektorka
 Mgr. Jan Pokorný, MBA, školní inspektor
 Bc. Marcela Zahradníková, kontrolní pracovnice
 PhDr. Hana Hanusková, odbornice na zdravotnické obory
29. 5. 2024




                                         7/7
