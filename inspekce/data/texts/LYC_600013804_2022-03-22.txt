                                    Česká školní inspekce
                                  Jihomoravský inspektorát
_________________________________________________________________________________________________________ ___




                         IN S P E K Č N Í ZP R ÁVA
                                           Čj. ČŠIB-377/22-B


Název                                Střední průmyslová škola stavební Brno,
                                     příspěvková organizace
Sídlo                                Kudelova 1855/8, Černá Pole, 662 51 Brno
E-mail                               hobza@spsstavbrno.cz
IČ                                   00559466
Identifikátor                        600013804
Právní forma                         příspěvková organizace
Zastupující                          Ing. Jan Hobža
Zřizovatel                           Jihomoravský kraj
Místo inspekční činnosti             Kudelova 1855/8, Brno
Termín inspekční činnosti            22. 3. 2022 − 24. 3. 2022


Inspekční činnost byla zahájena předložením pověření k inspekční činnosti.


                                  Předmět inspekční činnosti
Inspekční činnost podle § 174 odst. 2 písm. b), c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.




2021/2022
                                   Charakteristika
Střední průmyslová škola stavební Brno, příspěvková organizace (dále škola) vykonává
činnost střední školy a školní jídelny-výdejny. Poskytuje vzdělávání ve dvou oborech
středního vzdělání 36-47-M/01 Stavebnictví a 36-46-M/01 Geodezie a katastr nemovitos tí,
ukončených maturitní zkouškou. Počet žáků se od poslední inspekční činnosti mírně zvýšil,
k datu inspekční činnosti se ve škole vzdělávalo 535 žáků.
Škola v době inspekční činnosti vzdělávala 26 žáků se speciálními vzdělávacími potřebami
(dále SVP), pro dva z nich vypracovala individuální vzdělávací plán (dále IVP).
Žáci konají odbornou praxi také ve firmách (u sociálních partnerů), se kterými škola uzavírá
smluvní vztah.


                         Hodnocení podmínek vzdělávání
Škola má zpracovanou Koncepci vedení a rozvoje školy na období 2019 – 2024, která
vychází z priorit a specifických cílů stanovených zřizovatelem. Vytyčuje jednoznačné cíle,
které jsou v souladu s profilem absolventa a směřují k podpoře vzdělávacích potřeb žáků.
Koncepce vychází ze SWOT analýzy, která poukazuje na slabé a silné stránky, se kterými
aktivně vedení školy pracuje. Škole se daří postupně naplňovat stanovené priority jejího
rozvoje, ale v materiální oblasti (prostředí školy) stále ještě vykazuje určité nedostatky.
Ředitel působí na vedoucím pracovním místě čtvrtým školním rokem a v rámci
pedagogického vedení školy účelně delegoval kompetence a odpovědnost za konkrétní
úkoly zejména na své dva zástupce. Poradními orgány ředitele školy jsou pedagogická rada
a sedm předmětových komisí. Přenos kompetencí je funkční a vykazuje znaky kvalitního
řízení s výjimkou dílčích nedostatků v orgánu Školního poradenského pracoviště (dále ŠPP),
kde není nastavená systematická péče o žáky ohrožené školním neúspěchem. Méně
pozornosti je věnováno zajištění zpětné vazby od samotných žáků. Absence samosprávného
orgánu žáků neumožňuje vytvoření optimálních podmínek pro aktivní spolupráci žáků při
předkládání námětů, řešení případných problémů nebo organizování různých školních
aktivit.
Systém kontrolní a hospitační činnosti je dobře nastaven. Sledování průběhu vzdělávac ího
procesu je systematicky plánováno. Vyučujícím je poskytována konkrétní zpětná vazba
k jejich práci a z celkové analýzy hospitační činnosti jsou zpracovány závěry, které přináší
podněty ke zlepšení pedagogického procesu, např. vhodné střídání metod a forem výuky,
podpora komunikativních kompetencí žáků, individuální přístup k žákům. Vzájemné
náslechy učitelů pro sdílení dobré praxe jsou na škole aktivně využívány. S výstupy z těchto
činností jsou účelně pedagogové seznamováni na pedagogické radě včetně přijímá ní
relevantních opatření ke zjištěným nedostatkům. Dvěma začínajícím pedagogům
je poskytována dostatečná metodická podpora ze strany zkušenějších kolegů.
Vedení školy má vypracovaný plán dalšího vzdělávání pedagogických pracovníků (dále
DVPP), ale ten je především zaměřen na odborné vzdělávání, jazykové vzdělává ní
a problematiku školských právních předpisů. Účastí v DVPP nejsou v dostatečné míře
prohlubovány znalosti a dovednosti učitelů v didaktické oblasti, zejména v uplatňová ní
pestrých a různorodých metod a forem výuky, účelné práci se vzdělávacím cílem, což bylo
patrné i při inspekčních hospitacích.
Systém poradenských služeb koordinuje výchovná poradkyně a školní metodik prevence ,
kteří spolupracují se všemi pedagogickými pracovníky, zejména s třídními učiteli. Výchovná
poradkyně má pravidelný kontakt s žáky a daří se jí tak včas zachytit projevy rizikové ho


2021/2022                                    2
chování. Individuální konzultace jsou žákům poskytovány i nad rámec konzultačních hodin
výchovné poradkyně. V oblasti prevence školní neúspěšnosti nemá škola vypracovano u
jednotnou strategii vyhledávání žáků ohrožených studijním neúspěchem. Výchovná
poradkyně prokazatelně informuje učitele o doporučených postupech při vzdělávání žáků se
SVP, někteří vyučující v hospitovaných hodinách však měli jen rámcový přehled o
jednotlivých opatřeních přiznaných žákům, které učili a žákům tak nebyla poskytnuta
optimální opora ve výuce. ŠPP účelnost a efektivitu poskytovaných podpůrných opatření a
preventivních aktivit systematicky ve škole nesleduje a nevyhodnocuje, což nepřispívá
k žádoucímu pozitivnímu vývoji v této oblasti. Škola má vypracovaný Minimální
preventivní program, krizový plán, který odpovídá potřebám školy. Realizovaná preventivní
strategie je účinná, což dokládá minimální výskyt projevů rizikového chování žáků. Akce
k podpoře klimatu ve třídě se konají v rámci adaptačních kurzů, lyžařských výcviků a
v některých třídnických hodinách. Výchovná poradkyně zajišťuje také oblast kariérového
poradenství, spolupracuje s řadou organizací při pořádání akcí pro žáky v rámci uplatnění
na trhu práce a oblasti následného vzdělávání po ukončení studia. Vzhledem k počtu žáků
nejsou vhodně rozdělené kompetence v oblasti výchovně-kariérního poradenství a také
chybí pravidelná účast výchovné poradkyně i metodika prevence na poradách vedení školy,
pro včasný přenos informací o činnosti ŠPP.
Materiálně-technické podmínky pro vzdělávání žáků umožňují naplňování ŠVP, ale
prostředí technicky zastaralé budovy je méně podnětné. Zefektivnění úrovně technickýc h
podmínek je dlouhodobým cílem školy, který se daří postupně naplňovat. Finanční
prostředky nad rámec běžného rozpočtu jsou získávány zapojením do více finanč ně
podporovaných projektů, které jsou účelně využity k dalšímu zvýšení úrovně odborného
vzdělávání. Škola je také zapojená do projektu Erasmus+ s názvem Rekvalifikace stavebních
činností, v rámci kterého vysílá žáky a učitele na partnerskou spolupráci do Itálie (Milána),
kde vykonávají odbornou praxi ve stavebních firmách. Škole se daří ve spolupráci s mnoha
sociálními partnery vhodně motivovat žáky k jejich profesnímu rozvoji.
Škola vytváří pro žáky bezpečné prostředí a při realizaci vzdělávacích činností dbá
na vlastní bezpečnost žáků, případná rizika efektivně vyhledává a odstraňuje.


                          Hodnocení průběhu vzdělávání
Průběh středního vzdělávání žáků byl sledován ve všeobecně vzdělávacích i odborných
předmětech v obou vyučovaných oborech. Hospitované hodiny probíhaly v celkově příznivé
pracovní atmosféře s pozitivním přístupem vyučujících k žákům. Nebyly zazname ná ny
žádné kázeňské problémy, či narušování vlastního průběhu hodin. Se vzdělávacími cíli
hodin pracovali jen někteří učitelé, žáci spíše ojediněle. Hodnocení žáků a jejich
sebehodnocení bylo ve sledovaných hodinách využíváno jen v omezené míře. Vyučujíc í
v řadě případů neměli jasnou představu o přístupu k žákům s SVP, zejména o tom, jak je
účinně podpořit, toto probíhalo spíše nahodilým způsobem. V části hodin převládala
frontální výuka, kde žáci neměli dostatečný prostor pro aktivní zapojení. Jen v menší míře
byli žáci cíleně vedeni ke spolupráci za využití různých metod a forem výuky, podněcování
ke kritickému myšlení. Naopak tam, kde byl tento způsob výuky využitý, výuka probíhala
s vyšší mírou efektivity. K vyhledávání, vyhodnocení a používání informací z různých
zdrojů, byli žáci vedeni spíše v odborném vzdělávání a částečně i ve výuce
společenskovědních předmětů.
Sledovaná odborná praxe žáků čtvrtého ročníku se vyznačovala příkladnou názorností
a velkou odborností ze strany vyučujícího. Žáci byli aktivní, schopní řešit i problémové



2021/2022                                    3
úkoly, přičemž prokazovali dobrou úroveň odborných znalostí. Do výuky se dařilo průběžně
a efektivně zapojovat všechny žáky.
Ve většině hospitovaných vyučovacích hodin odborných teoretických předmětů převažovala
samostatná práce žáků na zadaných úkolech, v některých případech komplexního
charakteru, které byly součástí ročních projektů. Žáci při zpracování úkolů účelně využíva li
digitální technologie, dobře ovládali speciální software a efektivně využívali různé zdroje
informací (využívali katalogy výrobků,             vzorníky,    internet  apod.). V rámci
mezipředmětových vztahů aplikovali ve své samostatné práci získané znalosti o materiá lec h
i technologických postupech. Žáci byli vedeni k uplatňování předepsaných technických a
provozních, ale i estetických požadavků na navrhované stavby. Učitelé průběžně
poskytovali žákům kvalitní zpětnou vazbu k jejich práci a dopomoc v případech jejich
individuálních potřeb. V těchto prakticky zaměřených hodinách působili vyučující spíše
jako odborní konzultanti, převažovala aktivní práce žáků. Všechny sledované vyučovac í
hodiny se vyznačovaly výrazným propojením vzdělávacího obsahu s reálnou praxí.
Komunikativní dovednosti žáků byly rozvíjeny většinou jen prostřednictvím řízeného
rozhovoru s učitelem, do kterého se však zapojovali jen někteří z nich.
Ve vzdělávací oblasti jazyk a jazyková komunikace byla sledována rozdílná kvalita
vyučovaných hodin. V českém, anglickém a německém jazyce byly v různé četnosti
zastoupeny účelně vzdělávací formy frontálního nebo i skupinového charakteru. V hodinách
cizích jazyků byly systematicky správně rozvíjeny komunikační dovednosti, nácvik správné
výslovnosti, psaného projevu, ale i samotné porozumění cizojazyčného projevu. Při
upevňování znalosti základních gramatických struktur vyučující probírané gramatické jevy
vhodně propojily s jejich využitím v běžné komunikaci. Po celou dobu těchto vyučovac íc h
hodin bylo navozené správné cizojazyčné prostředí, které vhodně podporovalo
komunikativní kompetence žáků. V menší části hodin byly vhodně zařazeny didaktické hry
s účelným využitím digitálních technologií. Ve sledovaném anglickém jazyce byl pozorován
také průběh méně efektivního písemného testování vědomostí, bez předem známých kritérií,
stanovení časové dotace, s absencí závěrečného zhodnocení práce pro potřebnou sebereflexi
žáků. Hodiny českého jazyka procvičovaly gramatiku, podporovaly čtenářskou gramotnost,
lásku k literatuře a poezii, vedly k pochopení básnických děl, měly přesah do oblasti rozvoje
postojových vlastností. V těchto hodinách byly také uplatňovány mezipředmětové vztahy,
příklady ze života.
V oblasti matematického a přírodovědného vzdělávání docházelo pouze ke sdělování témat,
bez navázání na cíle hodin. Pedagogové zde ve větší míře účelně využívali didaktickou
techniku. Přibližně v polovině hodin byla pozorována efektivní práce ve dvojicích,
či skupinách, při které učitelé se žáky individuálně konzultovali postupy jejich práce.
Ve všech sledovaných hodinách docházelo k propojení učiva s reálným praktickým životem.
Často bylo využíváno samostatné práce žáků u tabule s efektivní zpětnou vazbou
od jednotlivých pedagogů.
Ve společenskovědní vzdělávací oblasti výuka probíhala částečně ve dvojicích nebo formou
samostatné práce, kdy žáci vypracovávali například pracovní listy. Mohli využít rozličné
informační zdroje, včetně internetu. Vyhledávání, vyhodnocení a používání informací z
různých zdrojů zde mělo pozitivní dopad do průběhu výuky. Vyučující individuá lně
poskytovali podporu jednotlivým dvojicím, případně jednotlivcům. Zhodnocení práce žáků
proběhlo za účelné podpory didaktické techniky. Propojení učiva s reálným životem bylo
v hodinách stěžejním prvkem. Na jejich konci docházelo k jednoduchému sebehodnocení
všech žáků, což poskytlo pedagogům potřebnou základní diagnostiku.




2021/2022                                    4
Oblast tělovýchovného vzdělávání rozvíjela široké spektrum pohybových dovedností včetně
spolupráce a kreativity. Úvodem bylo optimálně aplikováno potřebné zahřátí a rozcviče ní
organismu. Učitel žáky vhodně metodicky vedl, s důrazem na správnou motoriku a dobře
využitou práci s chybou, při samotném nácviku skupinové hry i její závěrečné fáze. V závěru
hodiny byla efektivita výuky částečně snížena krátkou časovou dotací samotné skupinové
hry a následným překročením času vyučovací hodiny.


                         Hodnocení výsledků vzdělávání
Vzdělávací výsledky žáků pedagogové průběžně ověřují. Ke zjištění úrovně jejich
dosažených znalostí a dovedností využívají kromě běžných evaluačních nástrojů (písemné
či ústní zkoušení) také formu komplexních žákovských projektů, a to zejména v odborném
vzdělávání. V některých ročnících to jsou i celoroční projekty s významným podílem
samostatné tvůrčí práce žáků, např. zpracování kompletní projektové dokumentace stavby
dle vlastního výběru. Takový způsob naplňování očekávaných výstupů stanovených v ŠVP
efektivně propojuje vzdělávací obsah s praxí, což významně pozitivně ovlivňuje rozvoj
klíčových a zejména odborných kompetencí žáků. Pravidla pro hodnocení výsledků
vzdělávání žáků jsou srozumitelně stanovena ve školním řádu, kritéria hodnocení
v jednotlivých vzdělávacích oblastech sjednocují pedagogové v příslušných předmětových
komisích. Informovanost žáků i jejich zákonných zástupců o vzdělávacích výsledcíc h
je zajištěna elektronickým informačním systémem i pravidelnými třídními schůzkami.
Celkové výsledky vzdělávání žáků za poslední tři školní roky vykazují srovnatelnou dobrou
úroveň. Průměrně 20 % žáků prospělo s vyznamenáním a necelé 3 % žáků neprospělo.
Absence žáků v tomto období činila průměrně 80 zameškaných hodin na žáka za rok. Přes
tyto dobré celkové výsledky vzdělávání se ve škole vyskytují žáci s prospěchovými
problémy, kteří jsou v průběhu studia ohroženi rizikem školního neúspěchu. Špatné
vzdělávací výsledky často souvisí s jejich nepravidelnou docházkou do školy. V 1. pololetí
školního roku 2021/2022 škola evidovala 39 žáků, kteří neprospěli nebo nebyli z důvodu
vysoké absence hodnoceni. Školní neúspěšnost žáků je řešena spíše na úrovni jednotlivýc h
učitelů případně třídních učitelů. Učitelé poskytují těmto žákům individuální konzultace,
motivují je k pravidelnému plnění studijních povinností, v případě potřeby komunikují se
zákonnými zástupci žáků, pro vybrané vyučovací předměty je realizováno doučování.
Společně pedagogové vyhodnocují dosahované skupinové i individuální výsledky
vzdělávání žáků v rámci čtvrtletních jednání pedagogické rady, která dosahované výsledky
systematicky eviduje a sumarizuje, není však zřejmé, jaká konkrétní opatření jsou pro
zlepšení výsledků vzdělávání žáků přijímána. Strategie prevence a řešení školní
neúspěšnosti není ve škole systémově nastavena a koordinována, což omezuje efektivitu
poskytované podpory. Chybí důsledné vyhodnocování účinnosti přijímaných opatření pro
zlepšení výsledků neúspěšných žáků, sjednocení postupu všech pedagogů a průběžné sdílení
informací o pokroku těchto žáků.
Při ukončování vzdělávání maturitní zkouškou dosahují žáci školy dlouhodobě velmi
dobrých výsledků. Žáci vykazují u této zkoušky opakovaně vyšší úspěšnost v porovnání
s ostatními školami ve stejné skupině oborů za celou Českou republiku. V posledních třech
letech hrubá neúspěšnost žáků školy u maturitní zkoušky (vypovídá o tom, jak velká část
žáků z celkového počtu žáků přihlášených k maturitní zkoušce nebyla úspěšná) činila
průměrně jen 4 %. Škola usiluje o sledování úspěšnosti svých absolventů a v některých
případech se daří zapojit je do další spolupráce se školou.
Vhodné podmínky jsou vytvářeny pro rozvoj nadání žáků a jejich zájmu o studovaný obor.
Žáci školy se pravidelně účastní mnoha vědomostních a dovednostních soutěží a olympiád,


2021/2022                                   5
ve kterých dosahují velmi dobrých výsledků. Příkladné jsou jejich úspěchy opakovaně
dosahované v odborně zaměřených soutěžích s vysokou náročností, a to i na mezinárod ní
úrovni. Škole se daří ve spolupráci se sociálními partnery a vzdělávacími instituce mi
pestrými způsoby podporovat profesní rozvoj žáků uplatnitelný v jejich dalším studiu nebo
praxi. Škola využívá odborníky z praxe ve vzdělávání, vhodně doplňuje vzdělávací obsah
realizací různých žákovských projektů a školních akcí, zapojuje žáky do spolupráce
s vysokými školami (žáci např. plní dílčí úkoly při zpracování bakalářských prací studentů).
Škola se zaměřuje na pozitivní motivaci žáků k dosahování úspěšnosti ve vzdělává ní,
což dokládá vysoký počet udělovaných pochval.


                                          Závěry
Vývoj školy
- Došlo ke změně na vedoucím pracovním místě ředitele školy.
- Došlo k pozitivnímu posunu v oblasti zajišťování finančních prostředků pro zlepšení
  materiálních podmínek školy jejím zapojením do několika projektů financova nýc h
  především z evropských strukturálních fondů.
Silné stránky
- Průběh odborného vzdělávání s výrazným podílem praktických činností žáků a reálné
  propojení výuky s praxí přispívá k rozvoji jejich odborných kompetencí.
- Škola ve spolupráci se sociálními partnery vhodně motivuje žáky k profesnímu rozvoji.
Slabé stránky
- Žáci nebyli s výjimkou odborného vzdělávání a společenskovědní oblasti důsledně
  vedeni k vyhledávání, vyhodnocení a používání informací z různých zdrojů, což
  neumožňovalo optimální rozvoj jejich klíčových kompetencí.
- V části hodin převládala frontální výuka a žáci neměli dostatečný prostor pro aktivní
  zapojení do výuky,
-   V závěrech hodin žáci byli jen ojediněle vedeni k sebereflexi.
- Systém poradenských služeb v oblasti péče o žáky ohrožené školním neúspěchem není
  jednoznačně nastaven a koordinován.


Doporučení pro zlepšení činnosti školy
- Cíleně vést žáky k maximálnímu využívání pestrých informačních zdrojů a k jejich
  účelnému využívání ve výuce.
- Zaměřit se v rámci dalšího vzdělávání pedagogických pracovníků na vzdělávání v oblasti
  aktivizačních metod a forem výuky a podporovat vzájemné sdílení dobré pedagogické
  praxe.
- Zavádět prvky formativního hodnocení do procesu vzdělávání, podporovat žáky
  ke kritickému myšlení a efektivně pracovat se vzdělávacím cílem ve výuce.
- Zefektivnit spolupráci školního poradenského pracoviště s vedením školy, třídními
  učiteli i ostatními pedagogy. Zvážit zapojení psychologa do týmu poradenských
  pracovníků školy s cílem účelně rozdělit jejich činnosti mezi více pracovníků.



2021/2022                                     6
- Nastavit jednotnou strategii prevence a řešení školní neúspěšnosti žáků. Vytvořit sdílený
  systém péče o žáky s rizikem školního neúspěchu, motivovat žáky a pedagogické
  pracovníky k jeho uplatňování a pravidelně vyhodnocovat účinnost přijímaných opatření.


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 14 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Jihomoravský inspektorát, Křížová
22, 603 00 Brno, případně prostřednictvím datové schránky (g7zais9), nebo na e-
podatelnu csi.b@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Školní vzdělávací program 36-47-M/01 Stavebnictví, zaměření oboru: Pozemní
       stavby, Rekonstrukce staveb a architektura, Inženýrské stavby – dopravní
       a vodohospodářské stavby, platný od 1. 9. 2022, čj. A 611/19, včetně dodatku č. 1
       ze dne 1. 10. 2022
 2.    Školní vzdělávací program 36-46-M/01 Geodézie a katastr nemovitostí, platný
       od 1. 9. 2022, čj. A 612/19, včetně dodatku č. 1 ze dne 1. 10. 2022
 3.    Elektronický informační systém školy vedený v roce 2021/2022
 4.    Školní řád Střední průmyslové školy stavební Brno ze dne 20.10. 2021
 5.    Koncepce vedení a rozvoje školy ze dne 1. 9. 2019
 6.    Výroční zpráva o činnosti školy za školní rok 2020/2021
 7.    Hospitační protokoly ve školním roce 2020/2021 a 2021/2022
 8.    Zápisy z porad vedení školy za školní rok 2020/2021 a 2021/2022
 9.    Zápisy z jednání pedagogické rady ve školním roce 2020/2021 a 2021/2022
10.    Podklady školy pro hodnocení výsledků vzdělávání žáků za školní roky 2018/2019
       až 2021/2022
11.    Přehledy zkoušek v náhradním termínu za 1. pololetí školního roku školního roku
       2021/2022
12.    Zápisy z jednání předmětových komisí vedené ve školním roce 2020/2021
       a 2021/2022
13.    Minimální preventivní program, školní rok 2021/2022
14.    Záznamy o žácích se speciálními vzdělávacími potřebami ve školním roce 2021/2022,
       stav k datu inspekce ve škole
15.    Krizový plán školy, příloha č. 1 k MPP s účinností od 1. 9. 2021
16.    Program proti šikanování, příloha č. 2 k MPP s účinností od 1. 9. 2021
17.    Plán práce výchovného poradce pro školní rok 2021/2022
18.    Zápisy z porad školního poradenského pracoviště ve školním roce 2021/2022
19.    M 8 Výkaz o střední škole podle stavu k 30. 9. 2021 ze dne 13. 10. 2021
20.    Výpis z rejstříku škol a školských zařízení IZO: 000 559 466 Střední škola, IZO: 108
       042 961 Školní jídelna - výdejna ze dne 18. 3. 2022


2021/2022                                    7
21.    Dokumentace školy k posouzení ekonomických podmínek školy, zajištění
       bezpečnosti žáků a školního stravování
22.    Jmenovací dekret na pracovní místo ředitele Č. j.: JMK 166510/2018 ze dne 3. 12.
       2018 s účinností od 4. 12. 2018
23.    Přehled pedagogických pracovníků - aktuální stav, personální dokumentace a doklady
       o dosaženém vzdělání - vzorek
24.    Inspekční zpráva Čj. ČŠIB-475/15-B, ze dne 13. 5. 2015
25.    Webové stránky školy http://www.spsstavbrno.cz/


                                         Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu výše uvedenou adresu, a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 PhDr. Jiří Wasserburger, školní inspektor,         PhDr. Jiří Wasserburger v. r.
 vedoucí inspekčního týmu
 Mgr. Milan Heroudek, školní inspektor               Mgr. Milan Heroudek v. r.
 Ing. Alena Svobodová, školní inspektorka            Ing. Alena Svobodová v. r.
 Mgr. Kateřina Veselá, školní inspektorka            Mgr. Kateřina Veselá v. r.
 Ing. Hana Šarounová, kontrolní pracovnice           Ing. Hana Šarounová v. r.

V Brně 25. dubna 2022


Datum a podpis ředitele školy potvrzující projednání a převzetí inspekční zprávy


 Ing. Jan Hobža, ředitel školy                           Ing. Jan Hobža v. r.

V Brně 25. dubna 2022




2021/2022                                     8
