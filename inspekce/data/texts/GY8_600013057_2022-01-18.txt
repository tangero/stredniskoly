                                    Česká školní inspekce
                                    Pardubický inspektorát
___________________________________________________________________________________________________________ _




                         IN S P E K Č N Í ZP R ÁVA
                                          Čj. ČŠIE-1608/21-E


Název                                Gymnázium Lanškroun
Sídlo                                nám. J. M. Marků 113, Lanškroun-Vnitřní Město,
                                     563 01 Lanškroun
E-mail                               info@gymla.cz
IČ                                   49 314 653
Identifikátor                        600 013 057
Právní forma                         příspěvková organizace
Zastupující                          RNDr. Věra Šverclová
Zřizovatel                           Pardubický kraj
Místo inspekční činnosti             nám. J. M. Marků 113, Lanškroun
Termín inspekční činnosti            18. až 20. 1. 2022


Inspekční činnost byla zahájena předložením pověření k inspekční činnosti.


                                  Předmět inspekční činnosti
Předmětem inspekční činnosti bylo zjišťování a hodnocení podmínek, průběhu a výsledků
vzdělávání poskytovaného školou vykonávané podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává n í
(školský zákon), ve znění pozdějších předpisů, včetně hodnocení naplňování školních
vzdělávacích programů.




2021/2022
                                    Charakteristika
Gymnázium Lanškroun (dále „škola“) vykonává činnost střední školy. Ke dni inspekční
činnosti se ve škole vzdělávalo 290 žáků v oborech vzdělání s maturitní zkouškou 79-41-
K/81 Gymnázium a 79-41-K/41 Gymnázium. Škola aktuálně evidovala čtyři žáky se
speciálními vzdělávacími potřebami.


                         Hodnocení podmínek vzdělávání
Ředitelka školy v řídicí funkci využívá své dlouholeté manažerské a pedagogické
zkušenosti. Stanovené vize a dlouhodobé cíle se škole daří naplňovat především v oblasti
materiálních podmínek, důraz je kladen také na udržování nastavené úrovně poskytovaného
všeobecného vzdělávání zaměřeného zejména na přípravu žáků k maturitní zkoušce.
Tu podporuje poskytování vyvážené nabídky mnoha volitelných předmětů umožňujíc íc h
profilaci žáků, podporu jazykového vzdělávání rodilými mluvčími nebo zapojování školy
do projektů. Významným přínosem je také rozvoj spolupráce s městem Lanškroun a mnoha
partnery v regionu.
Strategie pedagogického řízení školy je založena především na sledování materiálníc h
a personálních podmínek pro vzdělávání, opomíjen není také monitoring výsledků
vzdělávání, ale průběh vzdělávání např. v rámci kontrolní nebo hospitační činnosti
systematicky sledován není. Jako podpora nově přijatým a začínajícím učitelům slouží
v případě potřeby vzájemné konzultace s vedením školy i pedagogy. Část povinnos t í
a pravomocí souvisejících s chodem školy ředitelka školy vhodně delegovala na svého
zástupce. Jejich vzájemná spolupráce podporuje konstruktivní dialog všech aktérů
vzdělávání, což se příznivě promítá do atmosféry školy. Kontrolní mechanismy jsou
převážně efektivní. Pedagogická rada řeší záležitosti podstatné pro realizaci vzdělává ní,
k dílčím úkolům se vyjadřují rovněž předmětové komise, pravidla k organizování činnosti
školy jsou nastavena.
Vzdělávací proces zajišťuje dlouhodobě stabilní pedagogický sbor. V rámci předmětových
komisí jsou pedagogové zapojeni do plánování a organizace školních akcí, účasti žáků
v soutěžích, zajištění a využívání pomůcek, naplňování školního vzdělávacího programu
a evaluace výsledků vzdělávání. Méně se však zabývají metodickými aspekty výuky,
například vyhodnocováním účinnosti jednotlivých metod a forem práce, využitím formativní
zpětné vazby pro motivaci žáků k dalšímu učení a možnostmi využívání sebehodnocení
žáků. Vzájemné hospitace pedagogové nevyužívají. Další vzdělávání pedagogickýc h
pracovníků vychází zejména z individuálních potřeb pedagogů, finančních možností
a aktuálních nabídky vzdělávacích programů.
Oblast výchovného poradenství a kariérového poradenství převzala nově v aktuálním
školním roce učitelka s absolvovaným specializačním studiem, která se ve zmíně nýc h
oblastech dále aktivně vzdělává. Pro vyučující i třídní učitele zpracovává informace o žácích
se speciálními vzdělávacími potřebami. Využívá např. jednání pedagogické rady a v případě
potřeby poskytuje rovněž individuální konzultace učitelům, žákům i jejich rodičům.
Neopomíjí také diagnostickou činnost. Systém prevence se vzhledem k nízké míře
rizikového chování žáků školy jeví jako přiměřeně účinný. Metodik prevence, který aktuálně
absolvoval specializační studium, vytvořil minimální preventivní program školy, který se
opírá o vyhodnocování činností z předcházejícího období, stanovuje krátkodobé
a dlouhodobé cíle, konkrétní témata a postupy při řešení cílů prevence a krizový plán.
V prvních ročnících škola pořádá adaptační kurz, který v nových třídních kolektivec h


2021/2022                                    2
pomáhá nastavit vzájemné vztahy mezi žáky. Práce s třídními kolektivy pokračuje podle
potřeby ve vyučovacích hodinách, ale i v rámci dalších školních aktivit (sportovní kurzy,
dny prevence apod.). Účelnost preventivních aktivit je v průběhu školního roku podporována
zařazováním besed, seminářů s akcentem na aktuální problémy, účastí v charitativníc h
sbírkách a bohatou nabídkou dalších akcí. Otevřenou komunikaci třídních učitelů a žáků
podporuje např. setkávání při třídnických hodinách.
Prostorové, materiální a technické podmínky školy umožňují realizaci školních vzdělávac íc h
programů. Pro teoretickou výuku má škola dostatečný počet vybavených kmenovýc h,
odborných a multimediálních učeben, přičemž se systematicky plánuje a realizuje zlepšování
jejich vybavení (vybavení učebny informačních technologií a zasíťování budovy, nová
biologická laboratoř, rekonstrukce kabinetu fyziky a další). Žáci mohou ve škole využívat
školní knihovnu a studovnu. Škola hospodaří s finančními příspěvky ze státního rozpočtu
a také s finančními prostředky poskytnutými zřizovatelem a městem Lanškroun.


                          Hodnocení průběhu vzdělávání
Společným rysem hospitované výuky byl vstřícný přístup učitelů k žákům a klidná pracovní
atmosféra. V části hodin vyučující napříč předměty věnovali méně prostoru úvodu hodiny
spojenému s motivací žáků a seznámení s cílem hodiny. Učitelé strukturu hodin promýšle li,
avšak spíše z pohledu obsahu, jen část z nich při přípravě zohledňovala vhodnost použitýc h
metod výuky. Ve většině hodin převažovala frontální výuka s dominantním postavením
učitele. Pouze občas se dařilo účelně využívat např. skupinovou práci s prvky kooperace.
Převaha činnosti učitele vedla v některých vyučovacích hodinách k nízké míře spoluúčasti
žáků na vzdělávání. Pouze v některých hodinách byly zařazovány aktivizující metody
(myšlenkové mapy, pokusy, ukázky, aktivní práce s informacemi, u tabule), jež podpořily
zájem žáků o probírané učivo a vhodně rozvíjely nejen odborné, ale i klíčové kompetence
žáků (např. schopnost kritického myšlení, argumentace, práce se zdroji, dovednost
sebeprezentace, komunikace). Přesto byli žáci často vedeni k vyvozování a logickým
závěrům a nedocházelo tak vždy k pouhému předávání hotových poznatků.
Učitelé a žáci v mnoha hodinách využívali pracovní listy k rozvoji čtenářské gramotnosti,
charakteristice uměleckého a neuměleckého textu, procvičení a upevnění učiva, pracovali
s encyklopediemi, atlasy. V průběhu hodin podle potřeby byla účelně využívána didaktická
technika pro podporu názornosti, případně k provázání souvislostí s praxí i využití
mezipředmětových vztahů.
Většina hodin cizích jazyků probíhala v přirozeném cizojazyčné m prostředí, v němž byly
rozvíjeny receptivní i produktivní řečové dovednosti žáků. Žáci s vyučujícími komuniko va li
na velmi dobré úrovni. Hodiny byly připravené tak, aby proběhly s dostatečným využitím
času, žáci plnili množství zadaných úkolů. Komunikační dovednosti byly rozvíjeny
nejčastěji v řízeném rozhovoru v rovině učitel-žák, občas také při vzájemné komunikac i
mezi žáky. Diferencovaná a individualizovaná výuka pro zvyšování jazykové gramotnosti
žáků včetně širšího uplatnění vzdělávacích strategií zaměřených na jazykově nadané žáky,
popř. žáky s vyšší potřebou podpory nebyla ve výuce zaznamenána.
Pohybové dovednosti se dobře dařilo rozvíjet při hodinách tělesné výchovy. Po návratu žáků
k prezenční výuce se škola vrátila k obvyklým a tradičním akcím (sportovní kurzy
a volnočasové pohybové aktivity - kroužky atletiky a jiu-jitsu a sebeobrany). Společným
znakem všech navštívených hodin byla velmi dobrá odborná úroveň. Z hlediska didakticko-
metodického zvolené vzdělávací strategie většiny navštívených hodin postrádaly účelnou
diferenciaci a individualizaci výuky s ohledem na vzdělávací potřeby jednotlivců (např.


2021/2022                                    3
i nadaných žáků). Žákům byly zadávány úkoly stejné náročnosti bez výraznější diferenc iace
učebních aktivit. Stejně jako při předchozí inspekční činnosti vyučující nevěnova li
dostatečný časový prostor závěrečnému shrnutí a hodnocení hodiny, s efektivní zpětnou
vazbou žákům o míře naplnění vzdělávacích cílů. Jen málo pedagogové využíva li
sebehodnocení žáků, které by pomohlo podpořit schopnost sebereflexe a uvědomění, jakého
učebního pokroku žák dosáhl.


                          Hodnocení výsledků vzdělávání
Škola sleduje a hodnotí průběžné i celkové výsledky žáků, zaměření je spíše statistické ho
charakteru, účastníky vzdělávání s nimi seznamují např. prostřednictvím výroční zprávy
o činnosti školy. Hlubší analýzy úrovně prospěchu žáků nebo přímého vlivu školy
a pedagogických metod a forem práce ve vyučovacích hodinách na výsledky žáků nejsou
prováděny, což je odrazem skutečnosti, že většina žáků má velmi dobré nebo výborné
výsledky, a to včetně maturitní zkoušky.
Absence žáků ve výuce je spíše nižší, neomluvená absence je sledována a vyhodnocová na,
jsou přijímána opatření k jejímu zamezování. Výchovná opatření jsou využívána spíše
v menší míře, převažují pozitivní hodnocení žáků formou pochval. Široká paleta volitelnýc h
předmětů podporuje žáky při přípravě na přijímací zkoušky na vysoké školy. Kromě běžných
seminářů nabízí škola také další předměty rozšiřující obvyklou nabídku, aby pokryla další
zájmy žáků a jejich profilaci (např. předměty multimédia, programování, deskriptivní
geometrie, latina, dramatická výchova nebo sportovní hry).
Pro vyrovnání vzdělávacích rozdílů ve znalostech a dovednostech žáků v důsledku výpadku
prezenční výuky v předchozích letech nabízí škola pro žáky doučování. Zájem žáků je patrný
zejména v posledních ročnících a je zaměřen především na předměty maturitní zkoušky.
I v náročném období distanční výuky se pedagogům dařilo podporovat nadané žáky
a motivovat je k účasti v různých soutěžích (matematické, přírodovědné, společenskověd ní,
informatické, ekologické, a dalších) na okresní, krajské i republikové úrovni. Škola se také
pravidelně svojí účastí zapojuje do festivalu vědy a techniky AMAVET. Prostřednictvím
projektu Globe a pravidelných pobytů ve Středisku ekologické výchovy Kaprálův mlýn
podporují rozvoj přírodovědné gramotnosti. V rámci zájmové činnosti (např. kroužek
robotiky, přírodovědný kroužek, atletika, jiu-jitsu a sebeobrana) jsou u žáků rozvíjeny
nejrůznější funkční gramotnosti nebo podporovány osobnostní a sociální kompetence.
Tradičně oblíbená a úspěšná je činnost školního divadelního souboru Škeble.
Významnými partnery školy, kteří přispívají k naplňování cílů vzdělávání, jsou město
Lanškroun a další místní a regionální organizace, firmy, univerzity (Kulturní centrum
Lanškroun, Městská knihovna Lanškroun, Muzeum Lanškroun, Společenství firem
Lanškrounska, Contipro Dolní Dobrouč, Univerzita Pardubice, Jihočeská univer zita
v Českých Budějovicích). Do činnosti školy jsou zapojováni také žáci prostřednictvím
žákovského parlamentu.


                                         Závěry
Vývoj školy
- Postupné zlepšování materiálně technických podmínek pro výuku i zázemí žáků a učitelů,
- zůstává zachována kvalita poskytovaného         vzdělávání,   výsledků vzdělávání žáků
  a spektrum mimoškolních aktivit.


2021/2022                                    4
Silné stránky
- Velmi dobré ročníkové výsledky vzdělávání žáků včetně výsledků maturitních zkoušek
  podporující úspěšné uplatnění absolventů v dalším vzdělávání,
- významné úspěchy školního divadelního souboru Škeble,
- bohatá projektová činnost školy a četné mnohostranné formy partnerské spolupráce
  s místními a regionálními organizacemi přispívající k rozvoji klíčových kompetencí
  žáků.

Slabé stránky a/nebo příležitosti ke zlepšení
- Chybějící hospitační činnost vedení školy umožňující sledovat implementaci získanýc h
  znalostí a dovedností pedagogů v oblasti inovativních metod, diferenc iace
  a individualizace výuky,
- ojedinělé zařazování sebehodnocení nebo vzájemného hodnocení žáků v hodinách,
- chybějící diferenciace a individualizace v průběhu výuky dostatečně nezohledňují odlišné
  potřeby jednotlivých žáků,
- absence reflexe vzdělávacích cílů v závěru výuky omezuje účinnou zpětnou vazbu
  pedagogům i žákům o míře zvládnutého učiva.

Doporučení pro zlepšení činnosti školy
- Sledovat zejména prostřednictvím hospitační činnosti využívání získaných znalostí
  a dovedností pedagogů v oblasti inovativních metod, diferenciace a individualizace
  výuky, efektivní zpětné vazby a ověřování naplnění stanovených vzdělávacích cílů
  a podpořit tak učitele v jejich dalším pedagogickém růstu,
- využívat prvky sebehodnocení nebo vzájemného hodnocení žáků pro získání potřebných
  klíčových kompetencí,
- diferencovat výuku podle individuálních vzdělávacích potřeb jednotlivců, v závěru hodin
  ověřovat naplnění stanovených vzdělávacích cílů.


                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů přijmout adekvátní opatření k prevenci nedostatků zjištěných
při inspekční činnosti a ve stejné lhůtě písemně informovat Českou školní inspekci,
jaká byla přijata opatření.
Zprávu zašlete na adresu Česká školní inspekce, Pardubický inspektorát, Sukova třída
1556, 530 02 Pardubice, případně prostřednictvím datové schránky (g7zais9), nebo
na e-podatelnu csi.e@csicr.cz s připojením elektronického podpisu.


            Seznam dokladů, o které se inspekční zjištění opírají
 1. Výpis z rejstříku škol a školských zařízení ze dne 11. 1. 2022
 2. Školní řád s účinností od 8. 9. 2020
 3. Školní vzdělávací programy oborů vzdělání platné ve školním roce 2021/2022



2021/2022                                   5
 4. Dokumenty k plánování a realizaci dalšího vzdělávání pedagogických pracovníků
    ve školním roce 2020/2021 a 2021/2022 (výběr)
 5. Dokumentace ke kontrolní a hospitační činnosti ve školním roce 2020/2021
    a 2021/2022
 6. Rozvrhy hodin pro školní rok 2021/2022
 7. Školní matrika – aktuální stav
 8. Třídní knihy pro školní roky 2021/2022 (výběr)
 9. Personální dokumentace k odborné kvalifikaci pedagogických pracovníků (výběr)
10. Dokumentace k zajištění bezpečnosti a ochrany zdraví žáků při vzdělávání a s ním
    přímo souvisejících činnostech
11. Záznamy z jednání pedagogické rady ve školních rocích 2020/2021 a 2021/2022
12. Záznamy z jednání předmětových komisí ve školních rocích 2020/2021 a 2021/2022
13. Dokumentace výchovného poradenství a preventivních programů pro školní
    roky 2020/2021 a 2021/2022
14. Dokumentace k ukončování vzdělávání žáků ve školním roce 2020/2021
15. Výroční zpráva o činnosti školy za školní rok 2020/2021
16. Inspekční zpráva Čj. ČŠIE-955/15-E


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Pardubický
inspektorát, Sukova třída 1556, 530 02 Pardubice, případně prostřednictvím datové
schránky (g7zais9), nebo na e-podatelnu csi.e@csicr.cz s připojením elektronického
podpisu, a to k rukám ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




2021/2022                                 6
Složení inspekčního týmu a datum vyhotovení inspekční zprávy


 Mgr. Petra Holánková, školní inspektorka,         Mgr. Petra Holánková v. r.
 vedoucí inspekčního týmu
 Bc. Daniela Růžová, kontrolní pracovnice           Bc. Daniela Růžová v. r.


 Mgr. Hana Řebíčková, školní inspektorka           Mgr. Hana Řebíčková v. r.


 Mgr. Martin Valášek, školní inspektor             Mgr. Martin Valášek v. r.

V Pardubicích 17. 2. 2022


Datum a podpis ředitelky školy potvrzující projednání a převzetí inspekční zprávy


 RNDr. Věra Šverclová, ředitelka školy              RNDr. Věra Šverclová v. r.

V Lanškrouně 23. 2. 2022




2021/2022                                    7
