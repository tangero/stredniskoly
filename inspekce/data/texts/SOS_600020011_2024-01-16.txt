CSI0X00C1Z7G




                                 Česká školní inspekce
                               Moravskoslezský inspektorát
                               Matiční 20, 702 00 Ostrava
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIT-90/24-T
                                        Sp. zn. ČŠIT-S-13/24 T


Název                               Střední zdravotnická škola, Frýdek-Místek,
                                    příspěvková organizace
Sídlo                               tř. T. G. Masaryka 451, 738 01 Frýdek-Místek
E-mail                              sekretariat@zdrskolafm.cz
IČO                                 00 561 151
Identifikátor                       600 020 011
Právní forma                        příspěvková organizace
Zastupující                         Mgr. Jiří Gajda
Zřizovatel                          Moravskoslezský kraj
Místo inspekční činnosti            tř. T. G. Masaryka 451, Frýdek-Místek
Inspekční činnost na místě          16. 1. 2024 − 19. 1. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 6 zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů, ve smyslu § 174 odst. 2 písm. a) až c) školského zákona.
Zjišťování a hodnocení podmínek,             průběhu a výsledků           vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                   Charakteristika
Střední zdravotnická škola, Frýdek-Místek, příspěvková organizace (dále „škola“) vykonává
činnost střední školy.
Ve škole jsou vyučovány v denní formě čtyřleté obory vzdělání Praktická sestra a Sociální
činnost ukončované maturitní zkouškou. Větší zájem je o zdravotnický obor vzdělání
Praktická sestra.
K termínu inspekční činnosti navštěvovalo školu 337 žáků z toho 102 žáků oboru vzdělání
Sociální činnost a 235 žáků Praktická sestra ve dvanácti třídách. Od roku 2015 je počet žáků
stabilní. Aktuálně se vzdělávalo ve škole patnáct žáků se speciálními vzdělávac ími
potřebami druhého až čtvrtého stupně a osm žáků s odlišným mateřským jazykem.
Stravování žáků a zaměstnanců školy a částečně výuka tělesné výchovy v tělocvičně je
smluvně zajištěna se Střední školou gastronomie, oděvnictví a služeb Frýdek-Místek,
příspěvkovou organizací. Obě školy sídlí ve stejné budově.


                         Hodnocení podmínek vzdělávání
Ředitel vede školu společně se svými zástupci od září 2022. Stanovené cíle se daří naplňovat
zapojováním a spoluprací všech aktérů vzdělávání. Při jejich dosahování jsou nápomocny
i další poradní orgány jako jsou např. porady vedení a jednání pedagogické rady. Delegová ní
pravomocí a úkolů na ostatní pracovníky je funkční.
Kvalitní personální zajištění vzdělávacího procesu přináší bezproblémové naplňová ní
vzdělávacích programů. Kolektiv pedagogů je stabilizovaný, i přes změny způsobené
převážně přirozenými odchody zůstává míra odborné kvalifikovanosti vysoká. Profesní
rozvoj zaměstnanců je vedením školy podporován. V rámci zvýšení vzdělávací mobility
pedagogové pravidelně vyjíždějí do zahraničí, kde se účastní jazykově-metodických kurzů.
Získané poznatky jsou pak různou měrou aplikovány ve výuce. Učitelé se zúčastnili dalšího
vzdělávání pedagogických pracovníků se zaměřením na informační technologie, podporu
a rozvoj gramotností a dalších klíčových kompetencí. Kontrolní mechanismy a hospitace
prováděné vedením školy pomáhají ke zkvalitnění práce učitelů.
Aktivně je zajišťováno průběžné zlepšování materiálních podmínek školy. Ředitel usiluje
o vybudování moderního zázemí pro odborný výcvik. Pozornost je věnována obměně
učebních pomůcek, včetně resuscitačních figurín, kompenzačních a polohovacích pomůcek,
což má pozitivní dopad na efektivitu výuky. Pod záštitou zřizovatele byla rekonstruová na
recepce školy a relaxační místnost s občerstvením, byly vybaveny odborné učebny, posíleno
připojení k internetu aj.
K efektivnějšímu naplňování stanovených vzdělávacích cílů a ke zpestření vzdělávac í
nabídky přispívá financování z více zdrojů i zapojení školy do projektů. Ty byly zdrojem
nejen finančních dotací, ale také další specifické podpory např. doučování žáků, výuka
anglického jazyka rodilým mluvčím, pořízení digitálních technologií pro žáky, exkurze,
poznávací zájezdy a vzdělávání zaměstnanců.
Vedení školy klade důraz také na vytváření pozitivních, respektujících vztahů mezi všemi
účastníky vzdělávání, usiluje o zajištění podmínek pro fyzické i psychické bezpečí žáků.
Jedná se o aktivity určené k posilování vztahů mezi žáky ve třídách. V rámci inspekční
činnosti proběhlo dotazníkové šetření v některých třídách školy, kdy se žáci vyjadřova li




                                            2/7
ke spolupráci s učiteli. Výsledky šetření poukazují na nedostatečnou komunikaci mezi žáky
a učiteli, především v získávání zpětné vazby od žáků.
Seznámení s riziky a poučení žáků v oblasti bezpečnosti a ochrany zdraví i požární prevence
byla zahrnuta do průběhu vzdělávání včetně praktického vyučování a odborné praxe
na smluvních pracovištích. Škola provádí rozbor úrazovosti. Zvýšená úrazovost souvisí
s důsledností evidence úrazů a poraněním v hodinách tělesné výchovy, při pohybových
aktivitách a praktickém vyučování. Škola pozitivně podporuje kladné postoje ke zdravému
životnímu stylu, nabízí kurzy lyžařské, cykloturistické.
Souvislá odborná praxe žáků je zajištěna na pracovištích nemocnic ve Frýdku-Místku
a Třinci, sociálních a předškolních zařízeních.


                          Hodnocení průběhu vzdělávání
Výuka je realizována podle školních vzdělávacích programů, které jsou průběžně
naplňovány. Součástí vzdělávacího procesu je souvislá odborná praxe, která je realizo vá na
se zaměřením na podporu rozvoje dovedností potřebných pro pracovní život, kde pod
odborným vedením pracují žáci samostatně nebo týmově.
Společným znakem většiny hospitovaných hodin byla pozitivní pracovní atmosféra. Žáci
většinou dodržovali pravidla komunikace s učiteli a respektovali stanovené postupy práce.
Výuka se však vyznačovala rozdílnou kvalitou. Výrazně vyšší úroveň vykazovalo praktické
vyučování. V teoretické výuce bylo v nižší míře uplatňováno samostatné vyhledá vá ní
informací, práce s různými informačními zdroji. Kvalitu hospitovaných hodin, zejména
všeobecně vzdělávacích předmětů, snižovalo nerovnoměrné rozvržení aktivit žáků a využití
názorných didaktických pomůcek a techniky jen pro prezentaci nového učiva učitele m.
Přestože žáci prokazovali rozdílnou úroveň znalostí a schopností, výuka nebyla
diferencována vzhledem k jejich individuálním vzdělávacím potřebám i odlišné mu
pracovnímu tempu. V průběhu výuky byli žáci málo motivováni a povzbuzo vá ni
k maximálnímu výkonu a v převážné části hospitovaných hodin chybělo závěrečné
zhodnocení splnění stanoveného vzdělávacího cíle či shrnutí probraného učiva.
Realizace praktického vyučování ve škole i na pracovištích smluvních partnerů se
vyznačovalo promyšlenou organizací pracovních činností respektující specifik a
jednotlivých oborů a umožňující postupný růst odborných kompetencí žáků i jejich
seznamování s moderními technologiemi. Vyučující zdařile motivovali žáky a prohlubova li
jejich zájem o zvolený obor. Žáci si systematicky osvojovali a upevňovali odborné postupy
nezbytné pro jejich budoucí profesi, získávali pracovní návyk se smyslem pro kvalitu své
práce a zodpovědnost. V průběhu sledovaného odborného výcviku žáci pracovali samostatně
nebo s pomocí učitele, používali vhodný pracovní oděv, ochranné pomůcky a dodržovali
zásady bezpečnosti a ochrany zdraví. Žáci prokazovali praktické dovednosti a vhodně
aplikovali poznatky získané z teoretické výuky. Učitelé sledovali pokroky žáků, v případě
potřeby jim poskytovali individuální pomoc a ve vhodných okamžicích je náležitě
podporovali.
Průběh hospitovaných vyučovacích hodin českého jazyka a některých odborných předmětů
byl postaven především na frontální výuce s dominantní rolí učitele a na metodě řízeného
rozhovoru s důrazem na teoretické informace faktografického charakteru. Aktivita žáků byla
vyžadována obvykle při práci s textem nebo při samostatné práci na zadaných úkolech.
Uplatňované metody práce (výklad, řízený rozhovor) poskytovaly žákům pouze omezený
prostor k aktivitě, k vyjádření vlastních názorů a postojů. Bylo by vhodné zařadit do výuky


                                            3/7
více aktivit podporujících rozvoj klíčových kompetencí a gramotností žáků. Výuka
anglického jazyka je podpořena rodilým mluvčím s finanční pomocí zřizovatele. Hodiny
cizích jazyků byly vedeny ve vyučovaném jazyce, čeština se objevila jen v případě, kdy bylo
zřejmé, že žáci nerozumí. Patrná byla snaha o rozvoj komunikačních dovedností
a kompetencí, účelně byla zařazována i poslechová cvičení. Pro zvýšení efektivity
vzdělávání pedagogové zpravidla využívali didaktickou techniku, nejčastěji z důvo du
vizualizace obsahu, práci s informacemi bylo věnováno minimum času. V hodinách nebyla
patrná výraznější diferenciace zadaných úkolů, učitelé s žáky pracovali stejnými metodami
a totožným tempem, včetně nadaných i těch se speciálními vzdělávacími potřebami. Shrnutí
a zejména zhodnocení proběhlé výuky, jak ze strany vyučujících, tak ze strany žáků, bylo
pozorováno zcela ojediněle. Vzdělávání v matematice vedlo k rozvoji matematické
gramotnosti, ve většině sledované výuky byl vyváženě zastoupen výklad nového učiva
a procvičování již osvojených znalostí, volené úlohy charakterizovala přiměřená náročnost.
Sledované hodiny byly promyšlené, dobře připravené, učivo uspořádáno systematick y
a v logické návaznosti. Správně byla používána odborná terminologie a symbolika, učitelé
kladli důraz na správné vyjadřování a dodržování stanovených postupů řešení. Žáci se
zapojovali do individuálních činností a zodpovědně přistupovali k řešení zadaných úloh.
Volené výukové formy a metody v přírodovědných předmětech (chemie, biologie) byly
efektivní, učivo bylo vhodně aplikováno na příkladech z běžného života a propojováno
s vlastními zkušenostmi žáků. Názornost učiva byla přiměřená. Při výuce tělesné výchovy
byly dodržovány zásady bezpečnosti a ochrany zdraví. Žákům byly vytvořeny vhodné
podmínky k efektivnímu motorickému učení a kompenzování negativních vlivů způsobu
života. Ve výuce byla podporována dle potřeby samostatnost i spolupráce žáků, byla
rozvíjena obratnost a vytrvalost mj. soutěživou formou.
K všestrannému rozvoji osobnosti žáka přispívají doplňující aktivity, které vhodně navazují
na školní vzdělávací programy, např. zahraniční výjezdy žáků, sportovní akce, odborné
soutěže, exkurze a kroužky.


                         Hodnocení výsledků vzdělávání
Počet zájemců o studium oborů vzdělání Praktická sestra byl dvojnásobně vyšší než počet
přijímaných žáků. O obor Sociální činnost je nižší zájem, pro doplnění žáků škola
vyhlašovala další kola přijímacího řízení. Na počátku studia organizuje škola adaptační dny
podporující dobré školní klima a prevenci rizikových jevů. Úroveň individuálníc h
i skupinových výsledků vzdělávání žáků v průběhu studia škola zjišťuje pomocí
standardních hodnotících nástrojů, využíváno je především písemné a ústní zkoušení.
Hodnocení výsledků vzdělávání je zaměřeno zejména na znalosti žáků, vhodným nástrojem
je i motivační hodnocení v hodinách. Výsledky vzdělávání žáků jsou pravidelně sledovány
vedením školy na úrovni tříd i jednotlivců v rámci čtvrtletních jednání pedagogické rady.
Žákům ohroženým školním neúspěchem poskytovala škola doučování v rámci Plánu
národní obnovy, po ukončení projektu nabízí těmto žákům individuální konzultace, jichž
však žáci ve větší míře nevyužívají.
Problematika prevence rizikového chování je řešena v rámci týmu školního poradenského
pracoviště (výchovný poradce a školní metodik prevence), které poskytuje komplexní
poradenské služby žákům, zákonným zástupcům i pedagogům. Spolupracuje s třídními
učiteli a podle potřeby jsou kontaktována odborná pracoviště.




                                           4/7
Ve školním roce 2022/2023 prospělo 20 % žáků s vyznamenáním, neprospělo 14 žáků (tj.
4 %). Ve výběrovém zjišťování výsledků žáků středních škol ve školním roce 2022/2023
jsou výsledky žáků v přírodovědné a čtenářské gramotnosti hodnoceny průměrně.
Zpětnou vazbu na dosaženou úroveň poskytovaného vzdělávání získává škola rovněž
z úspěšnosti žáků při ukončování vzdělávání maturitní zkouškou. Dlouhodobě vykazuje
škola v oboru Sociální činnost horší průměr, než je průměr stejného oboru v České republice
ve společné i v profilové části maturitní zkoušky. Výrazně lepších výsledků dosahovali žáci
oboru vzdělání Praktická sestra. Ve sledovaném období (zkušební období 2022 a 2023) se
pohybovala tzv. hrubá úspěšnost u maturitní zkoušky (poměr úspěšných žáků k počtu žáků,
kteří se přihlásili k maturitní zkoušce) žáků v rozmezí 76 % - 83 %. Konkrétním opatřením
k podpoře vyšší úspěšnosti žáků je nabídka individuálního doučování v českém jazyce
a literatuře, matematice a odborných předmětech. V českém jazyce a literatuře a anglické m
jazyce spočívají přijatá opatření ve větším zaměření výuky na procvičování vybraných úloh,
byly posíleny hodiny českého jazyka a literatury.
V průběhu školního roku jsou žáci zapojováni do školních kol různých soutěží
a vědomostních olympiád napříč vyučovanými předměty. Žáci reprezentují školu také
ve vyšších kolech soutěží na regionální úrovni (např. konverzační a překladatelská soutěž
v anglickém jazyce, olympiády a soutěže zaměřené na sport, na celostátní úrovni (např.
v poskytování první pomoci) a na mezinárodní úrovni (mezinárodní soutěž tanečních
skupin). Škola je pořadatelem i krajského kola v poskytování první pomoci.
Do vzdělávání žáků se kladně promítá spolupráce školy s četnými externími organizace mi,
institucemi a odborníky např. v oblasti zajištění odborných praxí žáků a účasti odborníků
z praxe ve výuce, také v dobrovolnické činnosti např. Setkávárna tj. spoluprací
s nemocnicemi poskytováním dobrovolnických hodin pacientům. Další prezentační činností
školy byly tzv. canisterapeutické kroužky - praktické ukázky s přítomností terapeutickýc h
psů.
Škola dále organizuje ve spolupráci s partnery (složky Integrovaného záchranného sboru,
Český červený kříž aj.) vzdělávací akce zaměřené na první pomoc a výchovu ke zdraví,
účastní se mnoha charitativních sbírek a dobrovolnických činností např. pro pomoc hospici
věnovaný péči o nemocné. Realizuje kurz první pomoci ve spolupráci se základní školou
a ekologickou výchovu se střední školou ve Frýdku-Místku atd. Uvedené aktivity přispívají
k získávání odborných kompetencí žáků a představují pro školu i důležitou zpětnou vazbu
o úrovni a kvalitě poskytovaného odborného vzdělávání.


                                         Závěry
Vývoj školy
– Změna ve funkci ředitele školy od 1. 8. 2022 a částečná obměna vedení školy.
– Od poslední inspekční činnosti v roce 2015 je počet žáků téměř stabilní.
– Průběžně dochází ke zkvalitnění materiálního zabezpečení školy s podporou zřizovate le.
– Realizované obory vzdělání jsou vyučovány podle inovovaných školních vzdělávac íc h
  programů od 1. 9. 2022.
Silné stránky
– Škola poskytuje kvalitní odborné vzdělání založené na účelném propojení teorie s praxí.
  (1.2)


                                            5/7
– Intenzivní spolupráce s partnery zásadním způsobem podporuje rozvoj odbornosti
  a podílí se na kvalitní přípravě žáků na budoucí povolání. (1.5)
– Vedení školy účelně vyhledává možnosti zapojení do projektů, které umožňují rozvíjet
  kompetence a praktické dovednosti žáků. (1.5)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– V teoretické výuce se zatím ve větší míře nedaří účelně aplikovat inovativní vzdělávac í
  metody a postupy zaměřené na rozvoj kritického myšlení, vytýčit cíle hodin a vést žáky
  k pochopení souvislostí a využívání různých informačních zdrojů. (4.2)
– Nízká míra diferencovaně zadávaných úloh a individualizace výuky vzhledem k různé
  úrovni znalostí a dovedností žáků ve všeobecně vzdělávacích předmětech. (4.3)
– Příležitostí je posílení sociálního a osobnostního rozvoje žáků. (4.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Přijmout účinnější opatření ke zlepšení výsledků žáků ve společné části maturitní
  zkoušky zaměřené na konkrétní okruhy dovedností v rámci činnosti předmětových
  komisí.
– Poskytnout možnost práce žákům podle jejich individuálních schopností, zařazovat
  ve vyšší míře individualizaci, kritické myšlení a používat moderní metody učení zejména
  skupinovou práci, interakci i aktivizaci žáků.
– Zařazovat do výuky diferencované úlohy podle individuálních schopností žáků.
  Uplatňovat ve výuce více aktivit vedoucích k větší aktivizaci žáků, k rozvoji jejich
  kritického myšlení a pochopení souvislostí. Začleňovat práci žáků s různými
  informačními zdroji.
– Za účelem posílení sociálního a osobnostního rozvoje žáků vytvořit podmínky pro
  otevřenou komunikaci mezi pedagogy a žáky prostřednictvím zástupců tříd ke zlepšení
  úrovně vzájemné spolupráce. Nastavit spolupráci učitelů a žáků v oblasti poskytování
  vzájemné zpětné vazby k úrovni vzdělávání.
                                       Stanovení lhůty

Česká školní inspekce v souladu s § 175 odst. 1 školského zákona ukládá řediteli školy
ve lhůtě do 10 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).




                                             6/7
             Seznam dokladů, o které se inspekční zjištění opírají
 1.   Jmenovací dekret ředitele školy s účinností od 1. 8. 2022
 2.   Evaluace školy 2022, bez datace
 3.   Koncepce rozvoje školy na období 2022-2028 ze dne 1. 8. 2022
 4.   Školní vzdělávací programy platné ve školním roce 2023/2024 (vzorek)
 5.   Personální dokumentace pedagogických pracovníků (vzorek)
 6.   Plán dalšího vzdělávání pedagogických pracovníků pro školní rok 2023/2024
 7.   Plán kontrolní a hospitační činnosti ve školním roce 2023/2024 (vzorek)
 8.   Školní matrika 2023/2024 (vzorek)
 9.   Zápisy z pedagogických rad (vzorek)
10.   Výroční zpráva o činnosti školy za školní rok 2022/2023
11.   Rozvrhy vyučovacích hodin učitelů a tříd, školní rok 2023/2024 (vzorek)
12.   Třídní knihy školní rok 2023/2024 (vzorek)
13.   Dokumentace k výchovnému poradenství a prevenci rizikových jevů platná pro školní
      rok 2023/2024 (vzorek)
14.   Doklady o ukončování vzdělávání maturitní zkouškou, maturitní období 2020/2021
      až 2022/2023
15.   Dokumentace související se zajištěním bezpečnosti žáků při poskytování vzdělává ní
      vedená ve školním roce 2023/2024 (vzorek)
16.   Dokumentace vztahující se k finančním podmínkám školy pro školní rok 2023/2024
      (vzorek)


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole ne bo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 PhDr. Ing. Ivana Teichmannová, školní inspektorka, vedoucí inspekčního týmu
 Mgr. Eliška Birková, školní inspektorka
 PaedDr. Ivana Marková, Ph.D., školní inspektorka
 Bc. Marcela Zahradníková, kontrolní pracovnice
 PhDr. Hana Hanusková, přizvaná osoba
2. 2. 2024


                                          7/7
