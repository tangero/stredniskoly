                                    Česká školní inspekce
                                  Jihomoravský inspektorát
                                  Křížová 22, 603 00 Brno
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIB-383/24-B
                                       Sp. zn. ČŠIB-S-89/24-B


Název                               Masarykova střední škola Letovice,
                                    příspěvková organizace
Sídlo                               Tyršova 500/6, 679 61 Letovice
E-mail                              info@stredni-skola.cz
IČO                                 66 596 882
Identifikátor                       600 013 359
Právní forma                        příspěvková organizace
Zastupující                         Ing. Helena Marešová
Zřizovatel                          Jihomoravský kraj
Místo inspekční činnosti            Tyršova č. p. 500/6, č. p. 1069/25, č. p. 1023/23,
                                    č. p. 489/8 Letovice
Inspekční činnost na místě          20. 2. 2024 − 22. 2. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních vzdělávacích
programů.
Zjišťování a hodnocení naplnění školních vzdělávacích programů.
                                   Charakteristika
Masarykova střední škola Letovice, příspěvková organizace (dále „škola“) vykonává činnost
střední školy, domova mládeže a školní jídelny. V době inspekční činnosti probíhalo
vzdělávání v devíti oborech, a to ve čtyřletých oborech středního vzdělání s maturitní
zkouškou 33-42-M/01 Nábytkářská a dřevařská výroba, 36-47-M/01 Stavebnictví
a v uměleckém oboru 82-41-M/12 Výtvarné zpracování keramiky a porcelánu, ve tříletýc h
oborech středního vzdělání s výučním listem 26-51-H/02 Elektrikář-silnoproud, 33-56-H/01
Truhlář, 36-67-H/01 Zedník, 66-51-H/01 Prodavač a v uměleckém oboru 82-51-H/04
Umělecký keramik. Dále škola poskytovala střední vzdělání ve dvouletém nástavbovém
oboru 64-41-L/51 Podnikání, který je ukončený maturitní zkouškou. Díky jedinečné skladbě
uměleckých oborů je škola nositelkou tradice Keramika – kamenina na Letovicku
a Kunštátsku zapsané do Seznamu nemateriálních statků tradiční lidové kultury
Jihomoravského kraje. Škola získala Čestné uznání Hospodářské komory České republiky
za vysokou úroveň odborné přípravy absolventů ve školním roce 2022/2023.
Ke dni 3. 9. 2023 se na škole vzdělávalo 406 žáků, z nichž 11,5 % bylo se speciálními
vzdělávacími potřebami. Domov mládeže disponuje 15 dvou až třílůžkovými pokoji
a poskytuje ubytování 45 žákům školy. Školní jídelna umožňuje celodenní stravování,
u obědů nabízí na výběr ze dvou druhů.


                         Hodnocení podmínek vzdělávání
Ředitelka školy úspěšně realizuje vize a koncepci rozvoje školy. K velkému posunu došlo
a stále dochází v oblasti materiálních a finančních podmínek školy. Škola se zaměřila na
zvyšování odborných kompetencí žáků a jejich osobnostní rozvoj, což se pozitivně projevuje
v celém vzdělávacím procesu a v uplatnění žáků. Od poslední inspekční činnosti škola přijala
účinná opatření k menší úspěšnosti při ukončování vzdělávání oboru Podnikání. Ta se však
v posledních letech projevila u oboru Výtvarné zpracování keramiky a porcelánu. Ředitelka
vhodně delegovala některé své kompetence na jednotlivé členy vedení, kteří účelně řídí
svěřené úseky. Předmětové komise se zabývají standardními činnostmi ve smyslu plnění
vzdělávacích programů, organizací soutěží, materiálními podmínkami atd. Méně se zabývají
důkladnější podporou žáků ohrožených školním neúspěchem. Vedení školy pravidelně
monitoruje kvalitu výuky nejen při hospitacích, zjišťuje i názory žáků a jejich rodičů,
provádí účelné hodnocení a v případě potřeby stanovuje opatření ke zkvalitnění průběhu
vzdělávání. Optimálně je také nastavený adaptační proces začínajících a nových pedagogů
ve škole. Kromě přidělení uvádějícího učitele je přesně stanoven časový postup a přehled
jednotlivých činností a získaných kompetencí nového pedagoga. Žáci mají možnost se
podílet na chodu školy prostřednictvím žákovského parlamentu, kde však řeší spíše
záležitosti zlepšující fyzickou pohodu žáků, což je pravděpodobně způsobeno pravidelnými
evaluačními aktivitami školy.
Školní poradenské služby zajišťuje tým pracovníků, který se od poslední inspekční činnosti
významně proměnil. Vedle standardní činnosti výchovného poradce a dvou metodiček
prevence je pozornost zaměřena na práci školního psychologa a rozvoj kariérového
poradenství. Všem žákům se speciálními vzdělávacími potřebami pedagogové vytvářejí
plány pedagogické podpory nebo individuální vzdělávací plány, kde definují metody výuky,
popř. úpravy obsahu vzdělávání. V průběhu roku je naplňování těchto podpůrných opatření
vyhodnocováno.      Společným     úsilím   poradenských     pracovníků,     systematick ým
monitoringem situace v jednotlivých třídách a realizací operativních opatření v případě
negativních zjištění došlo od minulé inspekční činnosti ke snížení výskytu sociálně


                                            2/8
patologických jevů ve škole a v domově mládeže. K tomu přispívá efektivní komunikace
mezi členy školního poradenského pracoviště na pravidelných schůzkách. Dostupnost
informací pro pedagogy je zajištěna v elektronickém prostředí školy včetně vyhodnoco vá ní
navrhovaných opatření. K mapování vztahů ve třídách je využíváno externího testování,
které je podkladem pro vhodnou tematickou práci v třídnických hodinách. Mimo
prospěchových a výchovných obtíží žáků se škola cíleně zabývá vyhledáváním žáků
s nadáním různého charakteru, což dokládají žákovská portfolia. Škola v rámci své
preventivní strategie realizuje v průběhu školního roku vhodné aktivity podporující adaptaci,
sounáležitost a všestrannou prezentaci žáků.
Prostorové a materiální podmínky školy a domova mládeže jsou na kvalitativně dobré
úrovni. Umožňují naplnit stanovené cíle vzdělávání žáků v plném rozsahu. Škola disponuje
vlastními dílnami a učebnami, ty stále přizpůsobuje současným potřebám pro efektivní
vzdělávání a kvalitní profesní přípravu v reálných podmínkách. Pro přiblížení se k reálnému
prostředí, moderním technologiím a technickému vybavení využívá přirozeně i pracoviště
u smluvních partnerů. Domov mládeže poskytuje ubytovaným žákům klidné prostředí pro
školní přípravu, ale i různé možnosti pro aktivní trávení volného času.


                          Hodnocení průběhu vzdělávání
Hospitovaná výuka se v průřezu všemi hodinami vyznačovala pracovní atmosférou
a pozitivní motivací žáků k výuce. Pedagogové svou přirozenou autoritou uplatňova li
vzájemný respekt, jejich přístup k žákům byl vstřícný a ohleduplný. Jednotliví vyučujíc í
většinou kvalitně pracovali se vzdělávacím cílem na začátku vyučovací hodiny, ale
k účelnému vyhodnocení jeho naplnění docházelo jen v části sledovaných hodin, a to
většinou jen ze strany vyučujících. Žáci do této aktivity byli zapojeni minimá lně,
k sebereflexi vlastní práce žáci nebyli cíleně vedeni. Využití digitálních technologií bylo
většinou účelné, v části hodin žáci vyhledávali informace nebo procvičovali učivo
prostřednictvím elektronických aplikací. V některých hodinách učitelé vhodnou formou
individuálně podporovali žáky se speciálními vzdělávacími potřebami, většina sledovanýc h
hodin však postrádala výraznější diferenciaci náročnosti zadávaných úloh podle
individuálních potřeb žáků. Ve sledované výuce českého jazyka a literatury pedagogové
volili rozmanité metody výuky založené na čtenářské gramotnosti, metodách kritického
myšlení, samostatné práci či spolupráci ve dvojicích. Žáci vyhledávali a třídili infor mace
z tištěného nebo elektronického textu, aktivně a samozřejmě používali digitální zdroje
s následnou kontrolou a prezentací výstupu před spolužáky. Hodnocení uměleckého
a neuměleckého textu v rámci čtenářské dílny posilovalo jejich kompetence k učení,
motivaci ke vnímání a čtení scénáře vyučující umocnil vhodným zařazením dramatického
čtení. Ve sledovaných vyučovacích hodinách cizích jazyků převažovala činnost žáků,
vyučující účelně střídali různé formy a metody práce. Vyučující poskytovali žákům
okamžitou zpětnou vazbu a v případě potřeby adekvátní podporu a pomoc. Pro rozvoj
komunikačních dovedností byly vytvořeny vhodné podmínky, všichni žáci dokázali vést
rozhovor na dané téma s vyučujícím nebo spolužáky. Účelně volené aktivity rovnoměrně
rozvíjely všechny cizojazyčné dovednosti žáků. Výuka přírodovědného vzdělává ní
směřovala k praktickému využití poznatků a dovedností v příslušném vzdělávacím oboru
i v běžných životních situacích. Uplatněné pedagogické postupy vedly žáky ve fyzice
k logickému uvažování a řešení jednoduchých přírodovědných problémů, v chemii
k praktickému posouzení chemických látek z hlediska nebezpečnosti a vlivu na člověka.
Pochopení učiva podporovala jeho vhodná názornost. Výuka matematiky byla vedena
s ohledem na využití v reálném životě, důležitou součástí jsou příklady slovních úloh a jejich


                                             3/8
správná interpretace. Výuka ekonomických předmětů byla zaměřená na praktické využití
ekonomických znalostí a dovedností v podnikání, uplatněno bylo mezipředmětové propojení
s dalšími odbornými předměty a reálnou praxí v oboru. V části výuky však dominova la
frontální forma, žáci byli aktivizováni prostřednictvím otázek, které jim vyučující pokládala,
zapojovala se však jen malá část žáků, většina byla spíše pasivními posluchači.
V předmětech odborného zaměření byla uplatněna tradiční forma učení založená
na frontálním postupu, ale i samostatné práci žáků s následnou diskusí, která vedla
k naplnění stanoveného vzdělávacího cíle řečeného na začátku. Použití digitálníc h
technologií ze strany pedagogů obohatilo výklad učiva. Žáci byli vedeni k samostatnému
uvažování a k podnikavosti, zaměřovali se na řešení konkrétního problému ve stavebnictví
či účetnictví a technologické dokumentace. Při analýze informací v učebnici, pracovním
listu nebo výukových materiálech byly uplatněny čtenářské a početní strategie. Průběžná
individualizovaná zpětná vazba ze strany pedagogů vedla k motivaci pokračovat v práci.
Žáci se v některých hodinách aktivně podíleli na vytváření vzdělávacího cíle, byli zcela
zaujati tématem, při dramatizaci scének ochotně spolupracovali, celkově zvyšovali své
komunikační a učební kompetence, aktuální vzdělávací výsledky byly jasně patrné. Důraz
byl kladen na používání odborné terminologie, praktické řešení problémů, získávání nových
informací, znalostí a dovedností na základě dříve nabytých vědomostí. Vyučující vhodně
zařazovali praktické poznatky, zkušenosti a mezipředmětové vztahy. Podle možností volili
úkoly a postupy od jednodušších ke složitějším, s ohledem na dosavadní znalosti žáků
a jejich návaznost na využití v praktické výuce nebo reálném životě.
Praktické vyučování bylo realizováno prostřednictvím cvičných, ale i produktivních činností
na pracovištích školy nebo na smluvních pracovištích pod vedením učitelů nebo instruktor ů.
Vyučování bylo obvykle dobře organizačně zajištěno, často vycházelo ze žákovských
znalostí a dovedností. Žáci měli dostatek prostoru i výukového materiálu pro získávání
odborných znalostí a dovedností. Docházelo zde k propojení získaných znalostí žáků
v teoretické přípravě s jejich praktickou zručností. Během činností dbali učitelé na
upevňování zásad bezpečnosti práce a ochrany zdraví. Aktivní individuální přístup učitelů
k žákům, vhodné instruktážní ukázky jednotlivých úkonů výrazně motivovaly žáky
k dodržování technologických postupů, samostatnosti, pečlivosti a u uměleckých oborů
i k podpoře fantazie. Žáci znali znaky kvalitně provedené práce a dokázali zhodnotit, do jaké
míry je naplnili. Dovedli vysvětlit, jaký význam má jejich činnost v přísluš né m
technologickém procesu. Učitelé často využívali zkušenosti z vlastní profesní praxe
a seznamovali žáky se specifickými poznatky souvisejícími s plněním zadaných úkolů. Žáci
byli průběžně seznamováni s novinkami v technologických postupech spojenými s jejich
oborem. Pracovali převážně samostatně na zadaných úkolech, učitelé jim poskytovali
průběžnou zpětnou vazbu k jejich práci, sledovali a hodnotili jejich výkon a kvalitu práce.
Výuka založená na produktivních činnostech se odehrávala zejména na pracovištíc h
smluvního partnera. Kromě odborných kompetencí byly průběžně rozvíjeny i požadované
klíčové kompetence komunikativní, sociální, personální a k řešení problému. V době
inspekční činnosti nebyla plněna podle učebního plánu žádná praxe maturitních oborů.


                          Hodnocení výsledků vzdělávání
Škola průběžně sleduje výsledky vzdělávání žáků, a to na úrovni tříd i jednotlivc ů.
Pedagogové využívají obvyklý systém ověřování znalostí a dovedností žáků (ústní zkoušení,
testy, písemné práce, sledování dílčích výkonů žáků ve vyučování). Žáci mají v průběhu
svého studia příležitost prokázat úroveň očekávaných výsledků vzdělávání při zpracování
komplexních úkolů a projektů různého rozsahu. Důležitým výstupem jejich odborného


                                             4/8
vzdělávání jsou především ročníkové práce. Jedná se o projekty s významným podílem
samostatné tvůrčí práce žáků. Při jejich vypracování žáci posilují nejen odborné, ale také
klíčové kompetence (digitální nebo k řešení problému) dobře uplatnitelné v dalším studiu
nebo budoucí profesi. Škola od letošního školního roku zavedla výběrová žákovská
portfolia, ve kterých budou žáci evidovat v elektronické podobě své aktivity v průběhu
celého vzdělávacího procesu a mapovat tak získané kompetence a vlastní vzdělávací pokrok.
Škola vypracovala podrobnou metodiku pro vedení portfolií, vedení školy se v této oblasti
proškolilo a společně s pedagogy aktuálně sleduje a podporuje jejich praktickou realizaci.
Vzdělávací výsledky škola vyhodnocuje v rámci předmětových komisí a pravidelně na
čtvrtletních jednáních pedagogické rady. Vedení školy sleduje vývoj celkových výsledků
vzdělávání žáků i výsledků dosahovaných u maturitní zkoušky v delším časovém horizontu,
provádí jejich statistické analýzy a přijímá různá opatření k jejich zlepšení. Jednotliví
pedagogové a třídní učitelé provádí včasnou identifikaci žáků, kteří vykazují riziko školního
neúspěchu, v součinnosti se školním poradenským pracovištěm zjišťují příčiny problémů
a navrhují vhodnou podporu. V závažnějších případech vypracovávají těmto žákům plány
pedagogické podpory, jednají s žáky i jejich zákonnými zástupci, vyučující nabízí
individuální konzultace a pomoc. Neúspěch žáků má často přímou souvislost s jejich
nepravidelnou školní docházkou. Absenci žáků škola důsledně sleduje, ve školním řádu
stanovila pravidla, která vedla k jejímu snížení ve srovnání s obdobím poslední inspekční
činnosti. Ve školním roce 2022/2023 činila průměrná absence na žáka zhruba 143 hodin za
školní rok (pro srovnání v roce 2015/2016 to bylo 233 hodin). Celkové výsledky vzdělává ní
žáků mají srovnatelnou úroveň s obdobím poslední inspekční činnosti. Ve školním roce
2022/2023 neprospělo na konci školního roku zhruba 8 % žáků. Neprospívajícím žákům
škola nabízí možnost změny oboru vzdělání, části těchto žáků umožňuje opakovat ročník,
menší část žáků však i přes poskytovanou intervenci ukončuje své vzdělání předčasně.
Výsledky žáků dosahované při ukončování jejich vzdělávání se ve srovnání s obdobím
poslední inspekční činnosti ve většině oborů vzdělání také zlepšily. K výraznému posílení
došlo u žáků oborů vzdělání Nábytkářská a dřevařská výroba a Stavebnictví, kdy
v posledních dvou letech všichni žáci složili úspěšně maturitní zkoušku. Zlepšily se také
výsledky žáků nástavbového oboru, průměrná hrubá neúspěšnost činila v posledních třech
letech zhruba 21 % (v období poslední inspekční činnosti to bylo 50 %). Doposud se
nepodařilo zlepšit horší výsledky maturitní zkoušky žáků uměleckého oboru vzdělání
(Výtvarné zpracování keramiky a porcelánu). Hrubá neúspěšnost žáků tohoto oboru byla ve
společné části maturitní zkoušky opakovaně vyšší v porovnání s celorepubliko vým
průměrem ostatních škol ve stejné skupině oborů, v roce 2023 činila téměř 38 % (jedná se
však o nízké počty žáků). Vedení školy ve spolupráci s předmětovými komisemi reagovalo
na tento stav a přijalo konkrétní opatření pro zvýšení úspěšnosti žáků uměleckého oboru
směřující především přímo do výuky maturitních předmětů a k nabídce dalších aktivit
v rámci cílené přípravy k maturitní zkoušce. Výsledky žáků tříletých oborů dosahované při
ukončování jejich vzdělání závěrečnou zkouškou byly v posledních třech letech kolísavé.
Vyšší byl počet žáků, kteří v posledním ročníku studia tuto zkoušku nekonali, což bylo
částečně ovlivněno ztíženými podmínkami praktického vyučování v období pandemie
covid-19. Ve školním roce 2022/2023 se úspěšnost žáků u závěrečné zkoušky zlepšila, 93 %
žáků tříletých oborů své vzdělání úspěšně dokončilo.
Škola realizuje v průběhu školního roku širokou škálu aktivit, které svým různorodým
zaměřením umožňují žákům získávat odborné a klíčové kompetence, vytváří prostor pro
rozvoj jejich nadání a zájmů a v neposlední řadě podporují jejich osobnostní růst.
Do školních vzdělávacích programů všech oborů zařadila realizaci projektového týdne,
v jehož průběhu se žáci účastní činností orientovaných na osvojení praktických dovedností


                                            5/8
a uplatnění kreativity, ale také prevenci rizikového chování nebo posilování sociálníc h
kompetencí. V projektovém týdnu žáci pod vedením pedagogů pracují samostatně nebo
společně a mohou tak objevovat nejen své schopnosti, ale poznávat se navzájem. Škole se
daří motivovat žáky k zapojení do mnoha znalostních a dovednostních olympiád, soutěží
a přehlídek nebo středoškolské odborné činnosti, kde se často umísťují na předních místech
(soutěž finanční gramotnosti, „Píši tedy jsem“) nebo soutěže v odborných dovednostech.
Výtvarnou a literární invenční soutěž škola pro své i cizí žáky sama pořádá. Žáci uměleckýc h
oborů se v průběhu vícedenních plenérů souvisle věnují praktickým činnostem podle svého
zaměření a přirozeně tak posilují své umělecké sebepojetí a sebevědomí. Výuka je v průběhu
školního roku doplňována celou řadou dalších vzdělávacích nebo kulturních aktivit a exkurzí
ve škole i mimo ni. K rozvoji odborných kompetencí žáků přispívá realizace různě
zaměřených přednášek, besed, workshopů či edukačních programů s účelným zapojením
odborníků z praxe do vzdělávání. O vysoké úrovni odborných dovedností žáků svědčí
opakované čestné uznání Hospodářské komory České republiky udělené škole za vysokou
úroveň praktické přípravy žáků a oceňování vybraných absolventů za vynikající výsledky
v oboru. Ve škole aktivně pracuje žákovský „Ekotým“, který organizuje mnoho aktivit
včetně edukace spolužáků v environmentální oblasti. Škola v loňském školním roce v rámci
auditu programu Ekoškola získala nejvyšší úroveň certifikace. Další žáci se s podporou
učitelů dlouhodobě věnují vydávání školního časopisu. Mobilita žáků a učitelů je zajištěna
prostřednictvím spolupráce se zahraničními partnery (Erasmus+), kde část žáků
uskutečňovala odbornou praxi.


                                         Závěry
Vývoj školy
– Personální obměna pracovníků školního poradenského pracoviště.
– Výrazné zlepšení materiálních podmínek školy.
– Proběhla rekonstrukce školní budovy.
– Zavedení žákovských výběrových portfolií a projektových týdnů.
Silné stránky
– Intenzivní spolupráce školy se smluvními partnery včetně zapojení odborníků z praxe do
  výuky výrazně přispívají ke zvyšování kvality odborného vzdělávání. (1.5)
– Pedagogické vedení vytváří vhodné podmínky pro další rozvoj školy a spolupráci všech
  aktérů vzdělávacího procesu. (2.3)
– Škola účinně podporuje rozvoj odborných a klíčových kompetencí žáků prostřednictvím
  různorodých aktivit nad rámec běžné výuky, v rámci projektového vyučování a dalších
  vzdělávacích aktivit školy. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Opakovaná vyšší hrubá neúspěšnost ve společné části maturitní zkoušky žáků oboru
  vzdělání Výtvarné zpracování keramiky a porcelánu. (5.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz


                                            6/8
Doporučení pro zlepšení činnosti školy
– Zaměřit se na analýzu příčin neúspěchu při ukončování vzdělávání v oboru vzdělání
  Výtvarné zpracování keramiky a porcelánu.
– V rámci předmětových komisí zaměřit pozornost na diferenciaci kritérií hodnocení a její
  průkaznost v písemnostech žáků.


                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Výpis z rejstříku škol a školských zařízení ze dne 11. 2. 2024
 2.   M8 Výkaz o střední škole podle stavu k 30. 9. 2023 ze dne 9. 10. 2023
 3.   Z19-01 Výkaz o školském ubytovacím zařízení podle stavu k 31. 10. 2023 ze dne
      2. 11. 2023
 4.   Vize školy, koncepce rozvoje školy ze dne 31. 8. 2021
 5.   Školní vzdělávací programy platné ve školním roce 2023/2024
 6.   Zápisy z jednání pedagogické rady ve školních rocích 2022/2023 a 2023/2024
 7.   Roční plány předmětových komisí na školní rok 2023/2024 (vzorek)
 8.   Plán práce umělecké rady na školní rok 2023/2024 ze dne 31. 8. 2023
 9.   Zápisy z jednání předmětových komisí ve školním roce 2023/2024 (vzorek)
10.   Zápisy ze zasedání školního parlamentu ve školním roce 2023/2024
11.   Plán dalšího vzdělávání pedagogických pracovníků ve školním roce 2022/2023,
      2023/2024
12.   Plán práce uvádějících učitelů ve školním roce 2023/2024 (vzorek)
13.   Plán hospitační činnosti na školní rok 2023/2024, Záznamy hospitační činnosti ve
      školním roce 2023/2024 (vzorek)
14.   Dokumentace školního poradenského pracoviště vedená ve školním roce 2023/2024
      (Program poradenských služeb, Kalendář práce výchovného poradce, Zápisy ze
      schůzek školního poradenského pracoviště, Preventivní program školy včetně
      krizových plánů a Strategie prevence a řešení školní neúspěšnosti, Seznam žáků
      s podpůrnými opatřeními, Zápisy z jednání s žáky a zákonnými zástupci, školní rok
      2022/2023, 2023/2024, Osobní dokumentace žáků s podpůrnými opatřeními, školní
      rok 2022/2023, 2023/2024)
15.   Doklady o přijímání ke vzdělávání, jeho průběhu a ukončování – vybraný vzorek
      všech oborů, školní rok 2022/2023
16.   Dokumentace k vedení žákovských portfolií vedená ve školním roce 2023/2024
      (metodika, Den portfolií – pracovní listy sebepoznání)


                                          7/8
17.   Harmonogram projektového týdne ve školním roce 2023/2024, Výsledky projektové
      činnosti žáků – vzorek
18.   Přehledy a dokumentace k soutěžím a akcím školy realizovaným ve školním roce
      2022/2023 a 2023/2024
19.   Statistika a vývoj výsledků vzdělávání žáků v období od školního roku 2000/2001 do
      2022/2023
20.   Opatření pro zvýšení úspěšnosti oboru Výtvarné zpracování keramiky a porcelánu
      u maturitních zkoušek
21.   Elektronický systém školy vedený ve školním roce 2023/2024
22.   Smlouva o obsahu, rozsahu a podmínkách praktického vyučování žáků (odborný
      výcvik, odborná praxe) ve školním roce 2023/2024 (vzorek)
23.   Záznam odborné praxe ve školním roce 2023/2024 (vzorek)
24.   Deník praxe žáka u organizace (poskytovatele praxe, odborného výcviku) ve školním
      roce 2023/2024 (vzorek)
25.   Celoroční rozvržení učiva ve školním roce 2023/2024 (vzorek)
26.   Realizační smlouva k rámcové smlouvě o obsahu, rozsahu a podmínkách praktického
      vyučování a podmínkách pro jeho konání ve školním roce 2023/2024 (vzorek)
27.   Záznamy o poučení žáků před vstupem na smluvní pracoviště ve školním roce
      2023/2024 (vzorek)
28.   Podklady k vyplácení produktivní práce žákům ve školním roce 2023/2024 (vzorek)
29.   Výroční zprávy za školní roky 2020/2021, 2021/2022 a 2022/2023


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Milan Heroudek, školní inspektor, vedoucí inspekčního týmu
 Bc. Dana Haláková, kontrolní pracovnice
 Ing. Lenka Skotáková, školní inspektorka
 Ing. Alena Svobodová, školní inspektorka
 Mgr. Blanka Prachařová, školní inspektorka
8. 3. 2024




                                          8/8
