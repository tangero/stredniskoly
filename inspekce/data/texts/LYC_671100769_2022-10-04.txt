                                    Česká školní inspekce
                                  Jihomoravský inspektorát
_________________________________________________________________________________________________________ ___




                         IN S P E K Č N Í ZP R ÁVA
                                          Čj. ČŠIB-1071/22-B


Název                                Montessori Mateřská škola a Základní škola Perlička
                                     a Montessori Střední škola, s.r.o.
Sídlo                                Příkrá 2890/8, 616 00 Brno
E-mail                               info@zsperlicka.cz
IČO                                  26916061
Identifikátor                        671100769
Právní forma                         společnost s ručením omezeným
Zastupující                          Mgr. Martina Schejbalová
Zřizovatel                           společníci Montessori Mateřská škola a Základní škola
                                     Perlička a Montessori Střední škola, s.r.o.
Místa inspekční činnosti             Hlaváčova 191/6, Brno – Obřany
                                     Musilova 407/2, Brno – Husovice
                                     Křížovice 16, Doubravník
Inspekční činnost na místě           4. 10. − 6. 10. 2022


Inspekční činnost byla zahájena předložením pověření k inspekční činnosti.


                                  Předmět inspekční činnosti
Inspekční činnost podle § 174 odst. 6 ve smyslu odst. 2 písm. b) a c) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.


2022/2023                                            1
                                   Charakteristika
Montessori Mateřská škola a Základní škola Perlička a Montessori Střední škola, s.r.o. (dále
škola) ve školním roce 2022/2023 vykonávala činnost mateřské školy (dále MŠ), základní
školy (dále ZŠ), střední školy, školní družiny a školní jídelny-výdejny. V době inspekční
činnosti bylo ve dvou věkově smíšených třídách MŠ vzděláváno 40 dětí. Z toho bylo deset
dětí v režimu povinného předškolního vzdělávání, jedno dítě mělo odloženu povinnou školní
docházku, jedno dítě bylo mladší tří let a jedno jiné národnosti. V sedmi třídách ZŠ
se vzdělávalo 98 žáků 1. až 9. ročníku (nejvyšší povolený počet byl 100 žáků). ZŠ evidovala
deset žáků s přiznanými podpůrnými opatřeními. Zájmové vzdělávání bylo realizo vá no
pro 52 účastníků ve dvou odděleních školní družiny. V době inspekční činnosti se ve střední
škole vzdělával jeden žák prvního ročníku. Školní stravování pro děti a žáky zajišťova la
školní jídelna-výdejna prostřednictvím smluvně sjednaného dodavatele, zabezpečovala
i dietní stravování. Během vzdělávání na tzv. Montessori farmě (dále farma) si žáci
celodenní stravu připravovali sami. Škola vychází z principů montessori pedagogiky,
respektuje individuální potřeby žáka, propojuje vzdělání s reálným světem a uplatňuje
celostní přístup ke vzdělání. K prioritám školy patří individuální přístup k žákům a tzv.
„připravené prostředí”, ve kterém si žáci samostatně vybírají ze škály pomůcek a výukovýc h
materiálů.


                         Hodnocení podmínek vzdělávání
Vedení školy má jasnou vizi – realizovat vzdělávání v alternativním vzdělávacím programu
a současně zajistit, aby toto vzdělávání bylo v souladu se závazným kurikule m
pro předškolní a základní vzdělávání. Strategii rozvoje školy se daří postupně naplňovat
především díky úspěšné spolupráci se zaměstnanci školy a zákonnými zástupci dětí a žáků.
Ředitelka školy se zaměřuje zejména na realizaci a kvalitu předškolního vzdělávání, k řízení
MŠ přistupuje zodpovědně a s vysokou mírou osobní zainteresovanosti. Její každodenní
kontakt a spolupráce s projektovou manažerkou a metodické vedení pedagogického sboru
(v rámci MŠ) účinně zajišťuje funkční chod školy. Projektová manažerka má jasně
vymezené kompetence, jako další řídící pracovnice se věnuje organizaci a evaluaci
základního a zájmového vzdělávání. Vedení školy usiluje o vytvoření optimálníc h
personálních podmínek pro naplňování školních vzdělávacích programů, což se daří jen
částečně, neboť několik pedagogických pracovníků školy nesplňuje předpoklady pro výkon
pedagogické činnosti. Spolupracující pedagogický sbor prošel částečnou obměnou, novým
pedagogům poskytují dostatečnou metodickou podporu zkušenější kolegové. Ve škole
je nastaven důsledný systém hospitací, který vytváří dobré podmínky pro získávání
i předávání informací a zkušeností. Cílem je zlepšovat především uplatňování metod
a forem montessori pedagogiky pro dosahování očekávaných výstupů vzdělávání dětmi
a žáky. Pravidelné pracovní porady a čtvrtletní jednání pedagogické rady se zaměřují na
organizaci i evaluaci vzdělávání. Další vzdělávání pedagogických pracovníků bylo
plánované, ale ne zcela dle potřeb školy, zaměřovalo se převážně na kurzy montessori
pedagogiky, na zdravovědu, badatelskou výuku, méně na získání požadované odborné
kvalifikace a prohlubování odborných poznatků pedagogů v metodice a didaktice výuky.
MŠ má dostatečně velké prostory pro poskytování předškolního vzdělávání (dvě třídy,
odpočinková místnost, školní jídelna). Třídy jsou vybaveny množstvím rozmanitýc h
montessori pomůcek různého stupně obtížnosti. Pomůcky a didaktický materiál přehledně
uložené v nízkých poličkách jsou systematicky umístěny v prostoru, což umožňuje dětem
volný přístup k nim. Nevýhodou takto zvoleného uspořádání nábytku je však nedostatek
místa pro prostorové hry a pohybovou aktivitu dětí. Absence cvičebních pomůcek


2022/2023                                    2
neumožňuje rozvíjet u dětí tělesnou zdatnost a obratnost. K odpoledním činnostem a pobytu
venku škola využívá zahradu u budovy školy, vybavenou herními prvky i zákoutími
s nářadím pro polytechnické vzdělávání a rozvoj manuální zručnosti dětí.
ZŠ využívá tři učebny, tělocvičnu a školní zahradu s venkovní učebnou na adrese
Hlaváčova 6, Brno - Husovice. K výuce tělesné výchovy a pro další venkovní aktivity (tzv.
výpravy) škola často využívá i okolní přírodní prostředí. Výrazným kladem je promyšle ně
organizovaný prostor tříd s připravenými skupinami pomůcek uspořádanými podle
jednotlivých vzdělávacích oblastí, který ve výuce podporoval u žáků svobodnou volbu místa
a pracovního tempa a pozitivně působil na jejich vnitřní motivaci a aktivitu. Vzdělává ní
žákům 7. – 9. ročníku ZŠ je poskytováno na dalších dvou místech, která nejsou zapsána
v rejstříku škol a školských zařízení jako místa poskytovaného vzdělávání. Na adrese
Musilova 2, Brno - Husovice, kde si škola od září 2022 pronajala dvě učebny, měli žáci pro
práci s informacemi k dispozici bohatou knihovnu a připojení k internetu, avšak zatím
scházely další vhodné didaktické pomůcky, např. pro rozvoj matematické či přírodovědné
gramotnosti. V aktuálním učebním plánu školního vzdělávacího programu pro základní
vzdělávání na druhém stupni ZŠ jsou disponibilní hodiny využity k posílení předmětů
výchovného charakteru (tělesná výchova, praktické činnosti). To spolu s písemným
souhlasem zákonných zástupců škole od roku 2018 umožňuje pravidelně organizo vat
výukové pobyty žáků třetího trojročí na farmě v Křížovicích 16, Doubravník. Cílem
je rozvíjet sociální a pracovní kompetence žáků pro praktický život. Zajištění bezpečného
prostředí byla dosud věnována pozornost v menší míře, než jakou členitý prostor farmy
vyžaduje. Scházela funkční pravidla provozu a podmínky pro zajištění bezpečnosti
a ochrany zdraví žáků při vzdělávání na tomto místě poskytovaného vzdělávání.
Školní poradenské služby jsou realizovány a koordinovány školním poradenským
pracovištěm (dále ŠPP). Jejich podstatou je maximální respekt individuality každého žáka.
Kontinuální informovanost všech pedagogů o vzdělávacích a výchovných problémech žáků
je efektivně zajišťována sdíleným elektronickým prostředím, prostřednictvím něhož členky
ŠPP zajištují pedagogům i metodickou podporu. Kvalitně vyhodnocují účinnost části
podpůrných opatření, zejména předmětu speciálně pedagogické péče, který je žákům
se speciálními vzdělávacími potřebami (dále SVP) poskytován externí speciální
pedagožkou. Chybí však cílená kontrola realizace podpory žákům se SVP přímo ve výuce.
Aktivity zaměřené na primární prevenci rizikových jevů jsou zařazovány do vzdělávac íc h
obsahů vybraných vyučovacích předmětů, současně jsou realizovány i cílené preventivní
programy odpovídající věku žáků a potřebám jednotlivých třídních kolektivů.
Pro reflektování situace v jednotlivých třídách jsou využívány třídnické hodiny a komunitní
kruhy. Širší platforma v podobě žákovského parlamentu (tzv. školní rada) žákům nabízí
prostor k podávání podnětů pedagogům, umožňuje jim organizovat školní akce, čímž
je dobře posilována sounáležitost žáků se školou a rozvíjeny jejich občanské kompetence.
K ojedinělému nežádoucímu chování žáků škola přijímá adekvátní opatření, při jeho řešení
spolupracuje se zákonnými zástupci a externími odborníky.



                          Hodnocení průběhu vzdělávání
Vzdělávání v MŠ vycházelo ze školního vzdělávacího programu pro předškolní vzdělává ní,
jehož cílem je harmonický rozvoj všech složek osobnosti dítěte. K jeho naplňová ní
přispívalo podnětné prostředí a skladba činností vycházející z filozofie montessori
pedagogiky. Vzdělávací nabídka vycházela z třídních plánů a aktuálních potřeb dětí.
K diferenciaci cílů byly využity znalosti vývoje jednotlivých dětí z průběžně vedené


2022/2023                                   3
diagnostické činnosti. Vzdělávání se vyznačovalo ve větší míře svobodnou volbou činností
dětí v rámci nastavených pravidel, při kterých se děti učí nést zodpovědnost za své
rozhodování a učení. Starší děti pracovaly samostatně, dokázaly se na činnosti a plnění úkolů
většinou dostatečně dlouhou dobu soustředit. Naopak ve třídě, kde bylo zastoupeno více
věkově mladších dětí, bylo pro ně náročné udržet pozornost a soustředit se na činnost v rámci
dopoledního tříhodinového vzdělávacího bloku.
Pedagogický styl průvodkyň a asistentek byl respektující a vstřícný. Při komunikaci s dětmi
dodržovaly oční kontakt a využívaly znaky a symboly neverbální komunikace v rámci
nastavených pravidel. Ty také využívaly jako okamžitou zpětnou vazbu k činnostem dětí
a při práci s chybou. Otevřenými otázkami účelně motivovaly děti ke kritickému myšle ní
a hledání cest k řešení problému. Při vzdělávání byly uplatňovány převážně metody a formy
práce typické v montessori pedagogice. Převažovala samostatná práce dětí, práce
ve dvojicích či malých skupinkách, při nichž bylo uplatněno prožitkové a situační učení.
Méně však bylo zastoupeno kooperativní učení, u něhož mohou děti rozvíjet komunikativní
kompetence a slovní zásobu. U dětí v povinném předškolním vzdělávání byly rozvíjeny
dovednosti předcházející čtení a psaní. Náležitá pozornost byla věnována také přírodovědné
pregramotnosti a rozvoji prosociálních vztahů mezi dětmi navzájem. Pedagožky
poskytovaly každému dítěti individuální pomoc a podporu. Pouze ve třídě zaměřené
na seznamování dětí s anglickým jazykem v celém průběhu vzdělávání, ve které působila
jako hlavní průvodkyně pedagožka bez znalosti a aktivního užívání českého jazyka v běžné
komunikaci, se vyskytovaly problémy týkající se plnění potřeb dětí. Při komunikac i
docházelo k neporozumění požadavkům či otázkám, které děti na průvodkyni kladly
a naopak. Tyto situace neeliminovalo ani souběžné působení druhé průvodkyně – česky
hovořící pedagožky.
Plynulé organizaci předškolního vzdělávání napomáhala průběžná svačina. Děti byly vedeny
k sebeobslužným dovednostem, samostatnosti a kultuře stolování. Samy si přinášely jídlo,
nalévaly nápoje, odnášely a umývaly použité nádobí a uklízely po sobě místo. Během dne
měly k dispozici pitný režim, který však málo využívaly. Problémem bylo, že stanovená
organizace dne v MŠ málo respektovala základní psychohygienické zásady. Spontánní
a řízené činnosti nebyly dostatečně vyvážené, děti neměly dostatek příležitostí pro spontánní
aktivity a hry. Doba vyžadovaná na soustředění a plnění úkolů v rámci dopoledního
vzdělávacího bloku byla neúměrně dlouhá. Pobyt venku probíhal až v odpoledních hodinách
po odpočinku dětí. Ty, které odcházely po obědě domů, se nemohly pobytu venku účastnit.
Potřeba odpočinku a spánku byla dětem umožněna po obědě, dětem s nižší potřebou spánku
byl nabízen jiný klidný program ve třídě namísto odpočinku na lůžku.
Základní vzdělávání je v souladu s principy montessori pedagogiky organizované ve věkově
smíšených skupinách, tzv. trojročích. V ZŠ byly ve školním roce 2022/2023 dvě třídy
prvního trojročí, jedna třída druhého trojročí, kde se do výuky zapojovali také žáci 6. ročníku
a 13 žáků 7. – 9. ročníku tvořilo skupinu třetího trojročí. Výuka probíhala v učebních
blocích. Dopolední učební blok rozvíjel zejména vědomosti a dovednosti žáků, odpolední
blok obsahoval činnosti výchovného zaměření (výtvarné, hudební, pohybové). Bezpečné
a klidné pracovní prostředí zajišťovala otevřená partnerská komunikace pedagogů (tzv.
průvodců a montessori asistentů) se žáky a vedení žáků k respektování nastavenýc h
organizačních a komunikačních pravidel, která převážně dodržovali. Průvodci většinou
volili při vzdělávání vhodné metody a organizační formy výuky, které respektovaly potřeby
žáků. Přirozeným způsobem podporovali jejich sociální a osobnostní rozvoj a posilova li
jejich postoje k dosahování lepších vzdělávacích výsledků. Předkládali žákům učivo formou
příběhů či prezentací, které měly následně žáky motivovat ke zkoumání nového jevu
či tématu. Ve sledované výuce byly žákům sdělovány poznatky, které vyplývaly z výsledků


2022/2023                                     4
soudobého stavu poznání světa a byly v souladu s obecnými cíli vzdělávání. Žáci pracovali
individuálně, ve dvojicích nebo menších, věkově smíšených skupinách, které vytvářely
dostatečný prostor pro jejich vzájemnou kooperaci. Přirozeně se učili od sebe navzájem,
vládla mezi nimi nesoutěživá atmosféra. Dostatek podnětů připravený průvodci podporoval
u žáků svobodné rozhodování volit si činnosti, bádat a vytvářet hypotézy, tvořit, samostatně
objevovat nové poznatky a upevňovat již nabyté znalosti a dovednosti. K individualizac i
výuky vhodně přispívali další souběžně působící pedagogové ve třídách. Průvodci kladli
na žáky přiměřené a srozumitelné požadavky, nenásilně je vedli ke splnění vzdělávac ího
cíle. Každému žákovi bylo umožněno pracovat individuálně dle jeho osobního tempa a na
úkolu, který byl pro něj v dané hodině prioritní. Průvodci převážně sledovali aktivitu žáků
a jejich zapojení do samostatných činností, v případě potřeby vzdělávací autonomii
jednotlivých žáků s citem usměrňovali. Pouze ojediněle nebyl výukový čas efektivně
využitý, a to v případech, kdy některý z žáků ztrácel o nabízené činnosti zájem v důsledku
zvýšené únavy. Menší pozornost pedagogové ve sledované výuce věnovali žákům se SVP.
Samozřejmou součástí pozorovaných hodin byla formativní zpětná vazba, pedagogové
průběžně žáky oceňovali za snahu i dílčí pokrok, povzbuzovali je k následné aktivitě. Žáci
byli vedeni k vzájemnému respektu a spolupráci. V menší míře byli žáci vedeni
k sebehodnocení nebo k hodnocení aktivit spolužáků podle kritérií. Názornost výuky byla
vhodně podporována častým využíváním pomůcek, méně příležitostí měli žáci
k vyhledávání, zpracování a analýze informací z různých informačních zdrojů a k využívá ní
digitálních technologií. Celostní učení dobře zajišťovalo propojování učiva s běžným
životem a využívání mezipředmětových vztahů. U žáků prvního a druhého trojročí byla
cíleně rozvíjena matematická, přírodovědná, cizojazyčná a sociální gramotnost, pracovní
a komunikativní kompetence, kompetence k učení a k řešení problémů.
V době inspekční činnosti probíhalo vzdělávání žáků 7. – 9. třídy (třetí trojročí) na farmě
v Křížovicích, kde v organizaci výuky převládaly praktické činnosti. Žáci se věnovali vaření,
a práci na zahradě (sběr jablek, moštování). Při praktických činnostech se jim dařilo částečně
uplatňovat některé osvojené teoretické poznatky, např. při vážení, ve výpočtech spotřeby
surovin a během aplikace technologických postupů. Teoretická výuka (lekce) zde v době
návštěvy inspekčního týmu neprobíhala.
Celistvý rozvoj žáků prvního stupně ZŠ vhodně doplňovala činnost školní družiny, která
plynule navazovala na odpolední výukový blok. Vzdělávání, založené na svobodné volbě
aktivit, probíhalo v přátelské atmosféře. Žáci měli dostatek podnětů k rozvoji kreativity,
pracovních a komunikativních kompetencí, vhodně u nich byla podporována čtenářská
a sociální gramotnost. V případě zájmu mohli využít individuální konzultace zaměřené
na procvičování učiva. Pozitivem bylo zařazování pravidelného pobytu venku na školní
zahradě či v okolí školy, čímž byla dobře zajištěna relaxace žáků, rozvoj jejich pohybových
dovedností a zlepšování fyzické kondice. Propojenost zájmového a základního vzdělává ní
je promyšleně zajišťována prostřednictvím společných projektů a akcí.


                          Hodnocení výsledků vzdělávání
Vzdělávání v MŠ směřuje k naplnění vize stanovené ve školním vzdělávacím programu
pro předškolní vzdělávání i cílů předškolního vzdělávání a umožňuje u dětí vytvářet základy
klíčových kompetencí důležitých pro další učení. K tomu přispívaly vstřícné vztahy mezi
všemi aktéry vzdělávání a pečlivě realizované vlastní hodnocení školy vycházejíc í
z evaluační činnosti. Systematicky sledované a vedené diagnostické záznamy o dětech byly
využívány pro vzdělávání dětí a jejich rozvoj dle individuálních potřeb. Do nabízenýc h
činností se děti zapojovaly s chutí, byly aktivní a samostatné. Navazovaly přátelské vztahy


2022/2023                                     5
mezi vrstevníky i dospělými, chovaly se k sobě přátelsky a ohleduplně, vzájemně
si pomáhaly. Většina dětí dobře uplatňovala základní hygienické a společenské návyky,
respektovala dohodnutá pravidla soužití. Velmi dobré výsledky vykazovaly děti v oblasti
matematické a čtenářské pregramotnosti, logického myšlení a řešení problémů,
při manipulaci s různorodými specifickými pomůckami a seznamování se s cizím jazykem.
Dobrých výsledků dosahovaly v oblasti sebeobslužných dovedností. Děti v posledním roce
povinného předškolního vzdělávání měly vytvořeny dostatečné dovednosti potřebné
pro úspěšný přechod do ZŠ. Aby byl přechod plynulý a nenásilný, realizuje škola společné
akce, činnosti a návštěvy v rámci tříd školy. Podporována je vzájemná komunikace všech
pedagogů v rámci školy a předávání informací o dětech, včetně vedené diagnostiky.
Pro hodnocení výsledků vzdělávání žáků a jejich monitorování používá ZŠ přiměřené
nástroje v souladu s velikostí a profilací školy. Základem hodnocení výsledků vzdělává ní
žáků je průběžné sledování jejich verbálních, písemných a praktických výstupů, chování
a komunikace. Podrobný monitoring výsledků vzdělávání každého žáka provádějí jednotliví
pedagogové průběžně v rámci vlastních hodnoticích listů. Informace o absolvování
příslušného učiva, o stupni jeho zvládnutí, o úrovni osvojení rozvoje klíčových kompetencí
jednotlivých žáků sdílejí ve společném elektronickém prostředí. Jako další nástroj
dokládající učební pokrok a výsledky vzdělávání žáků škola využívá jejich portfolia. Méně
se škole dařilo ve spolupráci s některými zákonnými zástupci dosahovat lepších výsledků
při vzdělávání žáků s logopedickými vadami.
Zákonní zástupci jsou školou o výsledcích vzdělávání žáků informování na tzv. tripartitác h
(učitel – žák – rodič). Dále mohou využít nabídky konzultací po domluvě s pedagogem, dne
otevřených dveří nebo náhledu do výuky. Škola prezentuje svoji činnost na webu,
Facebooku a ve výročních zprávách. Písemným výstupem hodnocení výsledků vzdělává ní
žáků je pouze vysvědčení, kde jsou žáci hodnoceni slovně. K adaptaci žáků na školní
prostředí a k podpoře sounáležitosti jejich rodičů se školou přispívá rovněž pestrá nabídka
volnočasových aktivit a školních akcí. Kvalitu výchovně vzdělávacího procesu pozitivně
ovlivňují partnerské vztahy školy se zákonnými zástupci žáků. Škola spolupracuje i s jinými
školami zaměřenými na montessori pedagogiku.


                                         Závěry
Vývoj školy
Od poslední inspekční činnosti:
- Klesl počet tříd mateřské školy o jednu, zvýšil se počet žáků a tříd základní školy, která
  je nyní plně organizovaná a počet oddělení školní družiny, od školního roku 2022/2023
  škola zahájila činnost střední školy.
- Došlo k dalšímu rozvoji personálního a materiálního zabezpečení školy.
- V aktuálním školním roce pravidelně probíhalo základní vzdělávání žáků druhého stupně
  i na adresách Musilova 2, Brno-Husovice a Křížovice 16, Doubravník.

Silné stránky
-   Metodické vedení pedagogického sboru, aktivní vzájemná spolupráce všech pedagogů
    a důsledná evaluace pedagogické práce vytváří podmínky pro efektivní uplatňová ní
    principů montessori pedagogiky.




2022/2023                                    6
-   Úzká spolupráce mateřské a základní školy napomáhá při přechodu dětí do základního
    vzdělávání.
-   Připravené prostředí a výuka podporují dosažení vzdělávacích cílů.
-   Pedagogové uplatňují při vzdělávání dětí a žáků podporující, empatický pedagogický
    styl. Děti i žáci jsou cíleně vedeni k samostatnosti a odpovědnosti za vlastní učení.
-   Škola kontinuálně systematicky sleduje individuální pokroky ve vzdělává ní
    jednotlivých dětí a žáků a poskytuje jim průběžnou zpětnou vazbu, což umožňuje
    dosahování výsledků podle jejich schopností.

Slabé stránky a/nebo příležitosti ke zlepšení
-   Volnost a osobní svoboda dětí nebyla vyvážená, na děti byly kladeny vysoké nároky
    související s plněním úkolů, dodržováním pravidel a řádu v mateřské škole.
    Nedostatečné zařazování pohybových, tělovýchovných a relaxačních aktivit
    nepodporovalo rozvoj pohybových dovedností dětí.
-   Realizace pobytu venku až v odpoledních hodinách pouze na pozemku školní zahrady
    nebyla v souladu s požadavky Rámcového vzdělávacího programu pro předškolní
    vzdělávání a neumožňovala účast dětem, které odcházely po obědě domů.
-   Předškolní vzdělávání vedené v anglickém jazyce průvodkyní bez aktivní znalosti
    českého jazyka v jedné ze tříd neumožňovalo dostatečně reflektovat potřeby dětí
    a zajistit jim dobré psychosociální zázemí.
-   V průběhu sledované výuky měli žáci méně příležitostí k sebehodnocení a vzájemné mu
    hodnocení a pouze ojediněle pracovali s různými informačními zdroji.
-   Ve sledované výuce nebyla zaznamenána cílená podpora žákům se speciálními
    vzdělávacími potřebami, škola neměla nastavený systém kontroly dodržování
    podpůrných opatření jednotlivými vyučujícími.
-   Část pedagogických pracovníků školy nesplňovala předpoklady pro výkon pedagogické
    činnosti. Převažovalo absolvované další vzdělávání v montessori kurzech, scházely
    semináře a školení v oblasti forem a metod práce předškolního a základního vzdělává ní
    obecně, což mělo částečně nepříznivý dopad na průběh vzdělávání.
-   Škola nenastavila ve školním řádu pravidla provozu a podmínky zajištění bezpečnosti
    a ochrany zdraví žáků při vzdělávání na farmě.

Doporučení pro zlepšení činnosti školy
- Stanovit organizaci dne v mateřské škole tak, aby byl vyvážený poměr spontánníc h
  a řízených činností a pobyt venku realizovat tak, aby měly všechny děti příležitost se jej
  účastnit. Do předškolního vzdělávání často pravidelně zařazovat pohybové a relaxační
  cviky.
- Vytvářet žákům vhodné příležitosti k sebehodnocení a vrstevnickému hodnocení
  a aktivnímu účelnému využívání informačních zdrojů a digitálních technologií pro práci
  s informacemi.
- Zajistit dětem potřebné psychosociální podmínky a adekvátně reagovat na jejich potřeby
  a požadavky v českém jazyce.




2022/2023                                    7
- Nastavit systém kontroly dodržování podpůrných opatření u jednotlivých vyučujíc íc h,
  využít k tomu odbornosti členek školního poradenského pracoviště a ve výuce věnovat
  větší pozornost žákům se speciálními vzdělávacími potřebami.
- Další vzdělávání pedagogických pracovníků zaměřovat také na využívání pestrých
  účinných metod a forem práce a na obecnou problematiku předškolního a základního
  vzdělávání.
- Nastavit ve školním řádu pravidla provozu a podmínky zajištění bezpečnosti a ochrany
  zdraví žáků při vzdělávacím pobytu na farmě. Aktivně vyhledávat a bezodkladně
  eliminovat možná rizika v této oblasti.


Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 14 dnů odstranit nedostatky zjištěné při inspekční činnosti a ve stejné lhůtě
písemně informovat Českou školní inspekci, jak byly nedostatky odstraněny a jaká
byla přijata opatření nebo přijmout adekvátní opatření k prevenci nedostatků
zjištěných při inspekční činnosti a ve stejné lhůtě písemně informovat Českou školní
inspekci, jaká byla přijata opatření.
Zprávu zašlete na adresu Česká školní inspekce, Jihomoravský inspektorát,
Křížová 22, 603 00 Brno, případně prostřednictvím datové schránky (g7zais9), nebo
na e-podatelnu csi.b@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Výpis z rejstříku škol a školských zařízení IZO 181 036 746 Základní škola,
       IZO171 100 778 Mateřská škola, IZO 181 036 126 Školní družina, údaje platné
       k 3. 10. 2022
 2.    Výroční zpráva za školní rok 2021/22 čj. 12/2022 z 23. 8. 2022
 3.    Školní vzdělávací program pro předškolní vzdělávání „Svět je jediným domovem
       a lidstvo jeho obyvateli“ čj. 10/2022 aktualizovaný k 4. 10. 2022
 4.    Školní řád Montessori MŠ Perlička čj. 3/2022 platný od 1. 9. 2022, aktualizo va ný
       k 6. 10. 2022 včetně přílohy Příručka pro rodiče
 5.    Třídní knihy mateřské školy v aktuálním školním roce
 6.    Školní matrika dětí a žáků
 7.    Třídní vzdělávací programy pro školní rok 2022/2023
 8.    Pedagogická diagnostika dětí a žáků
 9.    Doklady o dosaženém vzdělání pedagogických pracovníků a jejich účasti na dalším
       vzdělávání, Plán dalšího vzdělávání pedagogických pracovníků
10.    Evaluace školy



2022/2023                                   8
11.    Školní vzdělávací program pro základní vzdělávání „Země je jediným domovem
       a lidstvo jeho obyvateli“ čj. 11/2022 účinný od 1. 9. 2022
12.    Školní a klasifikační řád čj. 2/2022 platný od 1. 9. 2022
13.    Aktuální Manuál pro rodiče Montessori základní školy Perlička na školní rok 2022/23
14.    Třídní knihy všech tříd základní školy ve školním roce 2021/2022 a 2022/2023
15.    Rozvrhy hodin tříd platné ve školním roce 2022/2023
16.    Zápisy z jednání pedagogické rady za uplynulý a aktuální školní rok
17.    Výstupy činností žáků a žákovská portfolia (vzorek)
18.    Školní poradenské pracoviště – ustanovení včetně vymezení činností jednotlivýc h
       pracovníků, plány pracovníků školního poradenského pracoviště pro školní
       rok 2022/2023, Minimální preventivní program pro školní rok 2022/2023
       z 1. 9. 2022, Strategie prevence školní neúspěšnosti, Dokumentace žáků
       se speciálními vzdělávacími potřebami vedená ve školním roce 2022/2023
19.    Školní vzdělávací program pro zájmové vzdělávání „Svět je jediným domovem
       a lidstvo jeho obyvateli“ z 1. září 2022
20.    Vnitřní řád školní družiny ZŠ Perlička čj. 4/2022 platný od 1. 9. 2022
21.    Přehled výchovně vzdělávací práce – třídní kniha ve školní družině vedená ve školním
       roce 2022/2023 (2 ks)
22.    Smlouva o poskytování předškolního vzdělávání v mateřské škole (vzorek)
23.    Smlouva o poskytování základního vzdělávání v základní škole (vzorek)
24.    Informovaný souhlas zákonného zástupce se vzděláváním žáka na farmě (13 ks)
25.    Dokumentace k hodnocení finančních podmínek, podmínek školního stravování
       a zajištění bezpečnosti a ochrany zdraví dětí a žáků při vzdělávání
26.    Smlouva o zajištění školního stravování mezi školou a Školní jídelnou Brno,
       Novolíšeňská 10, příspěvková organizace ze dne 26. 8. 2021, včetně dodatků 1 a 2
       z 5. 10. 2022
27.    Školní web montessori-perlicka.cz a profil facebook.com/zsperlicka


                                        Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Jihomoravs ký
inspektorát, Křížová 22, 603 00 Brno, případně prostřednictvím datové schránky
(g7zais9), nebo na e-podatelnu csi.b@csicr.cz s připojením elektronického podpis u,
a to k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo š kolském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




2022/2023                                    9
Složení inspekčního týmu a datum vyhotovení inspekční zprávy

Titul, jméno, příjmení, funkce
 Mgr. Marcela Hanáková, školní inspektorka,
 vedoucí inspekčního týmu

 Mgr. Eliška Birková, školní inspektorka

 Mgr. Regina Smíšková, školní inspektorka

 Mgr. Markéta Šustrová, školní inspektorka

 Bc. Olga Karmazínová, kontrolní pracovnice


Datem vyhotovení inspekční zprávy se rozumí datum posledního podpisu člena
inspekčního týmu.




2022/2023                                    10
