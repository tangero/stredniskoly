                               Česká školní inspekce
                               Jihočeský inspektorát
                        Dukelská 23, 370 01 České Budějovice
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIC-132/25-C
                                       Sp. zn. ČŠIC-S-26/25-C


Název                               Gymnázium, Strakonice, Máchova 174
Sídlo                               Máchova 174, 386 01 Strakonice
E-mail                              reditel@gymstr.cz
IČO                                 60 650 443
Identifikátor                       600 008 789
Právní forma                        příspěvková organizace
Zastupující                         Mgr. Miroslav Hlava
Zřizovatel                          Jihočeský kraj
Místo inspekční činnosti            Máchova 174, Strakonice
Inspekční činnost na místě          10. 2. 2025 − 12. 2. 2025

Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle ustanovení § 174 odst. 2 písm. a), b) a c) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.


                                         Charakteristika
Gymnázium, Strakonice, Máchova 174 (dále škola) vykonává činnost střední školy a školní
jídelny. Střední vzdělání s maturitní zkouškou poskytuje škola v denní formě osmileté ho
oboru vzdělání 79-41-K/81 Gymnázium a čtyřletého oboru vzdělání 79-41-K/41
Gymnázium. Kapacita školy je naplněna, k termínu inspekce navštěvovalo školu 585 žáků
ve 20 třídách.
                         Hodnocení podmínek vzdělávání
Vedení školy je složeno z ředitele a jeho dvou zástupců, kompetence k řízení školy jsou jasně
a efektivně rozdělené. Dlouhodobější strategie rozvoje vychází z profilace školy a odráží
reálné podmínky vzdělávacího procesu, naplňování koncepčních cílů je každoročně
vyhodnocováno. Kontrolní mechanismy jsou funkční, vedení školy průběžně hodnotí práci
pedagogických pracovníků, poskytovaná zpětná vazba je zpravidla efektivní. Hospitační
činnost je promyšlená, aktivně jsou do ní zapojeni i předsedové předmětových komisí,
v případě potřeby je také operativně využívána k řešení aktuálních problémů ve výuce.
Vedení školy se systematicky věnuje evaluaci vzdělávacího procesu i školního klimatu,
jedním z podkladů jsou informace a podněty získávané od žáků i pedagogů formou
dotazníkového šetření. Na vytváření příznivého školního klimatu se účinně podílí
i studentský parlament.
Od poslední inspekční činnosti se vedení školy zaměřilo na rozvoj a upevňování spolupráce
pedagogů, a to nejen v rámci činnosti předmětových komisí. Pro předávání zkušeností
a nápadů se osvědčila pravidelná neformální setkávání s názvem Kuchařka kantorských
nápadů (KUKAN), výrazně byla posílena role sdílení v digitálním prostředí. Další
vzdělávání pedagogických pracovníků je cíleno na posilování odbornosti i metodickou
podporu výuky, součástí jsou i výměnné stáže pedagogů v zahraničí.
Vedení školy také klade důraz na zkvalitňování materiálních a finančních podmínek
vzdělávání. Z řady projektů se podařilo získat finanční prostředky, které umožnily
např. projektovou výuku, nákup pomůcek, digitálního vybavení i rekonstrukci a modernizac i
vybavení učeben. Cílenými úpravami je realizována postupná obnova prostor školy,
nepodařilo se však vybudovat chybějící tělocvičnu a tím usnadnit organizaci tělesné výchovy
i realizaci školních a mimoškolních aktivit s vyšším počtem účastníků. Další zdroje
financování přináší zisková doplňková činnost a příspěvky nadačního fondu Gymná zia
Strakonice.
Škola při realizaci vzdělávání rozvíjí efektivní spolupráci s řadou externích partnerů. Jednou
z priorit je spolupráce se základními školami, kromě řady projektových dnů organizuje škola
v rámci Klubu nadaných dětí aktivity pro talentované žáky základních škol. Oblíbené
a dlouhodobě úspěšné jsou aktivity pro veřejnost i charitativní akce pořádané ve spolupráci
s místními organizacemi a spolky. S ohledem na další profesní směřování žáků je přínosná
spolupráce s řadou vysokých škol i regionálních a nadregionálních firem zejména
technického zaměření. Dlouhodobé reciproční vztahy s několika partnerskými zahranič ními
školami a spoluúčast gymnázia v mezinárodních projektech přispívají k mobilitě žáků
i učitelů, k rozvoji jazykových dovedností a k výměně zkušeností.


                          Hodnocení průběhu vzdělávání
Sledovaná výuka probíhala v příjemném a vstřícném pracovním klimatu, svou náročností
odpovídala věku i schopnostem žáků, ve vyšších ročnících směřovala k efektivní přípravě
na maturitní zkoušku. Učivo navazovalo na předchozí znalosti a zkušenosti žáků, bylo
propojováno s reálnými situacemi. Vyučující dbali na názornost učiva, výuka byla
doplňována demonstračními pomůckami či pokusy, vhodným způsobem byly zařazovány
digitální technologie. Zpravidla však chyběla práce s různými zdroji informací cíleně
zaměřená na rozvoj kritického myšlení. Z pohledu užitých forem a metod práce a jejich
účinnosti se hospitované hodiny lišily. Ve výuce s efektivním využitím kooperativníc h
činností či při řešení problémových a praktických úloh byl vytvářen dostatečný prostor


                                             2/5
pro aktivní zapojení žáků do výuky. Hodiny cizích jazyků byly vedeny v cílovém jazyce,
důraz byl kladen na aktivní osvojení cizího jazyka a na rozvoj jazykové gramotnosti. Naopak
hodiny s převažujícím výkladem a vysvětlováním, popř. samostatnou prací příliš
neposkytovaly žákům dostatek možností pro jejich aktivitu a rozvoj komunikativníc h
dovedností. Ve většině hodin chyběla diferenciace zadávaných úkolů, která by umožňova la
plné využití vzdělávacího potenciálu žáků a jejich specifických zájmů.
Průběžným hodnocením aktuálních výkonů motivovali vyučující žáky k dalšímu učení,
v některých hodinách bylo zaznamenáno zdařilé využití prvků formativního hodnocení.
Přestože byla struktura hodin promyšlená, časové rozvržení aktivit nebylo optimální. Otázky
zjišťující pochopení probíraného tématu byly často pokládány formálně v samém závěru
hodiny bez možnosti opětovného vysvětlení, efektivitu vzdělávacího procesu snižova lo
chybějící závěrečné shrnutí a zhodnocení průběhu hodiny učitelem či žáky.
Významnou motivaci z hlediska rozvoje osobnosti a jazykové gramotnosti představuje
spolupráce se zahraničními školami i účast žáků v programu Erasmus+ a přeshraničním
výměnném a vzdělávacím programu v rámci projektu Euroregio. Při společných aktivitác h
i výjezdech do zahraničí uplatňují žáci své jazykové a sociální dovednosti, sdílejí nápady
a posilují schopnosti vzájemné komunikace a spolupráce. Škola podporuje a rozvíjí
i specifické nadání žáků v oblasti umělecké, velmi úspěšná jsou veřejná vystoupení
pěveckého sboru, Klubu anglického divadla, Divadelního ochotnického gymnaziálního
ansámblu, na vysoké úrovni je obsahem i formou zpracování školní časopis. Účast žáků
v projektech, soutěžích, kulturních akcích, kurzech, charitativních a dobrovolnick ýc h
aktivitách posiluje všestranný osobnostní rozvoj žáků a přispívá k prevenci rizikové ho
chování. Škola také systematicky a cíleně podporuje účast žáků v odborně zaměřenýc h
soutěžích i olympiádách, žáci dosahují v tomto směru výborných umístění ve vyšších kolech
včetně republikové a mezinárodní úrovně


                          Hodnocení výsledků vzdělávání
Úspěšnost žáků v průběhu vzdělávání je významnou měrou ovlivňována vysokou úrovní
studijních předpokladů a jejich motivací ke studiu. Součástí kritérií pro přijímací řízení je
také požadavek na prospěch žáka v základním vzdělávání a test z cizího jazyka, na jehož
základě jsou přijatí žáci rozděleni do jazykových skupin. Škola se zapojuje do výběrového
testování škol, žáci opakovaně dosahují výborné úrovně. Individuální a skupinové výsledky
vzdělávání žáků zjišťuje škola obvyklými způsoby, především formou písemného a ústního
zkoušení. Žáci školy dosahují v průběhu vzdělávání výborných výsledků, na konci školního
roku 2023/2024 téměř polovina žáků školy prospěla s vyznamenáním, podíl
neprospívajících žáků je velmi nízký. Dílčí analýzy prospěchu žáků jsou prováděny vedením
školy na úrovni jednotlivých tříd a předmětů, předmětové komise se oblasti výsledků
vzdělávání věnují v rozdílné míře. V oblasti sledování vzdělávacího pokroku jednotlivýc h
žáků a jednotlivých tříd je tak ještě prostor ke zlepšení. Případný školní neúspěch
či kázeňské problémy jsou projednávány se žáky, popř. se zákonnými zástupci. Dílčím
opatřením ke zlepšení výsledků v případě menší úspěšnosti žáka je nabídka individuálníc h
konzultací. Díky vhodně nastaveným pravidlům pro hodnocení žáků v případě absence
a jejich důslednému uplatňování se škole daří udržovat na nízké úrovni počet zameškanýc h
hodin.
Důležitým ukazatelem kvality poskytovaného vzdělávání je úspěšnost žáků při ukončování
vzdělávání. Celkové výsledky maturitní zkoušky jsou dlouhodobě na vysoké úrovni.
Z podrobné analýzy výsledků jednotlivých žáků u maturitní zkoušky však vyplývá, že


                                            3/5
v některých případech neúspěch žáka u maturitní zkoušky v daném předmětu
nekoresponduje s průběžným hodnocením v posledním ročníku. Žáci jsou následně úspěšní
v přijímacím řízení v celé škále oborů vysokých škol, přehledy o přijetí jsou vhodně
využívány v kariérovém poradenství. Škola dlouhodobě sleduje uplatnění absolventů školy,
v této oblasti je přínosná činnost Klubu absolventů Gymnázia Strakonice, který se svými
informacemi a aktivitami napomáhá žákům zvolit optimální vzdělávací a profesní cestu.


                                         Závěry
Vývoj školy
– Byly vydány nové školní vzdělávací programy.
– Podařilo se posílit efektivní využívání digitálních technologií ve výuce.
– Svoji činnost zahájil studentský parlament.
– Škola se cíleně věnuje sledování školního klimatu.
– Dochází k postupné obměně pedagogického sboru.
– Probíhá průběžná modernizace prostor a vybavení pro vzdělávání.
Silné stránky
– Intenzivní a dlouhodobá spolupráce školy s množstvím externích partnerů včetně
  zahraničních v souladu s profilací školy významným způsobem podporuje rozvoj
  osobnosti žáků a jejich úspěšnost v průběhu dalšího studia. (1.5)
– Škola systematicky a cíleně podporuje účast žáků v odborně zaměřených soutěžích
  i olympiádách, žáci dosahují v tomto směru výborných umístění ve vyšších kolech včetně
  republikové a mezinárodní úrovně. (5.2)
– Škola má nastavený systém sledování a vyhodnocování další studijní a profesní dráhy
  žáků. Pravidelná setkávání s absolventy školy efektivně využívá v kariérovém
  poradenství. (5.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Absence tělocvičny negativně ovlivňuje organizaci výuky tělesné výchovy a realizac i
  aktivit s větším počtem zúčastněných. (2.4)
– V průběhu výuky nevyužívá škola v dostatečné míře diferenciaci zadávaných úkolů
  a možnosti hodnocení vzdělávacího pokroku s ohledem na specifické nadání žáků. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Více využívat diferenciaci učiva s ohledem na specifické nadání žáků.
– Důsledně využívat prostředky formativního hodnocení a tím podporovat u žáků
  schopnost sebereflexe.
– Rozvíjet komunikativní kompetence s cílem posílit argumentační schopnosti žáků.



                                            4/5
– Věnovat pozornost účelnému časovému rozvržení hodin s důrazem na závěrečné shrnutí
  učiva a zhodnocení pokroku žáků.
– Dále usilovat o realizaci výstavby pavilonu tělocvičny.


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


             Seznam dokladů, o které se inspekční zjištění opírají
 1.   Základní dokumenty školy (zřizovací listina, výpis z rejstříku škol a školských
      zařízení, jmenování do funkce ředitele), stav k termínu inspekční činnosti
 2.   Dokumentace k řízení a kontrole, školní rok 2023/2024 a 2024/2025 k termínu
      inspekční činnosti
 3.   Povinná dokumentace podle § 28 školského zákona


                                        Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Renata Pechoušková, školní inspektorka, vedoucí inspekčního týmu
 Mgr. Marie Adamová, školní inspektorka
 PaedDr. Martina Baarová, školní inspektorka
 Mgr. Lenka Petrová, školní inspektorka
 Bc. Jiřina Svobodová, kontrolní pracovnice
3. 3. 2025




                                            5/5
