CSI0X00B9W9C
Počet listů: 5




                                     Česká školní inspekce
                                     Liberecký inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIL-321/23-L


Název                               Střední škola, Semily, příspěvková organizace
Sídlo                               28. října 607, 513 01 Semily
E-mail                              skola@isssemily.cz
IČO                                 00 528 714
Identifikátor                       600 170 896
Právní forma                        příspěvková organizace
Zastupující                         Ing. Bc. Petr Holubička
Zřizovatel                          Liberecký kraj
Místa inspekční činnosti            28. října 607, 28. října 516, Pod Vartou 630, Semily
                                    a Nádražní 215, Podmoklice
Inspekční činnost na místě          4. 4., 11. − 14. 4. a 20. 4. 2023


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
a domovem mládeže podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů, se zaměřením na neúspěšnost žáků ve společné části maturitní zkoušky
v období let 2019−2022.


                                         Charakteristika
Střední škola, Semily, příspěvková organizace (dále „škola“), která do 1. 9. 2020 nesla název
Integrovaná střední škola Semily, 28. října 607, příspěvková organizace, vykonává činnost
střední školy, domova mládeže a školní jídelny- výdejny s nejvyššími povolenými počty 600
žáků, 75 lůžek a 160 stravovaných.
Ve školním roce 2022/2023 se ve škole vzdělávají žáci ve čtyřletém oboru vzdělání
s maturitní zkouškou (dále „MZ“) 39-08-M/01 Požární ochrana, který je v Libereckém kraji
ojedinělý, v tříletých oborech vzdělání s výučním listem 23-56-H/01 Obráběč kovů, 26-51-
H/01 Elektrikář, 33-56-H/01 Truhlář, 36-52-H/01 Instalatér, 36-64-H/01 Tesař, 36-67-H/01
Zedník a 75-41-E/01 Pečovatelské služby a dále v nástavbovém studiu v dvouleté denní
a tříleté dálkové formě vzdělávání v oboru 64-41-L/51 Podnikání.
Zájem uchazečů o vzdělávání ve škole roste. K datu inspekční činnosti se ve 20 třídách
vzdělávalo 412 žáků, z toho 194 v oborech vzdělání s maturitní zkouškou, 186 v oborech
vzdělání s výučním listem kategorie H a 32 v oboru vzdělání kategorie E. Od poslední
inspekční činnosti v roce 2019 vzrostl počet žáků školy o více než třetinu. Škola eviduje 46
žáků se speciálními vzdělávacími potřebami a sedm žáků s odlišným mateřským jazykem.
V domově mládeže bylo k datu inspekční činnosti ubytováno ve třech výchovnýc h
skupinách 70 žáků. Zájem žáků o ubytování v domově mládeže se od poslední inspekce
rovněž výrazně zvýšil.


                         Hodnocení podmínek vzdělávání
Koncepce rozvoje školy vychází zejména z požadavků zřizovatele a společenské poptávky
na trhu práce. Škola na základě vlastní analýzy silných a slabých stránek formulovala reálné
strategické cíle svého dalšího rozvoje. Ředitel školy, který splňuje předpoklady pro výkon
funkce a zastává ji pátým rokem, využívá při určení postupů k dosažení těchto cílů
mnohaletých manažerských zkušeností v pozici zástupce ředitele školy. Převážnou část
vytyčených záměrů, např. efektivní propojování teoretické výuky s praxí, rozšíření
a stabilizace vzdělávací nabídky, mezioborová prostupnost, zlepšení prostorových
a materiálních podmínek vzdělávání, se daří postupně úspěšně realizovat. Od minulé
inspekční činnosti bylo výrazně zkvalitněno materiální, prostorové a technologické
vybavení všech pracovišť školy. Budovy určené k výuce teoretických předmětů působí čistě,
esteticky a podnětně. Úroveň odborného vzdělávání a praktického vyučování zvýšila
výstavba multifunkčního a workoutového hřiště, nové tesárny v areálu truhlářských dílen
a modernizace odborných učeben (elektrikářská, instalatérská, nová cvičná kuchyň). Pro
žáky ubytované v domově mládeže byla vybudována a zprovozněna jídelna-výd ejna
zajišťující celodenní stravování. Cíle v koncepci rozvoje školy zaměřené na kvalitu
výchovně vzdělávacího procesu se daří naplňovat částečně (aplikace nejnovějších poznatků
v odborném vzdělávání, provázání teoretické výuky a praktického vyučování, vzájemné
hospitace učitelů).
Nastavená organizační struktura koresponduje s velikostí a zaměřením školy. Delegová ní
dílčích řídících kompetencí podporuje efektivitu operativního řízení. Systém pravidelnýc h
porad vedoucích pracovníků umožňuje pružně řešit úkoly či problémy. Kontrolní
a hospitační činnost je realizována ředitelem školy a zástupci ředitele školy pro teoretickou
výuku a praktické vyučování. Pro zlepšení práce vedení školy je žádoucí zaměřit hospitační
činnost na využití efektivních didaktických postupů posilujících motivaci žáků k učení.
Naplňování dlouhodobého plánu rozvoje školy podporují přínosné partnerské vztahy. Škola
promyšleně rozvíjí spolupráci zejména s profesními a sociálními partnery s cílem doplňovat
odbornou složku vzdělávání a modernizovat své materiální vybavení.




                                            2/9
Pedagogický sbor je složen většinou ze zkušených pedagogických pracovníků
s požadovanou odbornou kvalifikací. Podporu žákům i pedagogům poskytují pedagogové
vykonávající specializované činnosti např. výchovný poradce, metodik prevence rizikové ho
chování žáků. Vzhledem k dopadu do finanční oblasti je důležité správně posuzovat
strukturu platu těchto pedagogů (metodik prevence). Jednotliví pedagogové si průběžně
prohlubují své znalosti a dovednosti v rámci své odbornosti podle priorit stanovenýc h
ředitelem školy v plánu dalšího vzdělávání pedagogických pracovníků. Vedení školy se
v rámci vlastního profesního rozvoje zaměřuje na vzdělávací k řízení lidských zdrojů
a orientaci ve školské legislativě.
Přijímání do nematuritních oborů probíhá na základě prospěchu v předchozím vzdělává ní.
Do maturitních oborů konají uchazeči jednotnou přijímací zkoušku, hodnocen je rovněž
prospěch v předchozím vzdělávání, u oboru Požární ochrana fyzická zdatnost uchazečů
a jejich zájem o obor. Hranice minimální úspěšnosti v jednotné přijímací zkoušce není
stanovena. Nedostatek v kritériích pro přijímání do oboru Požární ochrana (nižší podíl
hodnocení jednotné přijímací zkoušky na celkovém hodnocení uchazeče) ředitel školy
odstranil v průběhu inspekční činnosti. Z analýzy výsledků jednotné přijímací zkoušky je
zřejmé, že uchazeči dosahují průměrné až mírně nadprůměrné úspěšnosti v příslušné skupině
oborů vzdělání v ČR, a to zejména u oboru Požární ochrana. V něm je patrný i vyhraněný
zájem žáků o obor vyjádřený vysokým podílem odevzdaných zápisových lístků. Uchazeči
o dálkové studium jsou většinou přijímáni až v dalších kolech přijímacího řízení, tedy bez
konání jednotné přijímací zkoušky.
Poradenské služby jsou zajišťovány školním poradenským pracovištěm, konkrétně
výchovnou poradkyní a školním metodikem prevence, který zastává pozici nově. Výchovná
poradkyně efektivně koordinuje poskytování podpory žákům se speciálními vzdělávac ími
potřebami. K informovanosti pedagogů o vhodných postupech ve vzdělávání žáků se
speciálními vzdělávacími potřebami je pravidelně využíván vnitřní informační systém.
Vytvořená strategie prevence předcházení školní neúspěšnosti obecně reflektuje rizika
školního neúspěchu, její účinnost však není dostatečná. Ke včasné identifikaci a řešení
projevů rizikového chování žáků přispívají pravidelné třídnické hodiny. Příležitostí ke
zlepšení je posílení preventivních programů napříč všemi ročníky. Stejně tak několikade nní
adaptační či harmonizační kurzy je vhodné realizovat nejen v prvním ročníku oboru Požární
ochrana, ale ve všech oborech vzdělání.
Škola je díky vícezdrojovému financování ekonomicky stabilní. Hospodaření umožňuje
zajištění výchovně vzdělávacího procesu, provozu i postupné a cílené zkvalitňo vá ní
materiálních podmínek na všech pracovištích. Mezi důležité finanční zdroje patří prostředky
získané z EU prostřednictvím zapojení školy do různých dotačních projektů. Podmínky
k zajištění bezpečnosti žáků jsou stanoveny ve školním řádu, vnitřním řádu domova mládeže
i v řádech odborných pracovišť a žáci jsou s nimi na začátku školního roku a průběžně
seznamováni. Škola vyhledává a analyzuje bezpečnostní rizika, je ovšem potřebné důsledně
přijímat opatření k jejich včasnému odstraňování.


                          Hodnocení průběhu vzdělávání
Hospitované hodiny se vesměs vyznačovaly příjemnou atmosférou se vzájemným respektem
učitelů a žáků. Většinou nechybělo stanovení cíle, avšak obvykle pouze v obsahové rovině,
nikoliv v rovině výkonu žáka. Míra funkčního využití didaktické techniky se lišila nejen
v závislosti na charakteru učiva, ale také na konkrétní osobnosti vyučujícího. Někteří učitelé
pracují s portfoliem vlastních materiálů, jinde použití didaktické techniky citelně scházelo.


                                             3/9
Rozdílná byla rovněž efektivita shrnutí dané hodiny, upozornění na nové a zásadní pojmy
či detaily a souvislosti, podobně se ne vždy učitelům dařilo poskytovat rychlou zpětnou
vazbu a formativní hodnocení. Chyběl prostor pro sebehodnocení a vzájemné vrstevnické
hodnocení výkonu, které by umožňovalo rozvíjet žákům i další sociální kompetence např.
obhajování vlastního názoru, umění vést diskusi a účinně argumentovat.
Hospitované hodiny českého jazyka a literatury byly ve čtyřletém i nástavbovém studiu
vedeny frontálně s cílem procvičit a upevnit vědomosti, znalosti, jazykové a literár ní
dovednosti potřebné k vykonání MZ. Tomu odpovídaly organizační formy a metody výuky,
včetně individuálního ústního zkoušení a orientačních kontrolních písemných prací. Důraz
byl kladen na práci s textem a jeho následnou analýzu a kontrolu, ovšem převážně jen
formou jednoduchých otázek a zkratkovitých odpovědí. Snaha vyučujících průběžně vést
žáky ke kultivované, ucelené a plynulé mluvě a srozumitelné formulaci myšlenek měla jen
částečnou odezvu. Samostatné verbální výstupy žáků, případně referáty a prezentace, se
v hodinách českého jazyka a literatury nevyskytly, zdařile však byly využity v hodině
vyučovacího předmětu ekonomika (žákovské prezentace fiktivních firem).
V hospitovaných hodinách anglického jazyka byla využita frontální a skupinová forma
výuky, doplněná samostatnou prací a řízeným rozhovorem. Sledovaná výuka probíhala ve
vyučovaném jazyce, český jazyk byl zařazen jen při vysvětlování gramatických jevů, nebo
pokud žáci neporozuměli. Žáci si převážně upevňovali znalosti gramatických struktur
a rozšiřovali slovní zásobu. U maturitních oborů byla výuka zaměřená na přípravu k MZ
(popis obrázků, cvičný didaktický test). Někdy chyběla efektivní práce s textem či práce
s různými informačními zdroji. Ve větší části hodin cizích jazyků vyučující účelně využíva li
didaktickou techniku pro zvýšení názornosti probíraného učiva. Ve výuce žáci projevovali
různou úroveň jazykové pokročilosti, avšak příležitosti k obsahové či časové diferenciac i
učebních úloh nebyly využity. Ne vždy se podařilo aktivizovat všechny žáky.
Ve výuce matematiky v maturitních oborech byla kombinována frontální výuka se
samostatnou prací žáků. Výklad byl jasný a srozumitelný, účelně podpořený využitím
digitálních technologií. Učitelé si průběžně ověřovali porozumění učiva žáky. Spontánní
aktivita žáků projevující se dotazy k učivu či doplňováním výkladu učitelů však byla nízká.
Obdobně jako při předešlé inspekční činnosti žáci spoléhali na vyřešení příkladu učitelem či
spolužákem na tabuli. Aktivněji a samostatněji pracovali spíše žáci oboru Požární ochrana
než žáci nástavbového studia.
Pozitivním rysem vyučovacích hodin odborných teoretických předmětů bylo vedení výuky
ve vzájemných mezipředmětových souvislostech a zejména ve vztahu k využití získanýc h
poznatků v praxi. Přínosem v nižším ročnících bylo užití různých postupů vedení žáků
k nácviku samostatného pořizování poznámek. Výuka však byla vedena výhradně frontálně,
s vyšším zaměřením na předání hotových poznatků učiteli žákům. V případě, kdy výklad
převažoval po celou dobu hospitované výuky, žáci jen obtížně udržovali pozornost, což
vedlo k jejich pasivitě. Aktivizace žáků kladením problémových otázek nebyla účinná. Do
výuky se žáci spontánně zapojovali v případě, že mohli uplatnit poznatky z praktické výuky
nebo z reálného života. Žáci nejsou zvyklí hodnotit svou práci, žádná zpětná vazba od nich
není vyžadována. Využívané metody a formy práce zahrnovaly jen zřídka zpestřující prvky
s cílem aktivizovat žáky. Od předešlé inspekční činnosti přetrvává jen minimální vedení
žáků k bohatšímu slovnímu projevu.
Praktické vyučování probíhalo na velmi dobré úrovni. Odborný výcvik je realizo vá n
ve školních dílnách pod vedením zkušených učitelů a na reálném pracovišti potenciálního
zaměstnavatele (Obráběč kovů). Přínosné je vysoké využití žáků většiny oborů (Zedník,
Truhlář, Tesař, Instalatér, Elektrikář) při pracích na modernizaci školního vybavení (sociální


                                             4/9
zařízení, osvětlení v dílnách, nábytek pro domov mládeže, přestavba) a zakázkách pro
veřejnost (výroba a montáž). Sledovaná výuka upevňovala pracovní návyky a cíleně
rozvíjela odborné kompetence žáků. Vyučující efektivně využívali moderní technické
vybavení dílen a propojovali teoretické znalosti s rozvojem praktických dovedností.
Pozitivem bylo důsledné dodržování nastavených pravidel a dodržování zásad bezpečnosti
práce. Žáci otevřeně komunikovali mezi sebou i s učiteli, učili se naslouchat a respektovat
odlišný názor. Převažoval individuální přístup k žákům. Učitelé jim poskytovali průběžnou
podporu, vhodně pracovali s chybou, nechyběla názorná ukázka či instruktáž. Průběžné
hodnocení mělo motivační a formativní charakter.


                          Hodnocení výsledků vzdělávání
Škola průběžné výsledky žáků zaznamenává v elektronickém systému, jehož
prostřednictvím jsou o prospěchu účelně informováni žáci i jejich zákonní zástupci.
K dalšímu informování slouží také třídní schůzky, osobní či elektronické a telefonické
kontakty učitelů se zákonnými zástupci. Rodiče žáků s rizikem školního neúspěchu jsou
informováni např. e-mailem.
Výsledky vzdělávání jsou pravidelně hodnoceny v pedagogické radě. Od předešlé inspekční
činnosti přetrvává zaměření spíše jen na statistické zhodnocení výsledků. Konkrétní opatření
ke zlepšení výsledků vzdělávání záznamy z pedagogické rady až na výjimky neobsahují.
Patrný je však správný důraz na řešení absence žáků, zejména neomluvené, který vedl ke
snížení absence od minulé inspekční činnosti. Celková absence ve školním roce 2021/2022
se u nematuritních oborů pohybovala kolem 200 hodin na žáka, u maturitních oborů činila
přibližně 160 hodin. Výrazně se snížila neomluvená absence, která u maturitních oborů
nepřesáhla 1 % a u nematuritních oborů 5 % z celkové absence. U maturitních oborů mírně
vyšší absenci vykazují třídy nástavbového studia.
S absencí žáků souvisí jejich úspěšnost v průběhu vzdělávání. V maturitních oborech
ve školním roce 2021/2022 zpravidla třídy s nižší než průměrnou absencí žáků vykázaly
lepší průměrný prospěch, vyšší podíl žáků prospívajících s vyznamenáním a minimální či
nulový podíl neprospívajících žáků. Patrné jsou rozdíly ve výsledcích žáků oboru Požární
ochrana a denní formy nástavbového studia. V oboru Požární ochrana byl patrný vyšší podíl
žáků prospívajících s vyznamenáním a menší podíl neprospívajících než v denním
nástavbovém studiu. Žáci oboru Požární ochrana dosáhli lepšího průměrného prospěchu (1,7
– 2,2), žáci nástavbového studia vykázali průměrný prospěch cca 2,5. V dálkové formě
vzdělávání v nástavbovém studiu sice žáci dosáhli obdobného průměrného prospěchu, avšak
podíl žáků, kteří neprospěli, byl velmi vysoký (cca 40 %). Z výše uvedeného vyplývá, že
další důraz na snižování absence žáků a zvyšování jejich motivace ke vzdělávání je
předpokladem pro zlepšování průběžných výsledků vzdělávání.
U závěrečných zkoušek nematuritních oborů dosahují žáci dobrých výsledků. Neúspěšnost
za poslední tři školní roky průměrně činila cca 7 %, zhruba 3 % žáků zkoušky nekonala pro
neprospěch, což ve významné míře souvisí s jejich nadprůměrnou absencí. Neúspěšní bývají
žáci zejména v písemné zkoušce. Z hlediska oborového byli v posledních třech školních
letech nejúspěšnější absolventi oboru vzdělání Pečovatelské služby.
V období let 2019–2022 konali MZ žáci oboru Podnikání (denní i dálková forma), žáci oboru
Požární ochrana maturovali poprvé v roce 2021. V témže roce byla hrubá neúspěšnost (podíl
žáků neúspěšných nebo zkoušku nekonajících z přihlášených žáků) ve společné části MZ
v obou uvedených oborech nižší, než byl průměr v ČR v příslušné skupině oborů vzdělání.



                                            5/9
V ostatních rocích uvedeného období hrubá neúspěšnost přesáhla odpovídající republikový
průměr.
U oboru Požární ochrana v roce 2022 se na hrubé neúspěšnosti ve společné části MZ (cca
19 %) vyrovnaně podíleli jak žáci, kteří v některé zkoušce neuspěli, tak žáci, kteří MZ
nekonali pro neprospěch na konci školního roku (vždy se jednalo o tři žáky). Téměř všichni
zmínění žáci měli ve čtvrtém ročníku vzdělávání nadprůměrnou absenci a podprůměrný
prospěch.
U nástavbového studia je zejména v roce 2022 zřejmý zásadní rozdíl v hrubé neúspěšnosti
v denní a v dálkové formě vzdělávání. V denní formě hrubá neúspěšnost ve společné části
MZ činila v roce 2022 cca 34 % a byla tedy nižší než celorepublikový průměr v přísluš né
skupině oborů vzdělání. Tvořena byla z jedné čtvrtiny žáky nekonajícími MZ pro
neprospěch na konci školního roku, zbývající žáci neuspěli nejčastěji v didaktickém testu
z českého jazyka a literatury. V dálkové formě hrubá neúspěšnost činila cca 60 % a byla
výrazně vyšší než celorepublikový průměr. Byla významně tvořena žáky, kteří v průběhu
závěrečného ročníku zanechali vzdělávání. Časté odchody v průběhu vzdělávání jsou
u dálkové formy příčinou toho, že jen velmi nízký podíl žáků dokončí úspěšně vzdělává ní
ve standardní době dané vzdělávacím programem. Např. v maturitním ročníku 2022 v tříleté
dálkové formě úspěšně získala MZ jen zhruba desetina žáků, kteří studium zahájili v prvním
ročníku v roce 2019. Pro srovnání v denní formě nástavbového studia získala úspěšně MZ
asi polovina žáků příslušného prvního ročníku, v oboru Požární ochrana pak cca 80 % žáků.
V roce 2019 byly v oboru Podnikání zaznamenány v hrubé neúspěšnosti ve společné části
MZ rozsahem menší, ale charakterem obdobné rozdíly mezi denní a dálkovou formou
vzdělávání jako v roce 2022 (v dálkové formě vyšší hrubá neúspěšnost tvořená zejména
vyšším podílem žáků zanechávajících vzdělávání v maturitním ročníku). V roce 2020
vzhledem ke specifikům ukončování vzdělávání v důsledku pandemie covid-19, kdy měli
možnost konat MZ prakticky všichni žáci, se zmíněný faktor nemohl projevit. Z výše
uvedených zjištění vyplývá, že ve společné části MZ jsou v rámci školy dlouhodobě nejméně
úspěšní žáci dálkové formy nástavbového studia.
Z hlediska předmětů společné části MZ se na neúspěšnosti v rámci školy podílí vyrovnaně
český jazyk a literatura a cizí jazyk (v období 2019–2022 v nich neuspělo po 16 %
maturantů). V matematice ve sledovaném období neuspěla čtvrtina maturantů, ale volil ji jen
malý podíl maturantů (cca 11 %), ostatní maturují z cizího jazyka.
Vedení školy má přehled o příčinách neúspěšnosti žáků u MZ, zejména u oboru Požární
ochrana v rámci MZ důkladně prověřuje míru naplnění odborných kompetencí v souladu
s profilem absolventa oboru. To se v roce 2022 projevilo tím, že u oboru Požární ochrana
byla úspěšnost žáků v profilové části zejména v odborných předmětech horší než
ve společné. Žáci nástavbového studia v profilové části MZ dlouhodobě vykazují lepší
výsledky než ve společné části. Příležitost ke zlepšení má škola v promítnutí poznatků
o příčinách neúspěšnosti žáků u MZ do souboru konkrétních, kontrolovatelnýc h
a vyhodnotitelných opatření v rámci strategie předcházení školní neúspěšnosti. Dosavadní
dílčí opatření spočívající např. v nabídce doučování a konzultací pro žáky, realizaci cvičnýc h
didaktických testů, procvičování problematického učiva, dělení tříd na skupiny na část
výuky některých předmětů atp. nevedla k dostatečnému zvýšení úspěšnosti žáků ve společné
části MZ.
Škola využívá příležitosti ke srovnání míry osvojení dovedností absolventů v řadě různých
soutěží, kterých se účastní nebo je sama pořádá. Výsledky prezentuje na webových stránkách
i ve výroční zprávě o její činnosti. Ve školních letech 2021/2022 a 2022/2023 dosáhli žáci
významných úspěchů např. ve sportovních soutěžích, na celostátní úrovni pak zejména


                                             6/9
v požárním sportu (opakovaně první místo). Pozitivní je zapojení žáků a učitelů do mobility
v rámci projektu Erasmus+ od školního roku 2021/2022.


                                         Závěry
Vývoj školy
- K datu 1. 9. 2020 instituce změnila svůj název.
- Od poslední inspekční činnosti vzrostl počet žáků školy o třetinu.
- Školou přijatá účinná opatření se projevila ve výrazném snížení neomluvené absence
  žáků ve škole.
- Významně se zlepšily materiální a prostorové podmínky ke vzdělávání, a to zejména
  v oblasti praktického vyučování.
- Byla vybudována a zprovozněna jídelna-výdejna zajišťující celodenní stravování pro
  žáky ubytované v domově mládeže.
Silné stránky
- Škole se daří zajistit kvalitní podmínky a dobrou úroveň průběhu praktického vyučová ní
  v oborech vzdělání s výučním listem s pozitivním dopadem na úspěšnost žáků
  v závěrečné zkoušce.
- Důsledné propojování teoretických poznatků s jejich využitím v praxi a zapojení do
  projektu Erasmus+ účinně přispívá k rozvoji odborných kompetencí žáků.
- Škola má opakovaně výborné výsledky žáků oboru Požární ochrana v republikovýc h
  soutěžích v požárním sportu.
Slabé stránky a/nebo příležitosti ke zlepšení
- Hrubá neúspěšnost ve společné části maturitní zkoušky v dálkové formě oboru vzdělání
  Podnikání byla v hodnoceném období většinou nadprůměrná.
- Škola má příležitost ke zlepšení v rozpracování strategie předcházení školní neúspěšnosti
  pro oblast ukončování vzdělávání maturitní zkouškou.
- Nízká byla četnost využití aktivizačních didaktických postupů ve výuce.
- Závěry hodin byly spíše formální, zpravidla chybělo upevnění a shrnutí učiva za aktivní
  účasti žáků a snaha získat informace o skutečné efektivitě vzdělávacího procesu.
Doporučení pro zlepšení činnosti školy
- Nastavit na základě analýzy neúspěšnosti u maturitní zkoušky soustavu konkrétních,
  kontrolovatelných a vyhodnotitelných opatření ke zvýšení úspěšnosti, projednávat
  a vyhodnocovat realizaci opatření v pedagogické radě a více zapojit do tvorby, realizace
  a vyhodnocování účinnosti opatření předmětové komise.
- Zaměřit hospitační činnost na zvýšení účinnosti výuky v oblastech s nejvyšší
  neúspěšností u maturitní zkoušky a poskytování dostatečné zpětné vazby o zvládnutí
  učiva žákům.
- Utlumit vzdělávání v dálkové formě oboru vzdělání Podnikání.
- Správně posuzovat strukturu platu pedagogů vykonávajících specializované činnosti.



                                            7/9
                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Liberecký inspektorát, Masarykova
801/28, 460 01 Liberec, případně prostřednictvím datové schránky (g7zais9), nebo na
e-podatelnu csi.l@csicr.cz s připojením elektronického podpisu.


           Seznam dokladů, o které se inspekční zjištění opírají

 1.   Zřizovací listina čj. ZL-5/20-Š, ze dne 26. 5. 2020, s účinností od 1. 9. 2020
 2.   Jmenování na vedoucí pracovní místo ředitele Střední školy, Semily, příspěvková
      organizace, ze dne 6. 6. 2018, s účinností od 1. 8. 2018
 3.   Výpis z rejstříku škol a školských zřízení https://rejstriky.msmt.cz (střední škola,
      domov mládeže, školní jídelna), ke dni 2. 4. 2023
 4.   Koncepce rozvoje školy, ze dne 30. 4. 2018
 5.   Rozvoj školy 2018–2023, analýza, školní rok 2022/2023
 6.   Školní řád, ze dne 31. 8. 2020
 7.   Vnitřní řád domova mládeže, ze dne 31. 5. 2021
 8.   Dlouhodobý plán dalšího vzdělávání pedagogických pracovníků, ze dne 1. 9. 2022
 9.   Personální dokumentace pedagogických pracovníků (vzorek)
10.   Záznamy z pedagogické rady, školní roky 2021/2022 a 2022/2023
11.   Strategie prevence a řešení školní neúspěšnosti, ze dne 1. 9. 2023
12.   Zápisy z jednání předmětových komisí, školní roky 2021/2022 a 2022/2023
13.   Školní vzdělávací programy, školní rok 2022/2023
14.   Školní vzdělávací program domova mládeže, školní rok 2022/2023
15.   Výroční zprávy o činnosti školy za školní roky 2019/2020, 2020/2021, 2021/2022
16.   Rozvrhy vyučovacích hodin učitelů a tříd, školní rok 2022/2023
17.   Třídní knihy (vzorek), školní rok 2022/2023
18.   Smlouvy o zajištění odborné praxe (vzorek), školní rok 2022/2023
19.   Dokumentace výchovného poradenství a prevence rizikového chování žáků, platnost
      k datu inspekční činnosti
20.   Evidence žáků (školní matrika) vedená elektronicky, včetně údajů o výsledcíc h
      vzdělávání žáků – stav k termínu inspekční činnosti
21.   Doklady o přijímání žáků ke vzdělávání – kritéria přijímacího řízení pro školní rok
      2023/2024, hodnocení uchazečů pro školní rok 2022/2023, výsledky uchazečů
      v jednotné přijímací zkoušce pro školní roky 2019/2020 a následující roky
22.   Doklady o ukončování vzdělávání maturitní a závěrečnou zkouškou – školní roky
      2018/2019 až 2021/2022 (vzorek)
23.   Výkazy M 8 o střední škole a R 13-01 o ředitelství škol k datu inspekční činnosti
24.   Dokumentace k bezpečnosti a ochraně zdraví žáků, aktuální stav
25.   Dokumentace k hodnocení finančních podmínek školy (kalendářní rok 2022)
26.   Dokumentace k vedení školního stravování (vzorek), školní rok 2022/2023
27.   Inspekční zpráva čj. ČŠIL-239/19-L, ze dne 16. 4. 2019
28.   Webové stránky školy na adrese https://skolasemily.cz/




                                           8/9
                                         Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Liberecký inspektorát,
Masarykova 801/28, 460 01 Liberec, případně prostřednictvím datové schránky
(g7zais9), nebo na e-podatelnu csi.l@csicr.cz s připojením elektronického podpisu, a to
k rukám ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Jitka Šafaříková, školní inspektorka,
 vedoucí inspekčního týmu                             Jitka Šafaříková, v. r.

 PhDr. Tomáš Beneš, školní inspektor
                                                        Tomáš Beneš, v. r.

 Ing. Pavel Čámský, školní inspektor
                                                       Pavel Čámský, v. r.
 Ing. Andrea Trejtnarová, kontrolní
 pracovnice                                          Andrea Trejtnarová, v. r.
 Ing. Petr Hradecký, přizvaná osoba,
 odborník na praktické vyučování                       Petr Hradecký, v. r.




V Liberci 7. 6. 2023




                                              9/9
