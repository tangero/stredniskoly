CSI0X00D95AI




                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIA-115/25-A
                                       Sp. zn. ČŠIA-S-23/25-A


Název                               Karlínské gymnázium, Praha 8, Pernerova 25
Sídlo                               Pernerova 273/25, 186 00 Praha 8 – Karlín
E-mail                              gymnazium@gyperner.cz
IČO                                 61 389 064
Identifikátor                       600 005 968
Právní forma                        příspěvková organizace
Zastupující                         PhDr. Jan Hušek
Zřizovatel                          Hlavní město Praha
Místo inspekční činnosti            Pernerova 273/25, 186 00 Praha 8 – Karlín
Inspekční činnost na místě          13. 1. 2025 − 16. 1. 2025

Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.


                                         Charakteristika
Právnická osoba Karlínské gymnázium, Praha 8, Pernerova 25 (dále „škola“ nebo
„gymnázium“) vykonává činnost střední školy a školní jídelny. Gymnázium poskytuje
vzdělávání v denní i dálkové formě čtyřletého gymnázia. Vzhledem k souběžné organizac i
vzdělávání v obou formách zaujímá mezi pražskými gymnázii výjimečné postavení.
Humanitní zaměření v denní formě studia je podporováno vyšší hodinovou dotací v oblasti
jazykové komunikace a společenskovědních předmětů. Všeobecně zaměřená výuka
v dálkovém studiu, od poslední inspekční činnosti zkráceném ze čtyř na pět let, je
realizována formou prezenční výuky a konzultací. K profilaci absolventů obou forem účinně
napomáhá široká nabídka volitelných předmětů. Jazykové kompetence žáků jsou systémově
rozvíjeny nabídkou výuky druhého cizího jazyka (německý, francouzský, ruský), spoluprací
se zahraniční partnerskou školou, studijními jazykovými pobyty i přípravou k získání
mezinárodního jazykového certifikátu.
Škola si dlouhodobě udržuje stabilní počet žáků a tříd v obou formách vzdělávání. K termínu
inspekční činnosti se zde vzdělávalo v 9 třídách denního studia celkem 263 žáků a v 6 třídách
dálkového studia celkem 138 žáků. Nejvyšší povolený počet žáků ve škole (610) byl naplněn
ze 66 %.
Gymnázium, umístěné v historické budově, patří k menším školám s dlouholetou vzdělávac í
tradicí. Je fakultní školou Přírodovědecké fakulty Univerzity Karlovy a partnerskou školou
Cambridge P.A.R.K.


                         Hodnocení podmínek vzdělávání
Ředitel školy (dále „ředitel“) působí v řídící funkci od srpna 2023, formuloval koncepci
rozvoje školy, která je sdílena všemi aktéry vzdělávání. Koncepční záměry, zohledňujíc í
i zjištění z předchozí inspekční činnosti, vycházejí z reálné znalosti podmínek gymná zia
a zaměřují se především na kontinuální vytváření podnětného vzdělávacího prostředí,
poskytování kvalitního vzdělávání s cílem připravit žáky k vysokoškolskému studiu
a vzbudit v nich zájmem o celoživotní vzdělávání. Stanovené cíle se škole daří naplňovat,
což dokládá mj. i systémová podpora jazykového vzdělávání, širokou nabídkou výběrových
seminářů, zapojování žáků do projektových činností, kvalitní příprava na maturitní zkoušku
a obnova materiálního zázemí pro vzdělávání. Aktivní přístup ředitele umožňuje postupně
naplňovat stanovené záměry v oblasti personálních, materiálních a finančních podmínek
a vytváří tak příznivé předpoklady pro perspektivní rozvoj gymnázia.
Nastavený styl řízení odpovídá velikosti a typu školy a vychází z jasně stanovených pravidel
a efektivního rozdělení kompetencí pedagogickým pracovníkům. Ředitel využívá výhod
malé školy, což mu umožňuje četné osobní kontakty s pedagogy i žáky. Jednání pedagogické
rady a provozní porady umožňují operativně reagovat na aktuální problémy a neprodleně
přijímat opatření ke zjištěným skutečnostem. Jejich realizace přispívá k účinnějšímu přenosu
informací, plánování, vzájemné spolupráci vedení školy a pedagogického sboru. Kontrolní
a hodnoticí mechanismy jsou nastaveny komplexně, hospitační činnost poskytuje vedení
školy adekvátní zpětnou vazbu o kvalitě výuky. V některých případech je však méně
důsledná následná kontrola plnění stanovených opatření či doporučení z předchozí
hospitační činnosti. Přínosná jsou také dotazníková šetření ke klimatu školy.
V personálních podmínkách se kladně projevuje koncepční práce vedení školy. Vzdělává ní
zajišťuje stabilní pedagogický sbor 27 odborně kvalifikovaných učitelů (pouze jeden si
kvalifikaci doplňuje studiem). Proces přijímání a adaptace nově nastupujících pedagogů je
systematicky nastaven na úrovni vedení školy a prostřednictvím uvádějícího učitele. Další
vzdělávání pedagogických pracovníků, zaměřené například na výukové metody a hodnocení
výsledků vzdělávání, budování třídních kolektivů nebo použití umělé inteligence pro
pedagogy, přispívá k prohloubení odborných znalostí jednotlivých učitelů a reaguje na
aktuální potřeby školy. Cílený profesní rozvoj vedení školy se příznivě promítá v oblasti
strategického řízení.



                                            2/8
Efektivním vícezdrojovým financováním i aktivním přístupem vedení školy (doplňková
činnost, zapojení do rozvojových programů a projektů) se škole daří získávat finanč ní
prostředky. Účelné nakládání se získanými zdroji umožňuje průběžnou materiálně -
technickou obnovu a vytváří optimální podmínky pro realizaci školních vzdělávac íc h
programů (dále „ŠVP“) i mimoškolní činnosti. Vzdělávání žáků se uskutečňuje
v kultivovaném, podnětném a estetickém prostředí. Gymnázium disponuje dostatečným
počtem kmenových tříd, odborných učeben i zázemím pro pedagogy. Žáci mají k dispozic i
odpočinkové Prostory. Školní stravování je zajištěno vlastní školní jídelnou. Celodenní
přítomnost služby ve vrátnici u vstupu do prostor gymnázia a elektronický systém napomáhá
k větší bezpečnosti žáků a ochraně majetku.


                         Hodnocení průběhu vzdělávání
Koncepční úprava ŠVP systémově prohloubila mezipředmětové vazby s akcentem na rozvoj
klíčových kompetencí žáků. Promyšlená organizace vzdělávání s využíváním dělených
hodin a účelné využití disponibilní časové dotace vyváženě kombinuje gymnaziální standard
vzdělávání s možností individualizace a profilace žáků, např. širší spektrum seminář ů
v ročnících před zakončením studia maturitní zkouškou.
Charakteristickým rysem sledovaných hodin byla příznivá pracovní atmosféra, přirozené
dodržování nastavených pravidel spolupráce a vzájemné komunikace mezi žáky i učiteli.
Kvalita výuky ve sledovaných hodinách byla ovlivněna odbornými zkušenostmi vyučujíc íc h
a jejich zaujetím pro vyučovaný předmět. Realizace výuky v převážné části hodin
odpovídala stanoveným vědomostním a dovednostním cílům, v části hodin byly také vhodně
formovány postoje žáků. Žáci gymnázia obvykle prokazovali odpovídající znalostní zákla d.
Převážná část hospitovaných vyučovacích hodin měla promyšlenou strukturu, zvolené
vzdělávací strategie a postupy odpovídaly charakteru probíraného učiva a stanoveným
vzdělávacím cílům včetně přípravy na maturitní zkoušku. Efektivně byly využívá ny
mezipředmětové přesahy a mezioborové vazby. Nejčastěji využívanou frontální výuku
vyučující vhodně kombinovali s metodicky dobře vedeným řízeným rozhovorem
a samostatnou prací. Cíleně rozvíjená diskuze o aktuálních tématech vedla žáky k vhodné
argumentaci. Pedagogové účelně volili i činnosti ve skupinách napomáhající vzájemné
kooperaci žáků a rozvoji jejich sociálních i komunikativních kompetencí. Pedagogové
využívali práci s chybou, zohledňovali potřeby žáků a poskytovali jim dostatek času
k pochopení a procvičení probíraného tématu. Žáci prokazovali schopnost aplikovat své
znalosti a správně používat odbornou terminologii. V části sledovaných hodin byli žáci
vedeni k širšímu formulování svých znalostí i v souvislosti s praktickými vědomostmi
a dovednostmi z laboratorních cvičení. Čtenářská, jazyková a matematická gramotnost byla
rozvíjena většinou na požadované úrovni. Sledovaná výuka cizích jazyků se vyznačova la
přiměřenou dynamikou a promyšlenou aktivizací žáků. Hospitované hodiny byly důsledně
vedeny v cílovém jazyce. Vyučující kladli důraz na rovnoměrný rozvoj všech řečových
dovedností, tj. samostatného mluveného i písemného projevu žáků či poslechu a čtení
s porozuměním. Výslovnost žáků byla důsledně korigována. Výuky cizích jazyků je vhodně
podpořena i pravidelnými zahraniční zájezdy.
Efektivitu vzdělávání v části hospitované výuky snižovaly některé méně účinné didaktické
postupy a dílčí metodické nedostatky. Dominující postavení učitele, menší pestrost metod
a nedostatečné střídání činností vedly k nerovnoměrnému zapojení žáků do vyučová ní
a pasivitě jednotlivců. Využívání různých informačních zdrojů, včetně digitálních, se
samostatným vyhledáváním a vyhodnocováním informací pro podporu rozvoje kritického


                                          3/8
myšlení žáků nebylo ve sledovaných hodinách účelně využíváno (vyhledávání klíčovýc h
slov, ověřování reálií, vyhodnocování údajů). Učitelé v malé míře diferencovali zadávané
úkoly s ohledem na žáky s odlišným tempem práce či žáky nadané. Pouze ojediněle si
ověřovali, zda a na jaké úrovni žáci zvládli obsah aktuálně probíraného učiva. V hodinách
často nebyli žáci zapojeni do závěrečného vyhodnocení a shrnutí vyučovací hodiny. Jen
v menší míře byli vedeni k hledání příčinných souvislostí mezi jevy. Formativní hodnocení
bylo využito minimálně a jen ojediněle vyučující vedli žáky k sebereflexi nebo objektivnímu
posouzení výkonu spolužáků, např. vzájemné hodnocení podle předem daných kritérií.
V některých hodinách se projevila také nižší míra jazykové kultury ve vyučování.
Škole se daří vytvářet vhodné podmínky pro podporu kreativity a individuálních zájmů
talentovaných žáků (úspěchy v různých soutěžích a olympiádách).


                         Hodnocení výsledků vzdělávání
Výsledky vzdělávání a úspěšnost žáků ovlivňují specifika organizace denní a dálkové formy
vzdělávání gymnázia. Škola vytváří vhodné podmínky pro zvládnutí nároků gymnaziálního
vzdělávání. Pozornost je věnována adaptaci žáků prvního ročníku (adaptační kurz pro nově
vznikající třídní kolektivy, rozmanité mimoškolní aktivity, monitoring případných rizik)
a systematické výchovně vzdělávací práci většiny pedagogů. Pozitivně je využívá no
prostředí malé školy k vytváření důvěryhodného a bezpečného prostředí, které napomáhá
všestrannému rozvoji osobnosti žáka. Žáci jsou vedeni k spoluodpovědnosti za své výsledky
při plnění termínovaných úkolů, dlouhodobých projektů a v rámci vlastní přípravy.
Systém poradenských služeb, zajišťovaný výchovnou a kariérní poradkyní a školní
metodičkou prevence v jedné osobě, v úzké spolupráci s třídními učiteli umožňuje včasnou
identifikaci případných negativních jevů. Škola má nastaveny postupy pro případ výskytu
mimořádné události či rizikového chování, preventivní aktivity např. zaměřené na adaptaci
nových žáků, workshopy v oblasti duševního zdraví, zdravého životního stylu,
ekologickému myšlení, odolnosti vůči rizikovému chování v oblastech násilí a šikanování,
vandalismu apod. Nastavené preventivní mechanismy založené na komplexním průběžném
monitoringu přispívají k řešení vzniklých problémů v jejich počátku, jejich funkčnost
dokládá i velmi nízký výskyt rizikového chování. Škola průběžně identifikuje individuá lní
potřeby žáků se speciálními vzdělávacími potřebami (k termínu inspekční činnosti celkem
17 žáků, z toho 8 v denní formě vzdělávání), s odlišným mateřským jazykem (celkem 26
žáků z toho 8 v denní formě vzdělávání) i žáky ohrožené školním neúspěchem a poskytuje
jim podporu zejména formou individuálního přístupu. Poskytování podpůrných opatření je
školou průběžně sledováno. Účinnost poskytované cílené podpory dokládají jejich
srovnatelné výsledky vzdělávání s intaktními žáky. Žákům se sportovním či jiným nadáním
gymnázium vytváří podporu např. v zařazování do sportovních soutěží (Pražský poprask,
Corny pohár), středoškolské odborné činnosti, stáží v diplomatické akademii AV ČR, FF
UK, v modelu evropského parlamentu nebo amerického kongresu, v účasti na předmětových
olympiádách, nebo pořádání Studentské Thálie pro umělecky nadané žáky.
Vyšší průměrná omluvená absence na žáka je způsobena dlouhodobými zdravotními
obtížemi některých jednotlivých žáků. Kázeňská opatření jsou udělována uvážlivě v souladu
se školním řádem, sníženým stupněm z chování nebyl nikdo hodnocen. Gymnázium účelně
využívá motivačního hodnocení nejen výchovnými opatřeními (ve sledovaném období
převažovaly pochvaly nad kázeňskými opatřeními), ale i formou odměn.
Výsledky vzdělávání žáků jsou pravidelně vyhodnocovány na jednáních pedagogické rady
a částečně i v rámci předmětových komisí. Úroveň osvojených vědomostí, znalostí


                                           4/8
i praktických dovedností žáků je ověřována prostřednictvím běžných nástrojů, tzn. ústní
zkoušení a písemné práce žáků, při laboratorních cvičeních a žákovských projektech,
v některých předmětech i formou srovnávacích písemných prací. V dálkové formě probíhají
vždy v závěru pololetí souhrnné zkoušky. V rámci výběrového testování ČŠI dosáhli žáci
školy výborných výsledků v oblasti čtenářské a finanční gramotnosti.
Od posledního inspekčního hodnocení v roce 2016 došlo v denní formě studia k výrazné mu
zlepšení výsledků vzdělávání žáků v průběhu studia. V dálkové formě studia se však
organizace vzdělávání i skladba třídních kolektivů negativně promítá do zvyšujícího se
předčasného ukončování studia, téměř polovina všech žáků přijatých ke vzdělávání studium
nedokončí (dříve 29 %). Ve sledovaném období dvou školních let 2022/2023 a 2023/2024
v denní formě prospěli všichni žáci, pouze jednotlivci ke 30. 6. řádně neuzavřeli ročník.
V dálkové formě se podíl žáků s dodatečnou klasifikací nezměnil (v roce 2016 byl na úrovni
11 %), podíl neprospívajících se však mírně zvýšil (6-8 %). Výrazně se také v obou formách
zvýšil podíl vyznamenaných žáků, v denní formě až na 40 %, v dálkové na 14 % žáků.
Výsledky žáků při ukončování vzdělávání korespondují s jejich hodnocením v průběhu
studia. V obou formách vzdělávání je srovnatelný podíl vyznamenaných žáků, od
posledního inspekčního hodnocení však došlo k celkovému výraznému zlepšení. Ve
sledovaném období dvou školních let ve společné části MZ uspěli v denní formě všichni
konající žáci, pouze jeden žák dálkové formy neuspěl v matematice. Z podrobné analýzy
výsledků didaktických testů vyplývá, že v celostátním srovnání dané skupiny oborů žáci
dosáhli srovnatelných nebo mírně lepších výsledků v českém a cizích jazycích. Matematiku
si volí jen jednotlivci, dosahují však výrazně horších výsledků. V profilové části v denní
formě neuspěl pouze jeden žák, v dálkové formě pouze dva žáci. Někteří žáci uplatňují
jazykové certifikáty, téměř polovina žáků skládá zkoušky z matematiky nebo
přírodovědných předmětů.


                                         Závěry
Vývoj školy
– Od posledního inspekčního hodnocení v roce 2016 došlo ke změně ve vedení školy,
– délka výuky v dálkové formě vzdělávání byla zkrácena z pěti na čtyři roky,
– gymnázium udržuje příznivé personální podmínky z hlediska odborné kvalifikace
  vyučujících,
– na základě vlastní analýzy výchovně-vzdělávacího procesu byly průběžně revidovány
  a inovovány ŠVP,
– vedení školy systematicky zlepšuje materiálně technické podmínky vzdělávání.
Silné stránky
– vstřícné a respektující prostředí pro vzdělávání, které je podpořeno uplatňová ním
  pozitivního pedagogického stylu a vede k rozvoji žádoucích prosociálních vztahů mezi
  žáky a pedagogy a pozitivně podporuje rozvoj osobnosti žáků, (1.4)
– systémově nastavené jazykové vzdělávání spojené s dalšími aktivitami cíleně podporuje
  jazykové kompetence žáků (4.1),
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz



                                            5/8
Slabé stránky (oblasti ke zlepšení)
– v části výuky málo využívaná diferenciace úloh nedostatečně zohledňuje odlišné potřeby
  jednotlivců, (4.2)

– v části výuky využívané omezené spektrum aktivizačních metod a forem výuky, v malé
  míře realizované činnosti zaměřené na rozvoj kritického myšlení a práci s různými
  informačními zdroji. (4.2)

– v části výuky méně časté využívání vzájemného kriteriálního hodnocení žáků a jejich
  zapojení do reflexe vlastního vzdělávacího pokroku (4.3)

– v části výuky méně účinná zpětná vazba k práci žáků a vyhodnocení přínosu učení ve
  spolupráci se žáky v závěru vyučovací hodiny (4.3)

Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz


Doporučení pro zlepšení činnosti školy
– ve vyšší míře uplatňovat diferenciaci a individualizaci ve výuce                vzhlede m
  k žákům s rozdílnými studijními předpoklady a pracovním tempem,
– ve vyšší míře využívat při výuce aktivizační metody a formy práce (i s podporou
  elektronických materiálů a didaktické techniky),
– více zařazovat samostatnou práci žáků s různými informačními zdroji pro rozvoj jejich
  kritického myšlení, více podporovat vzdělávací postupy zaměřené na samostatné
  vyhledávání informací,
– lépe využívat zpětnovazební nástroje během výuky, zařazovat sebehodnocení žáků,
  častěji využívat formativní hodnocení,
– efektivněji pracovat se závěry vyučovacích hodin a ověřovat splnění stanoveného
  vzdělávacího cíle,
– zacílit kontrolní činnosti na využívání následných hospitací pro ověřování posunu
  v pedagogické práci učitelů,
– posílit personální    obsazení   školního     poradenského   pracoviště   kvalifikova ným
  pracovníkem,
– realizovat opatření ke snížení počtu předčasných odchodů ze vzdělávání v dálkovém
  studiu.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


                                              6/8
            Seznam dokladů, o které se inspekční zjištění opírají
 1.   Zřizovací listina příspěvkové organizace Karlínské gymnázium, Praha 8, Pernerova
      25 ze dne 24. 6. 2016 (bez uvedení čj.)
 2.   Jmenovací dekret ředitele příspěvkové organizace Karlínské gymnázium, Praha 8,
      Pernerova 25, čj. MHMP 1435582/2023 ze dne 25. 7. 2023
 3.   Koncepce dalšího rozvoje školy
 4.   Školní vzdělávací program pro čtyřleté gymnaziální vzdělávání v denní formě
      vzdělávání „Naše škola“ včetně aktualizací, platný k termínu inspekční činnosti
 5.   Školní vzdělávací program pro čtyřleté gymnaziální vzdělávání v dálkové formě
      vzdělávání „Druhá šance škola“ včetně aktualizací, platný k termínu inspekční
      činnosti
 6.   Školní řád s Klasifikačním řádem platný ve školním roce 2024/2025 k termínu
      inspekční činnosti
 7.   Rozvrh vyučovacích hodin, školní rok 2024/2025 – platný k termínu inspekční
      činnosti
 8.   Třídní knihy, školní rok 2024/2025 vedené k termínu inspekční činnosti
 9.   Záznamy z jednání pedagogické rady a předmětových komisí, školní roky 2023/2024
      a 2024/2025 vedené k termínu inspekční činnosti
10.   Portfolio výchovného poradce a metodika prevence vedené ve školním roce
      2024/2025
11.   Vybraný vzorek ze školní matriky vedený k termínu inspekční činnosti
12.   Výroční zpráva o činnosti školy za školní roky 2022/2023 a 2023/2024
13.   Výběr personální dokumentace školy
14.   Účetní závěrka za rok 2023


                                        Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 PhDr. Bc. Tibor Slažanský, Ph.D., školní inspektor,
 vedoucí inspekčního týmu

 MgA. Naděžda Ostřanská, školní inspektorka


                                           7/8
 Mgr. Tomáš Šimek, školní inspektor

 Mgr. Hana Vejrážková, školní inspektorka

 Mgr. Aneta Stašíková, přizvaná osoba

 Bc. Hana Vejdovská, kontrolní pracovnice


3. 2. 2025




                                            8/8
