                                  Česká školní inspekce
                                Moravskoslezský inspektorát
______________________________________________________________________________________________________ ______




                         IN S P E K Č N Í ZP R ÁVA
                                          Čj. ČŠIT-1470/21-T


Název                                Soukromá střední škola podnikatelská, s.r.o., Opava
Sídlo                                Hlavní 282/101, 747 06 Opava-Kylešovice
E-mail                               sekretariat@podnikatelskaskola.cz
IČ                                   25 359 649
Identifikátor                        600 017 401
Právní forma                         společnost s ručením omezeným
Zastupující                          Ing. et Ing. Josef Zemek
Zřizovatel                           Ing. et Ing. Josef Zemek
Místo inspekční činnosti             Hlavní 282/101, 747 06 Opava-Kylešovice
Termín inspekční činnosti            1. 11. 2021 − 4. 11. 2021


Inspekční činnost byla zahájena předložením pověření k inspekční činnosti.


                                  Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.




2021/2022
                                    Charakteristika
Soukromá střední škola podnikatelská, s.r.o., Opava (dále „škola“) vykonává činnost střední
školy a poskytuje žákům střední vzdělání s maturitní zkouškou ve školním roce 2021/2022
v oborech vzdělání v denní formě vzdělávání Ekonomika a podnikání (se zaměřením na
žurnalistiku a mediální komunikaci, multimediální a reklamní tvorbu, cestovní ruch
a průvodcovství), Veřejnosprávní činnost, Tiskař na polygrafických strojích a v dálkové
formě vzdělávání v oboru vzdělání Veřejnosprávní činnost a nástavbovém oboru vzdělání
Podnikání.
K termínu inspekční činnosti bylo ve škole zapsáno 245 žáků (v denní formě vzdělávání 183
žáků, v dálkové 62). Speciální vzdělávací potřeby byly identifikovány u 14 žáků. Počty žáků
se v předchozích letech příliš nelišily, v letošním školním roce 2021/2022 se v denní
i dálkové formě vzdělávání mírně zvýšily.
Svou  činnost     škola    mj.      prezentuje       na   internetových   stránkách    školy
www.podnikatelskaskola.cz.


                         Hodnocení podmínek vzdělávání
Od letošního školního roku 2021/2022 došlo ke změně zřizovatele (ředitel školy se stal
jediným společníkem, statutárním orgánem − jednatelem je společně se svým zástupcem),
zároveň došlo i k částečné obměně pedagogického sboru, osob ve funkcích zástupce ředitele,
výchovné poradkyně a některých předsedů předmětových komisí.
Koncepce školy byla zpracována na období deseti let do roku 2021. V daném období se
vedení školy podařilo zlepšit především materiální podmínky a rozvinout spolupráci
se sociálními partnery především v oblasti odborného vzdělávání. Návrh nové koncepce je
nezbytné cíleně orientovat na oblasti, které se vztahují ke zlepšení úrovně vzdělávání školy.
Analýza a vyhodnocení cílů je doposud realizováno spíše formálním způsobem. Při řízení
školy ředitel spolupracuje se svým zástupcem, kompetence však nejsou delegovány účinně.
Kontrolní a hospitační činnost vedení školy v některých oblastech vyžaduje zefektivně ní
vzhledem k přijímání účinných opatření vedoucích ke zkvalitnění průběhu a zlepšení
výsledků vzdělávání žáků a vzhledem k legislativním změnám. Ředitel školy úzce
spolupracuje se školskou radou a zabývá se podněty také ze strany žákovského parlamentu.
Pedagogický sbor tvoří interní i externí učitelé s vysokoškolským studiem, z nichž někteří
se dále vzdělávají k získání odborné kvalifikace nebo se účastní vzdělávání pro výkon
specializovaných činností. Učitelé pravidelně absolvují školení související s maturitní
zkouškou, prohlubují si znalosti ve svém oboru i prostřednictvím stáží ve firmách. Své
poznatky sdílejí v předmětové komisích. Ty se ovšem prioritně zabývají organizač ními
záležitostmi, cíleně nevyhodnocují výsledky vzdělávání žáků. Přínosné je působení
odborníků z praxe při teoretické výuce odborných předmětů a instruktorů na smluvníc h
pracovištích při realizaci odborného výcviku.
Systém výchovného poradenství a prevence rizikového chování žáků vychází z potřeb školy
a zajišťuje ho výchovná poradkyně a školní metodička prevence ve spolupráci s vedením
školy, třídními učiteli a rodiči žáků. Škola aktivně podchycuje potřeby žáků se speciálními
vzdělávacími potřebami, spolupracuje se školskými poradenskými zařízeními a zajišťuje
kariérové poradenství. Informace z této oblasti učitelé předávají na pedagogických radách
a třídních schůzkách. Prevence rizikového chování žáků vychází ze zpracovanýc h
dokumentů, následně je realizována prostřednictvím cíleně zaměřených aktivit a účelně
doplňována vzdělávacím obsahem vybraných předmětů.



2021/2022                                        2
Vedení školy průběžně obnovuje materiální podmínky, zkvalitňuje vybavenost tříd a prostor
školy, modernizuje vybavení v oblasti informačních a komunikačních technologie včetně
vybavení učeben interaktivními tabulemi. Vhodně vybavené vnitřní prostory budovy jsou
estetické, doplněné galerií na schodech, žáci mají k dispozici také relaxační místnost
s knihovnou. Na základě smluvního ujednání škola využívá pro výuku tělesné výchovy
venkovní i vnitřní areál místního sportovního klubu. Odborný výcvik oboru vzdělání Tiskař
na polygrafických strojích probíhá výhradně na smluvních pracovištích, stejně tak souvislé
odborné praxe i dalších oborů vzdělání (pokud to epidemická situace umožňuje). Žáci mají
možnost se stravovat ve školní jídelně jiné střední školy nebo v domově mládeže, kde jsou
někteří žáci ubytovaní.
Finanční prostředky získané z projektu Podpůrné nástroje ve vzdělávání škola využívá ke
zvýšení kvality vzdělávání spočívající ve spolupráci s odborníky z praxe ve výuce, rodilého
mluvčí ve výuce cizích jazyků, v odborných stážích učitelů ve firmách a podpoře
karierového poradenství. Výuka odborných předmětů se tak výrazněji opírá o získané
zkušenosti z reálných provozních podmínek firem. Škole poskytnuté finanční dary slouží
k postupnému vybudování školního studia pro podcastové vysílání, což podpoří žáky
v rozvíjení dovedností souvisejících i s jejich zaměřením v rámci oboru vzdělání Ekonomika
a podnikání (mediální komunikace, multimediální tvorba).
V oblasti bezpečnosti a ochrany zdraví spočívá systém výchovného působení především
v seznamování žáků s pravidly uvedenými ve školním řádu a dalších dokumentech školy.
O zásadách bezpečnosti a možných rizicích byli žáci informováni na počátku školního roku,
v jeho průběhu v souvislosti s realizovanými činnostmi i při zahájení praktického vyučová ní
na pracovištích fyzických nebo právnických osob. Škola zajišťuje dohled nad žáky
v prostorách školy i při přesunech např. na sportoviště. Škola průběžně vyhledává a hodnotí
bezpečnostní rizika a vytváří vhodné podmínky pro bezpečí všech žáků, což se dlouhodobě
odráží v minimální úrazovosti žáků.


                          Hodnocení průběhu vzdělávání
V denní i dálkové formě vzdělávání byl jeho průběh sledován hospitacemi ve vybraných
odborných, všeobecně vzdělávacích předmětech a v rámci odborného výcviku.
V teoretických předmětech převažovala frontální výuka prokládaná občasnou samostatnou
prací žáků. Učitelé žáky sice zapojovali do výuky formou řízeného rozhovoru, avšak hlavní
aktivita zůstávala převážně na straně učitelů. Ve většině sledovaných vyučovacích hodin
byla patrná příjemná pracovní atmosféra bez výskytu kázeňských problémů. Převládajíc í
plnění stejných typů úkolů nebo příkladů neposkytovalo jednotlivým žákům žádoucí
zohlednění vzdělávacích potřeb podle jejich individ uálních schopností. Individuální podpora
žákům se speciálními vzdělávacími potřebami nebyla v průběhu většiny hospitovanýc h
hodin patrná. Žáci ve všech vyučovaných předmětech nezískávali dostačující zpětnou vazbu,
nebyli vedeni k sebehodnocení, v průběhu ani v závěru vyučovacích hodin nebylo
využíváno formativní hodnocení za účelem jejich motivace a následného rozvoje a pokroku.
Učitelé hospitovaných hodin českého jazyka a literatury byli vzhledem k předávání obsahu
učiva připravení. Ve vyučovacích hodinách převládala frontální výuka s prvky samostatné
práce zaměřená na procvičení a upevnění znalostí a jazykových i literárních dovedností.
Především ve čtvrtém ročníku a nástavbovém studiu organizace výuky směřovala k přípravě
k maturitní zkoušce, avšak nižší pestrost výukových forem a metod vedla k pasivitě
některých žáků. Vyučující zvyšovali efektivitu vzdělávání vhodně formulovanými otázkami,
odkazy na vědomosti žáků, současnost, reálie atd. Při práci s textem byla rozvíjela čtenářská
gramotnost, pracovní listy byly zaměřené na formální i jazykový rozbor s pečlivou


2021/2022                                    3
kontrolou získaných poznatků. Ve všech hodinách se dařilo využívat dostupnou prezentační
techniku.
Ve sledovaných hodinách matematiky byla zřejmá výrazná aktivita učitele, méně již žáků.
Převažovalo procvičování učiva počítáním příkladů na tabuli s občasnou účastí žáků.
V některých případech byli žáci pouze pasivními příjemci informací bez vzájemné interakce.
Při výuce nebyla využitá diferenciace a individualizace zadávaných úloh vzhlede m
k možnostem a potřebám jednotlivých žáků.
Sledovaná výuka anglického, německého a ruského jazyka byla vedena důsledně v cizím
jazyce, zpravidla byla podpořena účelným využitím didaktické techniky, autentick ýc h
nahrávek, obrazových a textových materiálů. U žáků prvních ročníků, které s cizím jazykem
začínali, byl kladen důraz na výslovnost. Pedagogové rozvíjeli komunikační kompetence
žáků, témata vycházející z každodenních reálných situací motivovala žáky k aktivnímu
zapojení do výuky. Řečové dovednosti žáků byly rozvíjeny zejména v řízeném rozhovoru
a při práci ve dvojici, v některých vyučovacích hodinách byla vhodně zařazena skupinová
práce. Zprostředkované lexikální a gramatické učivo bylo procvičováno při společné
i samostatné práci žáků s texty i při nácviku komunikativních dovedností s podporou
učebnic, popř. pracovních listů. Diferenciace výuky v návaznosti na individuální vzdělávac í
potřeby žáků nebyla cíleně využívána. Shrnutí v závěru hodiny bylo většinou prováděno
v časové tísni, jen někdy společně s žáky. Hodnocení práce žáků učitelem nebo
sebehodnocení se objevilo jen sporadicky.
Ve vyučovacích hodinách teoretických odborných předmětů vycházely vzdělávací cíle
především z očekávaných znalostí a dovedností uvedených ve školních vzdělávac íc h
programech. Výuka probíhala většinou formou interakce učitele a žáků. Vhodné příklady
využití znalostí a dovedností z předmětu v reálné situaci a propojení teoretických poznatků
se zkušenostmi a dovednostmi žáků z praxe udržovaly zájem žáků o výuku. Pro názornost
učiva byla v některých hodinách účelně využita didaktická technika. Prezentace
vzdělávacích obsahů byla také využívána jako osnova pro poznámky žáků. Výuka postrádala
pestřejší spektrum metod a forem, ve většině hodin chyběla individualizace a diferenc iac e
směrem k žákům. Závěry hodiny byly ukončeny většinou formálně a postrádaly zpětnou
vazbu pro žáky.
Výuka tělesné výchovy probíhá v pronajatých prostorách ve dvouhodinových blocích.
Sledované hodiny tělesné výchovy ve venkovních sportovištích se vyznačovaly dobrou
organizací, účelným využitím času při rozvoji fyzické připravenosti a vhodnou motivac í
žáků k pohybovým činnostem.
Odborný výcvik oboru vzdělání Tiskař na polygrafických strojích se realizuje na
pracovištích smluvních partnerů školy v reálném prostředí pod vedením instruktorů. Tím
udržuje vyučovaný obor vzdělání v kontaktu s aktuálním vývojem v tomto odvětví. Při
řešení úkolů byli žáci vedeni k samostatnosti. Motivačními prvky byly odborná fundovano st
instruktorů a průběžné hodnocení žáků. Firmy žáky také podporují a motivují stipendii za
účast žáků při praktickém vyučování a jejich výsledky vzdělávání. Zájem žáků o daný obor
se projevoval jejich pozitivním vztahem k praktickým činnostem.


                          Hodnocení výsledků vzdělávání
Přehled o znalostech jednotlivých žáků v průběhu vzdělávání škola získává prostřednictvím
vlastních hodnoticích nástrojů (především písemné a ústní zkoušení, hodnocení praktických
dovedností atp.), ale chybí jí častější zpětná vazba získaná účastí v externím hodnocení.
Výsledky vzdělávání žáků čtvrtletně projednává pedagogická rada. Účinný systém


2021/2022                                    4
analyzování výsledků vzdělávání žáků a příčin jejich neúspěšnosti však není realizo vá n.
Činnost předmětových komisí je převážně formální, kdy převažuje řešení organizač níc h
záležitosti a výsledkům vzdělávání žáků není věnována potřebná pozornost. Informace
o průběhu vzdělávání žáků a hodnocení jejich výsledků jsou zákonným zástupcům dobře
dostupné prostřednictvím elektronického informačního systému Bakaláři, při čtvrtletníc h
třídních schůzkách nebo při osobních individuálních setkáních (konzultacích).
Výsledky vzdělávání žáků ve školním roce 2020/2021 byly ve značné míře ovlivně ny
mimořádnou situací v důsledku pandemie onemocnění COVID-19, neboť došlo k omezení
provozu škol a k realizaci distanční výuky. Vzdělávání probíhalo především elektronicko u
formou prostřednictvím systému Microsoft Teams. Většina žáků pracovala pravidelně,
zasílali vypracované úkoly a komunikovali s pedagogy. Žáci ohrožení školním neúspěchem
využívali nabízených individuálních konzultací. Z celkového počtu 204 žáků neprospělo 47
žáků (23 %), z toho 10 z dálkové formy vzdělávání. Počet neprospívajících žáků byl
v posledních čtyřech letech nejvyšší, což podle ředitele školy bylo ovlivněno nedostatečnou
domácí přípravou žáků a omezenou přímou interakcí učitelů a žáků souvisejíc í
s mimořádnou epidemickou situací. Neprospívajícím žákům bylo nabídnuto opakování
ročníků, toho využilo 21 žáků (2 z dálkové formy) a 26 žáků (8 z dálkové formy vzdělává ní)
předčasně tak ukončilo vzdělávání ve škole. Výsledky žáků škola systematicky neanalyzuje
a účinnost podpory žákům s rizikem studijního neúspěchu se daří pomocí nastavenýc h
opatření (nabídka konzultací, doučování, zvyšování motivace žáků ke vzdělává ní)
eliminovat jen částečně. Efektivitě opatření ke snížení školní neúspěšnosti v průběhu
vzdělávání nebyla věnována dostatečná pozornost.
Maturitní zkoušku konalo 37 žáků ze 42 přihlášených, 18 žáků prospělo s vyznamená ním,
14 žáků prospělo a 5 žáků neprospělo (13,5 % čistá neúspěšnost). Úspěšnost žáků
u maturitní zkoušky v posledních letech byla obdobná, výsledky žáků ve společné části
maturitní zkoušky se postupně zlepšovaly.
Ve výběrovém zjišťování výsledků realizovaném ve školním roce 2017/2018 zaměřeném na
mediální gramotnost žáků 2. ročníku dosáhla škola výborných výsledků. Výsledky testování
žáků 3. ročníku provedeného ve školním roce 2016/2017 ukázaly nutnost zaměřit se na
zlepšení informační gramotnosti žáků, což škola cíleně nereflektovala.
Při identifikaci žáků se speciálními vzdělávacími potřebami škola postupuje citlivě, podpora,
která je žákům v současné době poskytována, nebyla však v průběhu většiny sledovanýc h
hodin zřetelná. V rámci kariérového poradenství výchovná poradkyně pomáhá žákům při
výběru jejich další profesní dráhy. Patřičná pozornost je také věnována utváření příznivé ho
klimatu tříd, které je podporováno mj. adaptačními výjezdy prvních ročníků a lyžařsk ým
výcvikem. V posledních letech se systém prevence sociálně patologických jevů zaměřuje
především na řešení vztahových problémů žáků ve třídách (mj. pravidelná interve nce
v rámci třídnických hodin) a jejich osobních problémů. Celková vyšší absence žáků
v loňském školním roce 2020/2021 byla ovlivněná distanční výukou, v předchozích školních
letech se ji škole dařilo eliminovat právě pravidelnou intervencí třídních učitelů.
Neomluvenou absenci škola řeší ojedinělé především ve spolupráci třídních učitelů
a zákonných zástupců. V loňském školním roce se toto týkalo dvou žáků.
K posilování zájmu a motivace žáků škola cíleně organizuje aktivity, při kterých žáci reálně
aplikují získané vědomosti a dovednosti v praxi, a v nichž mohou uplatnit svou kreativitu
(fiktivní firma, vydávání školního časopisu). Žáci mají příležitost porovnat své odborné
a klíčové kompetence v rámci soutěží, jichž se pravidelně účastní, např. v celostátní
Ekonomické olympiádě jsou dlouhodobě úspěšní. K pozitivní identifikaci žáků se školou
přispívají také akce, které škola organizuje pro žáky i v rámci vyučovaných předmětů


2021/2022                                    5
(exkurze, stáže, apod.). Předpokladem úspěšné přípravy budoucích pracovníků je aktivní
forma spolupráce školské a zaměstnavatelské sféry, přičemž škola pružně reaguje na
poptávku trhu práce a průběžně mění a doplňuje zaměření oborů vzdělání. Vlivem této
spolupráce se zvyšuje kvalita odborného vzdělávání v oblasti propojení teorie s praxí
a následným uplatněním absolventů. Absolventi oboru vzdělání Tiskař na polygrafick ýc h
strojích se zpravidla stávají zaměstnanci firem, kde konali praktické vyučování.
Škola monitoring uplatnění všech svých absolventů provádí nesystematicky, především
prostřednictvím třídních učitelů. Dle zjištění asi 50 % žáků pokračuje ve studiu na vysoké
škole, ostatní se uplatňují na trhu práce (Úřad práce v Opavě aktuálně neeviduje absolventy
školy jako žadatele o zaměstnání).
Žáci školy se podílejí na propagace školy a jednotlivých vyučovaných oborů v základníc h
školách, na veletrhu povolání či na organizaci dnů otevřených dveří aj. Škola nabízí různé
kurzy pro širokou veřejnost.


                                        Závěry
Vývoj školy
- Od školního roku 2017/2018 bylo zahájeno vzdělávání žáků v novém oboru vzdělání
  Tiskař na polygrafických strojích.
- V období od minulé komplexní inspekční činnosti (v roce 2015) byla realizovaná celková
  rekonstrukce budovy, která přešla do majetku školy, a obnova materiálního vybavení.
- V posledních letech se zlepšovaly výsledky žáků ve společné části maturitní zkoušky.
- Od letošního školního roku 2021/2022 se stal ředitel školy jediným zřizovate le m
  (společníkem), došlo k obměně pedagogického sboru a osob v organizační struktuře.

Silné stránky
- Efektivní spolupráce školy se sociálními partnery při realizaci odborného vzdělávání.
- Stáže učitelů ve firmách umožňují seznamovat žáky s aktuálním vývojem v jednotlivýc h
  profesích a uplatňovat propojení teoretických poznatků s praxí při výuce odborných
  předmětů.
- Realizovaný obor vzdělání Tiskař na polygrafických strojích je koncipován v souladu
  s aktuálními požadavky trhu práce a tím je podporována dobrá uplatnitelnost jeho
  absolventů.

Slabé stránky a/nebo příležitosti ke zlepšení
- Učitelé využívali při výuce úzké spektrum metod a forem práce, většinou nediferenco va li
  úkoly vzhledem k možnostem a potřebám žáků, v malé míře jim poskytovali zpětnou
  vazbu a motivaci k sebehodnocení v průběhu i závěrech vyučovacích hodin.
- Činnost předmětových komisí směřující k přijímání účinných opatření ke zlepšování
  výsledků vzdělávání žáků (především v jeho průběhu) byla málo efektivní.
- Cíle stanovené v koncepci školy se v minulem období podařilo naplnit jen částečně
  a jejich vyhodnocení proběhlo pouze na formální úrovni.
- Kontrolní mechanismy vedení školy nebyly dostatečně účinné vzhledem k přijímá ní
  adekvátních a účinných opatření týkajících se průběhu a výsledků vzdělávání žáků.



2021/2022                                   6
Doporučení pro zlepšení činnosti školy
- Směřovat další vzdělávání pedagogických pracovníků k uplatňování širšího spektra
  výukových metod a forem a do oblasti školské legislativy.
- Aplikovat širší spektrum výukových metod a forem do výuky, více zohledňovat možnosti
  a potřeby žáků při realizaci úloh a při poskytování zpětné vazby využívat sebehodnocení
  případně vzájemné hodnocení žáků.
- Zaměřit činnost předmětových komisí ve větší míře na vyhodnocování průběhu výuky
  a výsledků vzdělávání žáků a přijímat účinná opatření v těchto oblastech.
- Zpracovat reálnou koncepci a strategii rozvoje školy s jasnými cíli stanovenými na
  základě identifikace podmínek pro jejich dosažení.
- Rozdělit efektivně kompetence vzhledem k jednotlivým činnostem školy a účinně
  nastavit kontrolní mechanismy.
- Využívat častěji zpětnou vazba získanou účastí v externím hodnocení nebo možností
  srovnání vlastních výsledků vzdělávání v širším měřítku s jinými subjekty ke zkvalitně ní
  vzdělávání žáků.


Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 15 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Moravskoslezský inspektorát,
Matiční 20, 702 00 Ostrava, případně prostřednictvím datové schránky (g7zais9), nebo
na e-podatelnu csi.t@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Společenská smlouva o založení společnosti s ručením omezeným s obchodním
       jménem Soukromá střední podnikatelská škola, s.r.o., Opava ze dne 21. 10. 1996
 2.    Výpis z obchodního rejstříku vedeného Krajským soudem v Ostravě oddíl C, vložka
       15122 týkající se obchodní firmy Soukromá střední podnikatelská škola,
       s.r.o., Opava, údaje platné ke dni 22. 10. 2021
 3.    Výpis z rejstříku škola a školských zařízení (elektronický) ze dne 20. 10. 2021
 4.    Výpis správního řízení vydaný MŠMT dne 27. 10. 2021 pod čj. MSMT-28675/2021-4
       týkající změn v rejstříku škol a školských zařízení (změna zápisu do rejstříku škol
       a školských zařízení – změna statutárního orgánu právnické osoby)
 5.    Školní řád s platností od 1. 9. 2021 včetně dodatku
 6.    Školní vzdělávací program Žurnalistika a mediální komunikace (obor vzdělání
       63-41-M/01 Ekonomika a podnikání) platný od 1. 9. 2014 včetně dodatků


2021/2022                                   7
 7.    Školní vzdělávací program Multimediální a reklamní tvorba (obor vzdělání
       63-41-M/01 Ekonomika a podnikání) platný od 1. 9. 2014 včetně dodatků
 8.    Školní vzdělávací program Cestovní ruch a průvodcovství (obor vzdělání 63-41-M/01
       Ekonomika a podnikání) platný od 1. 9. 2014
 9.    Školní vzdělávací program Veřejná správa (obor vzdělání 64-43-M/01
       Veřejnosprávní činnost) platný od 1. 9. 2019 včetně dodatků
10.    Školní vzdělávací program Operátor v polygrafii (obor vzdělání 34-52-L/01 Tiskař
       na polygrafických strojích) platný od 1. 9. 2017 včetně dodatků
11.    Školní vzdělávací program Podnikání (obor vzdělání 64-43-M/01 Podnikání) platný
       od 1. 9. 2011 včetně dodatků
12.    Koncepce rozvoje školy na roky 2011 – 2021 ze dne 1. 9. 2011
13.    Návrh koncepce rozvoje na roky 2021 – 2025 ze dne 25. 10. 2021
14.    Plán dalšího vzdělávání pedagogů pro školní rok 2021 – 2022 ze dne 6. 9. 2021
15.    Plán hospitací a kontrolních činností pro školní rok 2021/2022
16.    Organizace školního roku 2021/2022
17.    Minimální preventivní program pro školní rok 2021/2022
18.    Portfolio výchovného poradce a školního metodika prevence vedené k termínu
       inspekční činnosti
19.    Plány předmětových komisí pro školní rok 2021/2022
20.    Dokumentace k žákům se speciálními vzdělávacími potřebami a žáků vyžadujíc íc h
       speciální přístup, školní rok 2021/2022 (vybraný vzorek)
21.    Třídní knihy, školní rok 2020/2021, 2021/2022 (vybraný vzorek)
22.    Školní matrika střední školy vedená v elektronické podobě, školní rok 2021/2022
       (vybraný vzorek)
23.    Rozvrhy vyučovacích hodin, školní rok 2021/2022
24.    Zápisy z pedagogických rad a porad školní rok 2020/ 2021 a 2021/2022 (vybraný
       vzorek)
25.    Zápisy z jednání školské rady školní rok 2020/2021, 2021/2022
26.    Doklady o vzdělání pedagogických pracovníků vzhledem k jejich odborné kvalifik ac i
       (vybraný vzorek)
27.    Výroční zprávy o činnosti školy za období školního roku 2019/2020 a 2020/2021
28.    Smlouvy o zajištění praktického vyučování na pracovištích fyzických nebo
       právnických osob (vybraný vzorek)
29.    Smlouva o nájmu nebytových prostor (tělocvična včetně zázemí) ze dne 1. 9.2021
       (Pronajímatel Volejbalový klub Kylešovice)
30.    Smlouva o poskytování stravovacích služeb (Střední odborné učiliště stavební,
       Opava, příspěvková organizace)
31.    Vybraná dokumentace k zajištění bezpečnosti a ochrany zdraví žáků ve školním roce
       2021/2022
32.    Vyúčtování dotace a rozbor hospodaření za školní rok 2020/2021 ze dne 20. 10. 2021
33.    Vybraná dokumentace k hodnocení finančních a materiálních podmínek za rok 2020
       a 2021 ke dni zahájení inspekční činnosti




2021/2022                                   8
                                           Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Moravskoslezský inspektorát,
Matiční 20, 702 00 Ostrava, případně prostřednictvím datové schránky (g7zais9), nebo
na e-podatelnu csi.t@csicr.cz s připojením elektronického podpisu, a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Ing. Hana Maľarová, školní inspektorka,
 vedoucí inspekčního týmu                                Ing. Hana Maľarová v. r.
 Mgr. Ing. Martina Colledani, školní
 inspektorka                                         Mgr. Ing. Martina Colledani v. r.
 Mgr. Sylva Kyselová, Ph.D., MBA, školní
 inspektorka                                      Mgr. Sylva Kyselová, Ph.D., MBA v. r.
 Bc. Ludmila Kubicová, kontrolní
 pracovnice                                            Bc. Ludmila Kubicová v. r.

V Ostravě 1. prosince 2021


Datum a podpis ředitele školy potvrzující projednání a převzetí inspekční zprávy

 Ing. et Ing. Josef Zemek, ředitel školy               Ing. et Ing. Josef Zemek v. r.

V Ostravě 2. prosince 2021




2021/2022                                     9
