CSI0X00CZ6J5




                              Česká školní inspekce
                               Ústecký inspektorát
                   W. Churchilla 6/1348, 400 01 Ústí nad Labem
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIU-103/25-U
                                      Sp. zn. ČŠIU-S-327/24-U


Název                               Soukromá hotelová škola Bukaschool s. r. o.
Sídlo                               Kmochova 1823, 434 01 Most
E-mail                              info@bukaschool.cz
IČO                                 25 005 928
Identifikátor                       600 011 178
Právní forma                        společnost s r. o.
Zastupující                         Mgr. Vlasta Bukačová
Zřizovatel                          PhDr. Miloslav Bukač
Místo inspekční činnosti            Františka Kmocha 1823, Most
Inspekční činnost na místě          20. 1. 2025 − 22. 1. 2025

Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání poskytovaného střední
školou podle příslušného školního vzdělávacího programu.
Zjišťování a hodnocení naplnění školního vzdělávacího programu pro střední vzdělává ní
a jeho souladu s právními předpisy a rámcovým vzdělávacím programem.
                                  Charakteristika
Právnická osoba Soukromá hotelová škola Bukaschool s. r. o. (dále „škola“) vykonává
činnost střední školy a vzdělává žáky v denní formě vzdělávání v oboru vzdělání
65-42-M/01 Hotelnictví.
K 30. 9. 2024 škola vykázala 183 žáků v sedmi třídách. V době inspekční činnosti se ve
škole vzdělávala jedna žákyně se speciálními vzdělávacími potřebami a 15 žáků s odlišným
mateřským jazykem.
Další informace o škole jsou k dispozici na webových stránkách www.bukaschool.cz.


                        Hodnocení podmínek vzdělávání
Hlavním strategickým záměrem školy je poskytování kvalitní odborné přípravy budoucích
absolventů. Stanovené priority, kterými jsou zejména vytvoření takových materiálníc h
podmínek pro vzdělávání, aby odpovídaly současným trendům ve vyučovaném oboru, snaha
o maximální propojení teoretické a praktické výuky a široké zapojení odborníků z praxe do
vzdělávání, se daří úspěšně naplňovat. Zejména dlouhodobě budovaná spolupráce se
sociálními partnery je významným pilířem odborného vzdělávání ve škole. Spolupráce
umožňuje efektivní přípravu budoucích absolventů na jejich profesní kariéru a současně
posiluje vazby mezi školou a zaměstnavatelskou sférou. Kromě tuzemských subjektů škola
spolupracuje s řadou zahraničních pracovišť, čímž poskytuje žákům možnost získat
zkušenosti v mezinárodním prostředí a rozvíjet své dovednosti v kontextu globálního trhu
práce. Významná je také prezentace školy na veřejnosti. Žáci školy připravují v průběhu
školního roku cateringový servis pro různé organizace, jsou aktivními účastníky různých
gastronomických pořadů a získané dovednosti prezentují na mnohých školních akcích
pořádaných pro širší veřejnost.
Jednoduchá organizační struktura odpovídá velikosti školy. Převažujícím nástrojem řízení
je neformální komunikace ředitelky školy se všemi účastníky vzdělávání. Procesy řízení
a vyhodnocování činnosti školy v období posledních dvou školních roků nebyly dostatečně
účinné. Důsledky, které se projevily zejména v nedostatečně účinných kontrolníc h
mechanizmech, které neodhalily některé nedostatky v dokumentaci školy (včasné zveřejně ní
nabídky zkoušek a témat profilové části maturitní zkoušky a chybějící zákonné náležitos ti
smluv o obsahu, rozsahu a podmínkách praktického vyučování) se daří postupně napravovat.
Pedagogický sbor zaznamenal v tomto školním roce částečnou obměnu. Ředitelka školy
zpracovala pro všechny pedagogické pracovníky kvalitní manuál, který obsahuje všechny
důležité didaktické a organizační procesy a napomáhá tak nejen začínajícím, ale i nově
přicházejícím učitelům bezproblémově se začlenit do týmu. Po odchodu kvalifiko va né
výchovné poradkyně a metodičky prevence prochází školní poradenské pracoviště
přestavbou. Poradenské služby ve škole v současné době zajišťuje ředitelka školy. Oblast
kariérového poradenství má ve své kompetenci učitelka praktického vyučování. Nově byla
v souvislosti s personálními změnami přeobsazena pozice metodika prevence. I přes výše
uvedené komplikace je nastavený systém poradenských služeb a způsob sdílení informac í
a spolupráce s vyučujícími aktuálně funkční.
Další vzdělávání pedagogických pracovníků vychází z potřeb školy a zájmů jednotlivc ů.
V minulém školním roce bylo zaměřeno zejména na vzdělávání třídních učitelů, na využití
umělé inteligence ve výuce a také na doplnění potřebného vzdělání k získání chybějíc í
odborné kvalifikace. V následujícím období je třeba zaměřit vzdělávání pedagogů na


                                           2/7
zjištěné slabé stránky ve výuce (individualizace a diferenciace vzdělávacího obsahu
a zadávaných úloh, formativní hodnocení, práce s informačními zdroji a rozvoj kritického
myšlení).
Škola aktivně pracuje na zlepšování prostorových a materiálně-technických podmínek
vzdělávání. Kromě moderních učeben a odborných pracovišť byl vytvořen i unikátní
venkovní vzdělávací prostor na školní zahradě. Tento prostor slouží nejen pro praktická
cvičení, ale i pro pořádání odborných a společenských akcí, které přispívají k rozvoji
kompetencí žáků a zároveň podporují pozitivní vztahy mezi školou, žáky a širší komunito u.
Výborné materiální podmínky pro praktické vzdělávání udržují vyučovaný obor vzdělání
v kontaktu s aktuálními trendy, směřují k těsnějšímu sepětí výuky a praxe a přispívají
k úspěšnému naplňování profilu absolventa.


                          Hodnocení průběhu vzdělávání
V hospitovaných hodinách všeobecně vzdělávacích předmětů byla příjemná a tvůrčí
pracovní atmosféra. K dobré kvalitě výuky přispívala odbornost pedagogů. Vzdělávac í
strategie odpovídaly charakteru probíraného učiva. Vyučující kombinovali frontální výuku
s dobře organizovanou skupinovou či párovou prací, do níž se žáci aktivně zapojovali a která
současně zvyšovala efektivitu vzdělávání. V úvodu nebo v průběhu výuky byli žáci
seznámeni se vzdělávacím cílem, ten byl v závěru většiny hodin reflektován. Při probírání
nového učiva vycházeli učitelé z dosavadních znalostí a zkušeností žáků, podněcovali je
k diskuzi. Vyučující kladli na žáky jasné a přiměřené požadavky a průběžně ověřovali, zda
žáci zadávaným úkolům porozuměli. Všichni žáci plnili obsahem i náročností stejné úkoly,
neměli možnost vybírat si zadání různé kognitivní náročnosti dle svých schopností
a dovedností. Při výkladu využívali pedagogové prezentační techniku, méně však pracovali
s informačními zdroji a podporovali kritické myšlení žáků. Ve většině hodin nebyli žáci
vedeni k rozvoji hodnoticích dovedností, formativní hodnocení využívala jen část pedagogů.
Výuka odborných předmětů probíhala pod vedením kvalifikovaných a zkušených pedagogů.
Většinou byla využita společná práce formou řízeného rozhovoru a výkladu. K upevnění
probíraného učiva byla zařazena samostatná práce, při které učitelé poskytovali žákům
individuální podporu. Zadávané úkoly však nebyly v žádné hodině diferencované podle
kognitivních schopností jednotlivých žáků. Významným pozitivem bylo vhodné
propojování probíraných témat s běžným životem a zkušenostmi žáků. Výjimečně byla
využita práce s různorodými informačními zdroji a jejich analýza či následná prezentace
výsledků. V závěru hodin někteří učitelé společně se žáky shrnuli probrané téma, zpětnou
vazbu však získávali ojediněle. K sebehodnocení nebo vzájemnému hodnocení žáci vedeni
nebyli.
Velmi efektivně probíhalo osvojování odborných kompetencí v rámci praktického
vyučování. Sledovaná praktická výuka se konala v nadstandardně vybavených odborných
učebnách (kuchařské studio, učebny pro výuku stolničení). Na základě získanýc h
teoretických poznatků byly účelně rozvíjeny praktické dovednosti jednotlivců. Při
praktických činnostech byli žáci vedeni k samostatnosti, aktivně se do výuky zapojovali,
ochotně s vyučujícími spolupracovali a vykonávali zadávané úkoly. Příjemná pracovní
atmosféra vhodně podporovala proces učení.
K obohacení vzdělávacího procesu škola pravidelně organizuje tematicky zaměřené
gastronomické akce, přednášky a besedy, kterých se účastní odborníci z praxe. Tito
odborníci se aktivně zapojují do výuky klíčových předmětů, jako jsou technologie přípravy
pokrmů a technika obsluhy a služeb, čímž zajišťují propojení teoretických znalostí


                                            3/7
s praktickými zkušenostmi. Výuka odborných předmětů probíhá vždy v profesním oblečení,
čímž je podporováno budování profesní identity žáků. Škola rovněž do vzdělává ní
implementovala projekt Kulinářské umění, který prostupuje všemi odbornými předměty a je
zaměřen na rozvoj kreativity, inovací a estetického cítění v gastronomii. Tento projekt je
jedním z klíčových pilířů vzdělávací strategie školy, která se zaměřuje na přípravu žáků na
náročné požadavky moderní gastronomie a hotelnictví.


                          Hodnocení výsledků vzdělávání
O průběhu a výsledcích vzdělávání jsou zákonní zástupci informová ní prostřednictvím
školního informačního systému, na pravidelných třídních schůzkách a v případě potřeby při
individuálních schůzkách. Ukázku získaných odborných dovedností prezentují žáci prvních
ročníků svým rodičům v rámci třídní schůzky, na které pro ně připravují raut. Pro ověřování
dosahování očekávaných výstupů podle školního vzdělávacího programu používají
pedagogové standardní evaluační nástroje. Pro zjišťování úrovně znalostí na začátku studiu
zadávají učitelé žákům vstupní testy z českého jazyka, matematiky a cizího jazyka. Na
základě jejich vyhodnocení se následně ve výuce věnují procvičování učiva, v němž žáci
nejčastěji chybovali. Významným nástrojem pro ověřování odborných znalostí a dovedností
jsou ve druhém a třetím ročníku tzv. znalostní zkoušky, které se skládají z testů a praxe.
Pokud žák neuspěje, má možnost tuto zkoušku absolvovat opakovaně. Žákům ohroženým
školním neúspěchem nabízí učitelé doučování a individuální konzultace. O efektivitě této
podpory svědčí jen minimální počet žáků, kteří na konci školního roku neprospějí.
V rámci přípravy na společnou část maturitní zkoušky zařazují pedagogové ve výuce
průběžně úlohy z didaktických testů. Pro odbornou profilovou zkoušku mají žáci k dispozic i
materiály zpracované pro jednotlivá témata. Intenzivní příprava je pak realizována ve
čtvrtém ročníku. O účinnosti podpory žáků v průběhu vzdělávání svědčí výsledky školy při
ukončování vzdělávání maturitní zkouškou. Ve školním roce 2023/2024 uspěli po
podzimním termínu všichni žáci, kteří se k maturitní zkoušce přihlásili. Ve školním roce
2022/2023 byla úspěšnost školy ve všech částech maturitní zkoušky srovnatelná
s republikovým průměrem v dané skupině oborů.
Žáci školy jsou motivováni k účasti v různých soutěžích a přehlídkách. Vynikajíc íc h
výsledků dosahují pravidelně v odborných soutěžích na národní i mezinárodní úrovni. Mezi
nejvýznamnější úspěchy patří ocenění v soutěžích, jako jsou Gastro Hradec Vitana Cup,
Bidfood Gastro Junior, Team Challenge pořádaný Českou barmanskou asociací anebo
Brněnský vánoční pohár. Vysokou úroveň odborného vzdělávání také dokládají uznání
a ocenění ze strany odborné veřejnosti a profesních asociací. Škola je držitelkou prestižníc h
certifikátů „Certifikát kvality vzdělávání v gastronomických oborech“ od Asociace kuchařů
a cukrářů České republiky či ocenění „Škola roku“ udělené Asociací hotelů a restaurací
České republiky. K rozvoji občanských i odborných kompetencí žáků přispívají také četné
mimoškolní akce a aktivity, kterými jsou například vítání prvních ročníků na gril party,
halloween, den otevřených dveří, různé tematické přednášky, exkurze a kurzy. Odborné
vzdělávání realizované školou dosahuje mimořádně vysoké úrovně. Škola systematick y
propojuje teoretickou výuku s praktickým vzděláváním, čímž poskytuje svým žákům
ucelený a plnohodnotný základ pro budoucí profesní uplatnění.
Výchovné poradenství je propojeno s prevencí rizikového chování. Pedagogové jsou
informováni o vzdělávacích potřebách žáků se speciálními vzdělávacími potřebami,
v případě potřeby škola spolupracuje se zákonnými zástupci. Systém prevence se vzhlede m
k nízké míře rizikového chování žáků školy jeví jako přiměřeně účinný. Preventivní


                                             4/7
programy školy jsou v aktuálním školním roce zaměřeny na klima tříd, posilová ní
vzájemných vztahů, snížení počtu rizikového chování žáků (záškoláctví, závislostní chování,
šikana aj.) a vedení žáků ke zdravému životnímu stylu. Osvědčeným prostředkem pro
vytváření pozitivního klimatu v třídních kolektivech jsou pořádané adaptační aktivity pro
žáky prvních ročníků, třídnické hodiny, úzká spolupráce s rodiči žáků, kteří jsou
významnými partnery při vzdělání a dodržování pravidel stanovené kultury školy (etický
kodex) a tzv. třídního desatera.


                                         Závěry
Vývoj školy
–   Systematicky se zlepšují materiálně-technické podmínky pro vzdělávání.
–   Dlouhodobě přetrvává vysoká úroveň odborného vzdělávání včetně efektivní spolupráce
    se sociálními partnery v tuzemsku i zahraničí.
–   Škole se i nadále daří naplňovat svůj etický kodex spolu s budováním pozitivního vztahu
    žáků k profesi.
–   V letošním školním roce došlo k významné obměně pedagogického sboru.
–   Přetrvává absence diferenciace a individualizace výuky.
–   Částečné rezervy vykazuje kontrolní systém.
Silné stránky
– Efektivní prezentace školy na veřejnosti vytváří pozitivní obraz o škole a účelně
  podporuje zájem o vzdělávání v ní. (1.1)
– Vysoká úroveň spolupráce se sociálními partnery v tuzemsku i zahraničí význa mně
  přispívá k naplňování odborných kompetencí absolventů a jejich následnému uplatnění
  v praxi. (1.5)
– Nadstandardní úroveň odborné výuky výrazně ovlivňuje naplňování stanovených cílů
  vzdělávání. (5.3.)
– Systematické je zapojování talentovaných žáků do četných školních a mimoškolních akcí,
  opakovaně významných úspěchů dosahují žáci školy v soutěžích na republikové úrovni.
  (5.3.)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Méně funkční kontrolní mechanizmy neumožňují včasné odhalení nedostatků v činnosti
  školy. (2.1.)
– Metodická podpora poskytovaná pedagogům není dostatečně účinná v oblasti
  diferenciace a individualizace výuky, využití formativního hodnocení, v práci
  s informačními zdroji a rozvoji kritického myšlení žáků. (2.3)
– Pedagogové nepravidelně zařazují v průběhu výuky práci s informačními zdroji, méně
  jsou využívány metody podporující rozvoj kritického myšlení. (4.2)




                                            5/7
– Absence diferenciace a individualizace vzdělávacího obsahu a zadávaných úkolů
  nezohledňuje kognitivní schopnosti jednotlivých žáků. Pedagogové ve výuce méně
  podporují rozvoj hodnoticích dovedností žáků. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
–     V návaznosti na hospitační činnost poskytovat pedagogům účinnou metodickou podporu
      vedoucí ke zkvalitňování vzdělávacího procesu.
–     Další vzdělávání pedagogů více zaměřit na slabé stránky ve výuce (individualizace
      a diferenciace vzdělávacího obsahu a zadávaných úloh, formativní hodnocení, práce
      s informačními zdroji a rozvoj kritického myšlení).
–     Diferencovat a individualizovat výuku, pravidelně zařazovat práci s informačními zdroji
      a rozvíjet kritické myšlení žáků, zefektivnit práci se vzdělávacím cílem a využívat
      formativní hodnocení, které by podporovalo rozvoj každého žáka.
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                     Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 10 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


              Seznam dokladů, o které se inspekční zjištění opírají
 1.     Společenská smlouva mezi účastníky PhDr. Miloslavem Bukačem a Mgr. Vlastou
        Bukačovou o společnosti s ručením omezeným z 26. 6. 1996
 2.     Jmenování ředitelky školy ze dne 2. 7. 1996 s účinností od 3. 7. 1996
 3.     Dlouhodobá koncepce rozvoje školy na období 2020-2026
 4.     Školní řád s účinností od 1. 9. 2024
 5.     Plán kontrolní a hospitační činnosti včetně hospitačních záznamů, školní roky
        2023/2024 a 2024/2025 (vzorek)
 6.     Záznamy z pedagogických rad a metodických sdružení, školní roky 2023/2024
        a 2024/2025 (vzorek)
 7.     Školní vzdělávací program vyučovaného oboru vzdělání platný ve školním roce
        2024/2025
 8.     Plán dalšího vzdělávání pedagogických pracovníků, školní rok 2024/2025




                                              6/7
 9.   Personální dokumentace pedagogických pracovníků včetně osvědčení z dalšího
      vzdělávání vedená k termínu inspekční činnosti (vzorek)
10.   Školní matrika, školní roky 2023/2024, 2024/2025 do termínu inspekční činnosti
      (vzorek)
11.   Třídní knihy, školní roky 2023/2024, 2024/2025 do termínu inspekční činnosti
      (vzorek)
12.   Dokumentace k výchovnému poradenství a prevenci rizikového chování žáků vedená
      k datu inspekční činnosti
13.   Dokumentace k ukončování vzdělávání maturitní zkouškou, zkušební období
      2023-2025
14.   Výroční zpráva, školní rok 2023-2024
15.   Inspekční zpráva České školní inspekce č. j.: ČŠIU-1801/17-U (ze dne 6. 12. 2017)
16.   Webové stránky školy: www.bukaschool.cz


                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Ilona Hronová, školní inspektorka, vedoucí inspekčního týmu
 Ing. Anna Kejřová, školní inspektorka
 PhDr. Alena Pilousová, školní inspektorka
 PhDr. Karel Vratišovský, odborník v oblasti gastronomických oborů a hotelnictví
4. 2. 2025




                                          7/7
