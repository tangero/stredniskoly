                                  Česká školní inspekce
                                Moravskoslezský inspektorát
______________________________________________________________________________________________________ ______




                         IN S P E K Č N Í ZP R ÁVA
                                           Čj. ČŠIT-953/22-T


Název                                Gymnázium, Třinec, příspěvková organizace
Sídlo                                Komenského 713, 739 61 Třinec
E-mail                               sekretariat@gymtri.cz
IČ                                   00601390
Identifikátor                        600016269
Právní forma                         příspěvková organizace
Zastupující                          Mgr. Romana Cieslarová, Ph.D.
Zřizovatel                           Moravskoslezský kraj
Místo inspekční činnosti             Komenského 713, 739 61 Třinec
Termín inspekční činnosti            24. 5. 2022, 26. 5. – 27. 5. 2022 a 30. 5. 2022


Inspekční činnost byla zahájena předložením pověření k inspekční činnosti.


                                  Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.




2021/2022
                                   Charakteristika
Gymnázium, Třinec, příspěvková organizace (dále „škola“) vykonává činnost střední školy
a školní jídelny. Ve školním roce 2021/2022 vzdělávala střední škola žáky v denní formě
vzdělávání v oborech vzdělání 79-41-K/41 Gymnázium (čtyřleté), 79-41-K/61 Gymnázium
(šestileté) a 79-41-K/81 Gymnázium (osmileté). V 16 třídách navštěvovalo školu 478 žáků,
z toho 206 žáků se vzdělávalo v osmiletém gymnáziu, 29 žáků v maturitním ročníku
šestiletého gymnázia a 243 žáků ve čtyřletém gymnáziu. Ve školním roce 2021/2022 eviduje
škola sedm žáků se speciálními vzdělávacími potřebami, tři z nich jsou vzděláváni podle
individuálního vzdělávacího plánu. Jednomu žákovi bylo povoleno vzdělávání podle
individuálního vzdělávacího plánu z jiných závažných důvodů.


                         Hodnocení podmínek vzdělávání
Ředitelka školy vykonává funkci od srpna 2012. Na organizaci a hodnocení vzdělávání se
společně s ní podílí dva zástupci. Vymezení kompetencí a povinností jednotlivýc h
pracovníků je účelné a odpovídá podmínkám a potřebám školy. Řízení školy vychází ze
zpracované strategie rozvoje školy, stanovené cíle jsou reálné a odráží se v činnosti školy.
Naplňovanou prioritou ve školním roce 2021/2022 je zavádění kompetenčního modelu
kvalitní pedagogické práce, rozvíjení kolegiální podpory pedagogů vzděláváním vybraných
učitelů a vedení školy v mentoringu, zajištění služeb školního psychologa pro žáky,
vytvoření funkce koordinátora pro práci s nadanými žáky a další vzdělávání pedagogů v této
oblasti. Škola má funkčně nastavený systém porad, pracovních schůzek a interní
komunikace. Optimálně je využívána pro komunikaci i sdílení studijních materiálů jednotná
platforma z období distanční výuky. Systém řízení, plánovaní a kontroly je plně funkční
a umožňuje efektivní průběžné monitorování činnosti školy. Pro zkvalitňování činnosti
školy jsou vhodně využívány i závěry realizovaných dotazníkových šetření mezi žáky
i pedagogy, které byly zaměřené na klima školy.
Hospitační činnost je prováděna pravidelně, pedagogům je poskytována potřebná zpětná
vazba na kvalitu výuky včetně doporučení pro jejich další pedagogickou práci. Přínosem pro
další rozvoj pedagogických procesů je zavedení plánů profesního rozvoje a každoroční
hodnotící pohovory s pedagogy. Účelně je nastaven harmonogram práce se začínajíc ími
učiteli. Ředitelka školy vytváří podmínky pro další vzdělávání pedagogických pracovníků
a věnuje dostatečnou pozornost také vlastnímu profesnímu rozvoji. Velký důraz je kladen
na sdílení získaných poznatků a jejich praktické zavádění do výuky. Uplatnění zkušeností
z dalšího vzdělávání bylo v průběhu hospitační činnosti zřejmé. Aktivní spolupráce učitelů
spočívá v předávání pedagogických zkušeností a v inspiraci prostřednictvím vzájemnýc h
hospitací, ve výměně materiálů k výuce a v potřebné míře je orientována také na vzdělávac í
výsledky žáků. Po období mimořádných opatření se činnost předmětových komisí cíleně
zaměřila na efektivní práci se vzdělávacím obsahem, zejména na mapování dosažených
znalostí včetně sebereflexe žáků, přizpůsobení rozsahu a hloubky učiva možnostem žáků
a na další využívání pozitivních zkušeností z on-line výuky.
Ředitelka školy usiluje o konstruktivní komunikaci s pedagogy, žáky i jejich zákonnými
zástupci. Aktivně spolupracuje se „Sdružením rodičů a přátel školy Gymnázia Třinec“,
setkává se se zástupci školního parlamentu k projednání žákovských námětů. Žákům
i zákonným zástupcům jsou poskytovány poradenské a konzultační služby v rámci školního
poradenského pracoviště. Do vzdělávání žáků se pozitivně promítá spolupráce školy
s různými organizacemi, institucemi a odborníky např. v oblasti prevence, péče o žáky se
speciálními vzdělávacími potřebami, dobrovolnické činnosti, podpory nadaných žáků.



2021/2022                                    2
Zapojení školy do projektových aktivit umožňuje využití finančních prostředků např. na
mobilitu žáků a pedagogů, tandemovou výuku, doučování žáků a zakoupení notebooků pro
potřeby žáků i učitelů.
Prostorové podmínky, skladba a kvalitní vybavení odborných učeben odpovídají potřebám
realizovaných školních vzdělávacích programů. Ředitelka školy stav materiálních podmínek
průběžně vyhodnocuje a zlepšuje. Od poslední inspekční činnosti ve školním roce
2013/2014 došlo k vybavení učeben didaktickou technikou, byla zřízena přírodovědná
učebna, modernizovány dvě jazykové učebny a rekonstruována chemická laboratoř. Byl
dokončen bezbariérový přístup a vybudováno nové školní hřiště. V průběhu hospitační
činnosti byly odborné učebny i materiálně-technické vybavení účelně využívány. Škola
průběžně vyhodnocuje rizika v oblasti bezpečnosti a ochrany zdraví a poskytuje žákům
potřebné informace k jejich prevenci. Úrazovost žáků má klesající tendenci, vedení školy
provádí její rozbor a přijímá potřebná opatření. Školní stravování je zajištěno ve školní
jídelně, která je součástí školy.


                          Hodnocení průběhu vzdělávání
Průběh vzdělávání byl sledován hospitacemi ve třídách osmiletého a čtyřletého gymná zia,
v obou oborech vzdělání byla výuka srovnatelná. Společným znakem sledované výuky bylo
pozitivní klima spočívající ve vstřícném vztahu učitelů k žákům, vzájemném respektu
a příjemné pracovní atmosféře. Žáci bez obav kladli dotazy, sdělovali své názory
a zapojovali se do diskuze. Většina sledované výuky se vyznačovala činnostním učením.
Žáci byli podněcováni k přemýšlení, samostatnému odvozování nových poznatků,
argumentaci. Pracovali s různými typy úloh včetně problémových, promyšleně byly do
výuky zařazovány i aktivity rozvíjející kritické myšlení. Propojení vzdělávacího obsahu
s reálnými situacemi i vlastními zkušenostmi žáků a příklady praktického využití získanýc h
dovedností a poznatků podporovalo vnitřní motivaci žáků. Účelně bylo uplatňováno široké
spektrum metod a forem práce, které umožňovaly rovnoměrné aktivní zapojení žáků do
výuky. Ve většině sledované výuky byla využívána práce ve dvojicích a skupinách
k vzájemnému učení žáků a rozvíjení jejich dovednosti pracovat, komunikovat a plnit úkoly
v týmu. Při práci s pracovními listy, učebnicemi a literními ukázkami byli žáci vedeni k práci
s informacemi. Příležitosti pro samostatné vyhledávání, porovnávání a vyhodnoce ní
informací z různých zdrojů byly vytvářeny jen v menší části výuky. Běžnou součástí
vzdělávání bylo průběžné i závěrečné sebehodnocení žáků, případně vzájemné hodnocení
pracovních skupin. Pouze ojediněle probíhalo vzájemné hodnocení podle předem
oznámených kritérií.
Ve vzdělávání v českém jazyce převládala vysoká aktivizace žáků a skupinová práce
s rozdělením rolí a úkolů i jejím vyhodnocením. Zařazené aktivity byly zacílené na utváření
postojů, rozvoj žákovských kompetencí, kritického myšlení a čtenářské gramotnosti. Při
práci s texty žáci prováděli literárně teoretický a jazykový rozbor ukázek a byli vedeni
i k samostatnému myšlenkovému uchopení literárního díla. V průběhu výuky byly
vytvářeny četné příležitosti k řečovým projevům, prezentaci skupinové práce před třídou,
důraz byl kladen na obsahově správné formulace i používání spisovného českého jazyka.
Výuka cizích jazyků (anglického, německého, španělského a ruského) se vyznačova la
vysokou úrovní řečových dovedností žáků a schopností vzájemné spolupráce. Učitelé
vytvářeli podnětné jazykové prostředí, byly rozvíjeny všechny jazykové dovednosti,
dostatečná pozornost byla věnována komunikačním dovednostem a vzájemné interakci
žáků. Témata dialogů vedených ve dvojicích nebo skupinách vhodně korespondovala
s reálnými situacemi. Zařazované metody a formy práce byly účelné a vedly k naplňová ní


2021/2022                                     3
stanovených cílů ve výuce. Vzdělávání probíhalo výhradně v cílových jazycích, efektivně
byla využita audiovizuální technika a různé aplikace.
Ve společenskovědních předmětech byli žáci optimálně motivováni propojením probírané
látky s vlastními zkušenostmi z reálných životních situací, které přispívaly i k utváření
postojů žáků. V dějepise byla uplatněna badatelsky orientovaná výuka. Při práci
s historickými prameny byli žáci cíleně vedeni ke kritickému myšlení a posouzení
historických dějů a jejich následných odrazů v životě společnosti. V průběhu vzdělává ní
v základech společenských věd byli žáci účinně podněcováni k otevřené diskusi
a argumentaci. Při skupinovém řešení problémových otázek byl efektivně využit potenciál
žáků s vysokou úrovní vyjadřování. Propojení učiva s poznatky z jiných předmětů umožnilo
jeho pochopení v širších souvislostech.
Při výuce matematiky byly efektivně zařazovány úkoly různé obtížnosti. Vhodně volenými
úlohami byla rozvíjena matematická i čtenářská gramotnost a logické myšlení. Efektivitu
dosahování vzdělávacích cílů zvyšovalo časté propojení opakování a procvičování již
osvojeného učiva s jeho rozšiřováním o nové matematické poznatky a využití vhodných
pomůcek (např. modelů těles) pro rozvoj prostorové představivosti. Výuka přírodovědnýc h
předmětů byla promyšlená a účelně strukturovaná. Zvolené formy a metody práce
podněcovaly samostatné tvořivé myšlení u žáků, ve výuce nechyběl ani badatelský prvek,
aktivity podporující kritické myšlení žáků a práci s různými zdroji. Učivo navazovalo na již
osvojené vědomosti žáků a bylo vhodně aplikováno na situace a příklady z běžného života.
K podpoře názornosti a představivosti přispěla jeho kvalitní vizualizace a zařazení
žákovských pokusů.
V tělesné výchově učitelé dbali na dodržování bezpečnosti, kladli důraz na podporu
pozornosti, soustředěnost, dodržování nastavených pravidel chování, ohleduplno st
a zvládání emocí. Hravou formou byla rozvíjena zejména obratnost, pohyblivost, koordinace
a tělesná zdatnost žáků i pozitivní vztah k pohybu. Zvolené činnosti vedly k osvojování
pohybových dovedností v souladu s individuálními předpoklady jednotlivců. Dosažení
stanovených cílů podpořily účelně zvolené metody výuky, kvalitní názorná ukázka, důraz
na správné provedení pohybového úkonu a průběžná individuální zpětná vazba. Žáci byli
vhodně motivováni a pozitivně oceňováni i za dílčí úspěch a snahu.
Nabídka volitelných předmětů napříč obory (semináře z cizích jazyků, dějepisu,
matematiky, fyziky, informatiky, chemie, biologie a společenských věd) umožňuje žákům
profilovat se podle jejich zájmů a předpokládaného dalšího studia. V průběhu celého
školního roku organizuje škola různé aktivity (kurzy, exkurze, terénní cvičení, přednášky,
projektové dny, zájezdy, kulturní a sportovní akce), které doplňují běžnou výuku
a prohlubují znalosti i dovednosti žáků.


                          Hodnocení výsledků vzdělávání
Dosažené znalosti a dovednosti žáků jsou průběžně ověřovány a vyhodnocová ny
v pedagogických radách i v předmětových komisích. Žáci školy dosahují v průběhu
vzdělávání velmi dobrých studijních výsledků. Ve školním roce 2020/2021 prospěli všichni
žáci, 68 % s vyznamenáním. Žákům s případnými studijními obtížemi je poskytováno
individuální doučování a konzultace. Zákonní zástupci jsou o prospěchu žáků informo vá ni
prostřednictvím elektronického informačního systému a při pravidelných třídníc h
schůzkách. K objektivnímu posouzení výsledků vzdělávání se škola zapojila do externího
testování. Po období distančního vzdělávání využila možnost dobrovolné účasti na ověření
výsledků žáků vybraných ročníků osmiletého gymnázia v českém jazyce, matematice


2021/2022                                    4
a anglickém jazyce. Zjištěné výsledky jsou v příslušných předmětových komisíc h
analyzovány, je prováděn rozbor chybovosti a identifikace neúspěšně řešených úloh. Podle
potřeby jsou přijímána adekvátní opatření k dalšímu směřování vzdělávacího procesu.
Zpětnou vazbu na dosaženou úroveň poskytovaného vzdělávání získává škola rovněž
z úspěšnosti žáků u maturitních zkoušek a při přijímacím řízení k dalšímu studiu.
Ve společné části maturitní zkoušky jsou výsledky žáků především v českém jazyce
a matematice v průměru dlouhodobě lepší než průměr stejného oboru vzdělání v České
republice. K výsledkům maturitní zkoušky z cizího jazyka, které byly ve školním roce
2017/2018 horší než průměr stejného oboru vzdělání v České republice, přijala škola účinná
opatření. V dalších školních letech žáci každoročně vykazují při ukončování vzdělává ní
stoprocentní úspěšnost. V dalším studiu na vysokých školách pokračuje 98 % absolventů
školního roku 2020/2021.
K minimálnímu výskytu rizikového chování žáků školy přispívají tematicky zaměřené
preventivní aktivity v průběhu celého vzdělávání, vhodná témata primární prevence jsou
začleňována do výuky vybraných předmětů, pro nové třídní kolektivy jsou pořádány
adaptační kurzy. Po návratu žáků z distanční výuky byly realizovány činnosti zacílené
zejména na podporu psychické pohody žáků. Podle potřeb třídních učitelů vytváří školní
psycholožka programy pro třídní kolektivy. Organizováním celoškolních akcí a soutěží
škola umožňuje setkávání a poznávání se žáků všech ročníků.
V průběhu celého školního roku jsou žáci motivováni k účasti ve středoškolské odborné
činnosti, četných vědomostních olympiádách a různých soutěžích s postupem a umístě ním
na předních místech v regionálních kolech. Úspěchy zaznamenali žáci také v celostátníc h
soutěžích a olympiádách, na mezinárodní úrovni reprezentovali žáci školu např. v olympiádě
přírodovědných předmětů, lingvistické a astronomické. Žáci s nadáním nebo hlubš ím
zájmem o konkrétní obory se účastní soutěží, přednášek a workshopů organizova nýc h
vysokými školami. Ve spolupráci s Cambridge Center jsou pro žáky zajišťovány přípravné
kurzy ke složení mezinárodně uznávané jazykové zkoušky. K rozvoji nadání žáků, jejich
znalostí a praktických dovedností přispívá i činnost kroužku fiktivních firem a robotiky.
Zapojením žáků do projektu Erasmus+ a četných aktivit škola cíleně podporuje jejich
angažovanost i rozvoj občanských, sociálních a komunikačních kompetencí. Žáci školy
aktivně pracují ve školním parlamentu, účastní se charitativních sbírek a dobrovolnické
činnosti. Svou kreativitu uplatňují při tvorbě školního časopisu „Amos“. Účast žáků
v programu „Mezinárodní cena vévody z Edinburghu“ podporuje jejich všestranný osobní
rozvoj v oblasti sportu, rozvoje talentu, dobrovolnictví a dobrodružné expedici. Vzájemné
předávání zkušeností i rozvoj prezentačních a komunikačních dovedností škola podporuje
pořádáním studentské vědecké konference, při které žáci před porotou prezentují svou
projektovou práci na zadané téma. Sounáležitost s komunitou města je posilována např.
pořádáním přednášek pro seniory, žáci se podílí na projektu revitalizace parku před školou,
školní pěvecký sbor vystupuje na vánočních koncertech pro žáky a rodiče i při různých
společenských akcích města.
O aktivitách a činnosti školy je veřejnost informována prostřednictvím webových stránek
a sociálních sítí. Škola se úspěšně prezentuje organizováním „Dne otevřených dveří“, při
spolupráci se základními školami, v regionálním tisku a televizi.




2021/2022                                   5
                                          Závěry
Vývoj školy
- Od poslední inspekční činnosti ve školním roce 2013/2014 začala škola vzdělávat žáky
  v oboru vzdělání 79-41-K/81 Gymnázium osmileté (od školního roku 2015/2016).
  V důsledku útlumu vzdělávání v oboru 79-41-K/61 Gymnázium šestileté byl postupně
  snižován počet tříd z jedenácti na jednu.
- Škola se zapojila do projektu „Erasmus+“ zaměřeného na mobilitu žáků i pedagogů.
- Vedení školy pracuje s kompetenčním modelem kvalitní pedagogické práce.
- Zlepšily se materiální podmínky pro vzdělávání. Závěry a doporučení z předchozí
  inspekční činnosti byly zohledněny.


Silné stránky
- Systematické pedagogické vedení a aktivní spolupráce pedagogů podporují kvalitu
  poskytovaného vzdělávání a vytváření příznivého pracovního klimatu.
- Promyšlená a efektivní volba vzdělávacích strategií umožňuje aktivní zapojení žáků
  do výuky a jejich spolupráci, rozvíjí kritické myšlení a podporuje vnitřní motivaci.
- Cílená práce s výsledky vzdělávání se pozitivně promítá do vysoké úspěšnosti žáků
  v průběhu i při ukončování vzdělávání, v externím testování a v soutěžích.
- Zapojení žáků do školních a mimoškolních aktivit             podporuje rozvoj    jejich
  komunikačních, osobnostních a sociálních dovedností.


Slabé stránky a/nebo příležitosti ke zlepšení
- Žáci jsou v nižší míře vedeni k samostatné práci s informacemi z více různých zdrojů,
  k jejich vyhledávání, porovnávání a vyhodnocení.


Doporučení pro zlepšení činnosti školy
- Vytvářet ve výuce podle možností více příležitostí pro samostatnou práci žáků s různými
  typy informačních zdrojů.
- Nastavit pro sebereflexi žáků hodnotící kritéria.




2021/2022                                     6
                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 7 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Moravskoslezský inspektorát,
Matiční 20, 702 00 Ostrava, případně prostřednictvím datové schránky (g7zais9), nebo
na e-podatelnu csi.t@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Školní vzdělávací program pro čtyřleté studium včetně dodatků platný od 1. 9. 2014,
       aktualizace k 1. 9. 2019
 2.    Školní vzdělávací program pro šestileté studium včetně dodatků platný od 1. 9. 2014,
       aktualizace k 1. 9. 2019
 3.    Školní vzdělávací program pro osmileté studium včetně dodatků platný od 1. 9. 2021
 4.    Metodické doporučení pro práci se vzdělávacím obsahem ve školním roce 2021/2022
       za jednotlivé předmětové komise Gymnázia Třinec
 5.    Strategie rozvoje školy v letech 2021 – 2024 ze září 2021
 6.    Výroční zpráva o činnosti školy za školní rok 2020/2021
 7.    Plán kontrolní a hospitační činnosti ve školním roce 2021/2022, Deník kontrolní
       činnosti ve školním roce 2021/2022
 8.    Plán dalšího vzdělávání pedagogických pracovníků na školní rok 2021/2022 ze dne
       27. 8. 2021
 9.    Záznamy z hospitační činnost ve školním roce 2020/2021 a 2021/2022 (vzorek)
10.    Zápisy z porad ve školním roce 2020/2021 a 2021/2022
11.    Zápisy z jednání předmětových komisí ve školním roce 2020/2021 a 2021/2022
       (vzorek)
12.    Školní preventivní strategie 2017 – 2022 ze dne 12. 9. 2017, Minimální preventivní
       program na školní rok 2021/2022 ze dne 1. 9. 2021, dokumentace žáků se speciálními
       vzdělávacími potřebami (vzorek)
13.    Personální dokumentace pedagogických pracovníků (vzorek)
14.    Školní matrika střední školy vedená ve školním roce 2021/2022 (vzorek)
15.    Výjimka z nejvyššího počtu žáků ve třídě ze dne 19. 7. 2021 a 5. 11. 2021
16.    Dokumentace k finančním podmínkám školy vedená ve školním roce 2020/2021
       a 2021/2022 k datu inspekční činnosti (vzorek)
17.    Dokumentace školy k zajištění bezpečnosti a ochrany zdraví žáků vedená ve školním
       roce 2021/2022 (vzorek)
18.    Dokumentace k zajištění školního stravování vedená ve školním roce 2021/2022
       (vzorek)




2021/2022                                    7
                                         Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Moravskoslezský
inspektorát, Matiční 20, 702 00 Ostrava, případně prostřednictvím datové schránky
(g7zais9), nebo na e-podatelnu csi.t@csicr.cz s připojením elektronického podpisu, a to
k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Šárka Šustková, školní inspektorka,       Mgr. Šárka Šustková v. r.
 vedoucí inspekčního týmu
 Mgr. Jan Szotkowski, školní inspektor          Mgr. Jan Szotkowski v. r.

 Ing. Magda Dirgasová, školní inspektorka       Ing. Magda Dirgasová v. r.

 Mgr. Sylva Kyselová, Ph.D, MBA, školní         Mgr. Sylva Kyselová, Ph.D, MBA v. r.
 inspektorka
 Mgr. Kateřina Anastázie Valasová, školní       Mgr. Kateřina Anastázie Valasová v. r.
 inspektorka
 Bc. Marcela Zahradníková, kontrolní            Bc. Marcela Zahradníková v. r.
 pracovnice
 Ing. Hana Maľarová, školní inspektorka         Ing. Hana Maľarová v. r.

V Ostravě 8. 6. 2022


Datum a podpis ředitelky školy potvrzující projednání a převzetí inspekční zprávy


 Mgr. Romana Cieslarová, Ph.D.,                 Mgr. Romana Cieslarová, Ph.D. v. r.
 ředitelka školy

V Třinci 13. 6. 2022




2021/2022                                   8
