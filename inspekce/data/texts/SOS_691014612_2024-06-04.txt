CSI0X00C9NTU




                              Česká školní inspekce
                               Ústecký inspektorát
                   W. Churchilla 6/1348, 400 01 Ústí nad Labem
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIU-1078/24-U
                                       Sp. zn. ČŠIU-S-87/24-U


Název                               Střední průmyslová škola Strojírna Litvínov
                                    spol. s r. o.
Sídlo                               Na Pavlu 2155, Horní Litvínov, 436 01 Litvínov
E-mail                              reditel@spslitvinov.cz
IČO                                 08 761 141
Identifikátor                       691 014 612
Právní forma                        společnost s r. o.
Zastupující                         Mgr. Daniel Urik
Zřizovatel                          Tomáš Maršík, Podkrušnohorská 1020,
                                    Horní Litvínov, 436 01 Litvínov
Místa inspekční činnosti            Čapkova 2137, Litvínov
                                    Na Pavlu 2155, Litvínov
                                    Ukrajinská 453, Litvínov
Inspekční činnost na místě          4. 6. 2024, 6. 6. − 7. 6. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) a odst. 7 zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.
Hodnocení podmínek, průběhu a výsledků vzdělávání poskytovaného střední školou podle
příslušných školních vzdělávacích programů.
Zjišťování a hodnocení naplnění školních vzdělávacích programů pro střední vzdělává ní
a jejich souladu s právními předpisy a rámcovými vzdělávacími programy.
                                    Charakteristika
Právnická osoba Střední průmyslová škola Strojírna Litvínov spol. s r. o. (dále „škola“) byla
založena v roce 2021 v souvislosti s potřebami regionu zajistit kvalifikované odborníky
strojírenských oborů. Vykonává činnost střední školy a od 1. 9. 2022 vzdělává žáky
v oborech vzdělání 23-41-M/01 Strojírenství, 23-56-H/01 Obráběč kovů a 23-51-H/01
Strojní mechanik.
K 31. 3. 2024 vykázala škola 96 žáků v 5 třídách 1. a 2. ročníku v denní formě vzdělává ní.
V době inspekční činnosti se ve škole vzdělávalo 6 žáků se speciálními vzdělávac ími
potřebami.
Další informace o škole je možné získat na webových stránkách školy na adrese
www.spslitvinov.cz.


                         Hodnocení podmínek vzdělávání
Ředitel školy je ve funkci od školního roku 2023/2024. Postupně začíná ve spolupráci
s pedagogy naplňovat koncepční záměry, kterými je poskytování kvalitního vzdělávání
v souladu se současnými trendy průmyslového oboru, úspěšné uplatnění absolventů na trhu
práce nebo v dalším studiu na vysokých školách. Vedení školy buduje odpovídajíc í
personální a materiální podmínky pro vzdělávání. Žákům poskytuje moderní zázemí v dílnách
s technologiemi, které jsou aktuálně využívány ve výrobních strojírenských provozech
s moderním zařízením. Efektivní a velmi zdařilá je spolupráce se sociálními partnery.
V tomto školním roce se podařilo obohatit síť partnerů o další subjekty. Jedná se zejména
o firmy, které se školou spolupracují při realizaci odborné praxe, stáží pedagogickýc h
pracovníků, exkurzí žáků nebo při zapojení odborníků z praxe do výuky odborných
předmětů. Spolupráce podporuje rozvoj odborných kompetencí žáků a motivuje je ke studiu
i budoucí profesi.
Ředitel školy postupně vytváří mechanismy pro monitorování a vyhodnocování kvality
poskytovaného vzdělávání. Kontrolní a hodnoticí mechanismy jsou převážně účinné.
Příležitostí ke zlepšení je metodická podpora pedagogů v oblasti využívání reflexe
vzdělávacích cílů, formativního hodnocení, diferenciace a individualizace výuky.
Vedení školy se snaží stabilizovat pedagogický sbor a zvýšit míru jeho kvalifikovanos ti.
Nedostatek zkušeností a chybějící pedagogické vzdělání se u některých pedagogů částečně
negativně projevilo v průběhu inspekčních hospitací v didaktické stránce výuky. Prioritou
dalšího vzdělávání je studium ke splnění kvalifikačních předpokladů, studium současných
didaktických trendů výuky i propojení praxe v oblasti strojírenství s odborným výcvike m
i teoretickými předměty. Poradenské služby ve škole efektivně zajišťuje výchovná
poradkyně a metodička prevence. Systém poradenských služeb a způsob sdílení informac í
s vyučujícími je funkční.
Škola má vhodné materiální předpoklady k tomu, aby při výuce vyučovaných oborů
naplňovala všechny požadavky stanovené příslušnými rámcovými vzdělávacími programy
Ve škole probíhají stavební úpravy přízemní části budovy, které zvýší počet učeben v příštím
školním roce. Výuka odborných předmětů je v současné době realizována v pěti učebnách
a ve dvou počítačových učebnách s vhodným materiálním zázemím. Výuka CNC
programování probíhá v hodinách teoretických předmětů a také ve výrobních halách
zřizovatele školy.




                                            2/7
                          Hodnocení průběhu vzdělávání
V hospitovaných hodinách teoretických předmětů byla příjemná a přátelská pracovní
atmosféra, pedagogové nejčastěji kombinovali frontální a skupinovou formu výuky
doplňovanou samostatnou prací. Ojediněle byla výuka vedena převážně frontální formou
s dominantním postavením učitele, kdy vyučující procvičoval učivo s nedostatečným
využitím aktivizačních prvků, což přispívalo k pasivitě některých žáků. V případě
zařazovaných skupinových forem se většina žáků aktivně zapojovala s cílem rozvíjet
kooperativní dovednosti. V hodinách však žákům nebyla nabízena možnost výběru
z diferencovaně zadávaných úloh, ze kterých by nejen žáci se speciálními vzdělávac ími
potřebami měli možnost volit si dle svých zájmů a kognitivní vyspělosti. Ne všichni žáci tak
měli možnost rozvíjet své individuální potřeby. V průběhu řešení úloh a při ověřování
odpovědí pedagogové získávali zpětnou vazbu o dílčích znalostech žáků, ale ve většině
hodin nedocházelo k vyhodnocování vzdělávacích cílů a individuálního pokroku. Žáci vždy
neměli možnost rozvíjet své hodnoticí dovednosti. Digitální technika byla účelně využívá na
k prezentování učiva a pro doplnění výkladu ze strany vyučujících, v hodině chemie měli
žáci možnost samostatně vyhledávat informace z různých zdrojů prostřednictvím vlastní
digitální techniky. Vyučujícím se dařilo efektivně propojovat teoretické poznatky s reálným
životem a praxí.
Sledovaná praktická výuka se konala ve strojírnách zřizovatele. Dobré materiá lní
a technické vybavení odpovídá současným požadavkům na trhu práce a vytváří předpoklady
pro úspěšné naplnění odborného profilu absolventa. Praktické dovednosti jednotlivců byly
účelně rozvíjeny. Žáci byli vedeni k samostatnosti, aktivně se do výuky zapojovali, ochotně
s vyučujícími spolupracovali a vykonávali zadávané úkoly. Příjemná pracovní atmosféra
odborného výcviku vhodně podporovala proces učení.


                          Hodnocení výsledků vzdělávání
O průběhu a výsledcích vzdělávání jsou zákonní zástupci informováni prostřednictvím
školního elektronického infomačního systému, na třídních schůzkách, při individuálníc h
konzultacích i formou jednání v tripartitách. K internímu ověřování pokroku ve výsledcíc h
vzdělávání žáků využívají pedagogové tradiční evaluační nástroje (především písemné
a ústní zkoušení). V prvním ročníku na začátku školního roku vyučující zadávají
diagnostické testy v hlavních předmětech a ve druhém ročníku testy prověřující úroveň
v odborných předmětech s cílem vyhodnotit pokrok žáků. V případě nevyhovující dosažené
úrovně znalostí a dovedností škola navrhuje opatření vedoucí k nápravě a dorovnání
požadovaných výsledků, což je téměř vždy efektivní. Pozitivně to dokládá vyhodnoce ní
závěru minulého školního roku, kdy pouze jeden žák neprospěl, ostatní žáci prospěli, z toho
tři žáci s vyznamenáním.
Individuální a skupinové výsledky vzdělávání jsou vyhodnocovány na čtvrtletních jednáních
pedagogické rady, porovnávány s dosaženými výsledky v předcházejícím školním roce
a podle potřeby jsou přijímána opatření ke zlepšení včetně vyhodnocování jejich účinnos ti.
Žáci ohroženi školní neúspěšností jsou sledováni a průběžně jim vyučující poskytují podporu
formou doučování, individuálními či skupinovými konzultacemi. U většiny žáků dochází ke
zlepšení. Se závěry analýz a účinností uplatňovaných opatření k jednotlivým předmětům je
vedení školy seznamováno na pravidelných schůzkách u „kulatých stolů“, kde jsou přítomni
pedagogové, třídní učitelé a předsedové tříd. Cílem je projednávat podněty, návrhy a získat
zpětnou vazbu. Vzhledem k nízkému počtu žáků školy se pedagogům daří příčiny školní
neúspěšnosti včas identifikovat. Pouze ojedinělá absence žáků je výsledkem účinné


                                            3/7
komunikace mezi aktéry vzdělávání a pozitivní motivace ze strany pedagogů. Z průběhu
hospitovaných hodin však vyplývají rezervy v zohledňování potřeb a možností nejen žáků
se speciálními vzdělávacími potřebami. Individuální přístup a diferenciace obsahu učiva ve
výuce nebyly většinou pedagogů využívány, což nepodporuje rozvoj individuálního
potenciálu každého žáka.
Pravidelně organizované adaptační pobytové kurzy na začátku školního roku pro první
ročníky mapují klima nových třídních kolektivů, pořádané aktivity v jejich průběhu jsou
účelně orientované zejména na upevňování dobrých vztahů mezi žáky a zúčastněnými
pedagogy.
Za účelem zažití úspěchu jsou žáci motivováni k účasti v mimoškolních aktivitách, zájemci
a žáci talentovaní reprezentují školu ve vědomostních a sportovních soutěžích. Mezi největší
úspěch školy patří postup do krajského kola ve florbalu. V zimním období škola organizuje
lyžařský výcvik, který se shledává s příznivou odezvou.
Činnost metodičky prevence je účelně zaměřena především na prevenci v oblasti
záškoláctví, projevů šikany, kyberšikany a vedení žáků ke zdravému životnímu stylu.
Jakékoliv náznaky problémového chování jsou řešeny bezodkladně, což přispívá k jejich
minimalizaci.


                                         Závěry
Vývoj školy
– Škola byla založena v roce 2021 v souvislosti s potřebami regionu zajistit kvalifiko va né
  odborníky strojírenských oborů.
– Ve školním roce 2022/2023 byla zahájena výuka žáků prvních ročníků oborů vzdělání
  Strojní mechanik, Obráběč kovů a Strojírenství.
– Ve školním roce 2023/2024 došlo ke změně na pozici ředitele školy.

Silné stránky
– Reálná vize založená na budování partnerské sítě s firmami z regionu i mimo něj vytváří
  dobré předpoklady pro zkvalitňování výuky odpovídající současným trendům
  a proměnám průmyslového oboru a podporuje odborné vzdělávání žáků i pedagogů. (1.1)
– Síť sociálních partnerů efektivně podporuje získávání odborných kompetencí a přípravu
  žáků na jejich budoucí pracovní uplatnění. (1.5)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz

Slabé stránky (oblasti ke zlepšení)
– Metodická podpora pedagogických pracovníků není zcela účinná. (2.3)
– Pedagogové žáky dostatečně nevedou k využívání různých informačních zdrojů
  a nepodporují rozvoj jejich kritického myšlení. (4.2)
– Nepravidelná reflexe naplnění vzdělávacích cílů ve výuce a absence formativního
  hodnocení omezuje účinnou zpětnou vazbu pedagogům a žákům o míře zvládnuté ho
  učiva. (4.3)




                                            4/7
– Diferenciace a individualizace vzdělávacího obsahu a zadávaných úkolů jen v malé míře
  zohledňují kognitivní schopnosti jednotlivých žáků. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz

Doporučení pro zlepšení činnosti školy
– Prostřednictvím hospitační činnosti poskytovat pedagogům účinnou zpětnou vazbu
  o kvalitě vzdělávacího procesu.
– Další vzdělávání pedagogických pracovníků zaměřit na oblasti formativního hodnocení,
  diferenciace a individualizace výuky.
– V průběhu výuky pravidelně zařazovat práci s informačními zdroji, vést žáky ke
  kritickému myšlení.
– Ve výuce systematicky využívat formativní hodnocení žáků.
– Prostřednictvím diferencované výuky a zadáváním úloh různé kognitivní náročnosti
  zohledňovat vzdělávací potřeby žáků dle jejich individuálních předpokladů.

Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 14 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Výpis z obchodního rejstříku, vedeného Krajským soudem v Ústí nad Labem, oddíl
      C, vložka 44598 (ze dne 1. 6. 2024)
 2.   Jmenování ředitele školy s účinností od 1. 8. 2023
 3.   Výpis z rejstříku škol a školských zařízení (ze dne 2. 6. 2024)
 4.   Výkaz o střední škole (M 8) podle stavu k 30. 9. 2023
 5.   Školní řád a Klasifikační řád s účinností od 1. 9. 2023
 6.   Organizační řád školy s účinností od 1. 9. 2023 včetně dodatků
 7.   Školní vzdělávací programy vyučovaných oborů vzdělání ve školním roce 2023/2024
 8.   Koncepce rozvoje školy – Vize školy, 1. 8. 2023
 9.   Plán kontrolní a hospitační činnosti včetně hospitačních záznamů vedených k termínu
      inspekční činnosti (vzorek)


                                            5/7
10.   Třídní knihy, školní rok 2023/2024 (vzorek)
11.   Školní matrika v elektronické podobě vedená k termínu inspekční činnosti (vzorek)
12.   Zápisy z pedagogických rad a metodických sdružení, školní roky 2022/2023
      a 2023/2024 (vzorek)
13.   Personální dokumentace pedagogických pracovníků včetně absolvovaného dalšího
      vzdělávání k termínu inspekční činnosti (vzorek)
14.   Dokumentace k výchovnému poradenství a prevenci rizikového chování vedená
      k termínu inspekční činnosti
15.   Rozvrhy hodin, školní rok 2023/2024
16.   Výroční zpráva, školní rok 2022/2023
17.   Webová stránky školy: www.spslitvinov.cz




                                         6/7
                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 PhDr. Alena Pilousová, školní inspektorka, vedoucí inspekčního týmu
 Mgr. Jaroslav Máliš, školní inspektor
 Bc. Jana Sejvalová, kontrolní pracovnice
 Ing. Jiří Bajan, odborník v oblasti strojírenských oborů
17. 7. 2024




                                          7/7
