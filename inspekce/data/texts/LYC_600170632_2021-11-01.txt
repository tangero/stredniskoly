                                     Česká školní inspekce
                                      Ústecký inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIU-917/21-U


Název                               Obchodní akademie a Střední odborná škola generála
                                    Františka Fajtla, Louny, příspěvková organizace
Sídlo                               Osvoboditelů 380, 440 01 Louny
E-mail                              vagnerova@sostlouny.cz
IČ                                  14 451 042
Identifikátor                       600 170 632
Právní forma                        Příspěvková organizace
Zastupující                         Mgr. Simona Vágnerová
Zřizovatel                          Ústecký kraj
Místa inspekční činnosti            Osvoboditelů 380, Říční 2684, Postoloprtská 1886
                                    a 2636, Louny
Termín inspekční činnosti           1. 11. 2021 − 4. 11. 2021


Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání poskytovaného střední
školou podle příslušných školních vzdělávacích programů. Zjišťování a hodnocení naplnění
školních vzdělávacích programů pro střední vzdělávání a jejich souladu s právními předpisy
a rámcovými vzdělávacími programy.




2021/2022
                                   Charakteristika
Obchodní akademie a Střední odborná škola generála Františka Fajtla, Louny, příspěvková
organizace (dále „škola“) vykonává činnost střední školy, školní jídelny a školní jídelny –
výdejny. K 30. 9. 2021 se ve škole vzdělávalo v denní formě vzdělávání 207 žáků v oborech
vzdělání poskytujících střední vzdělání s maturitní zkouškou (23-41-M/01 Strojírenství,
63-41-M/02 Obchodní akademie, 68-43-M/01 Veřejnosprávní činnost, 78-42-M/02
Ekonomické lyceum) a 215 žáků v oborech vzdělání poskytujících střední vzdělání
s výučním listem (23-51-H/01 Strojní mechanik, 23-68-H/01 Mechanik opravář motorových
vozidel, 31-58-H/01 Krejčí, 36-52-H/01 Instalatér, 36-7-H/01 Zedník, 66-52-H/01 Aranžér).
Naplněnost školy je nízká, pouze 34 %. V oborech vzdělání zakončených maturitní
zkouškou má největší naplněnost obor Strojírenství (45 %), nejméně žáků je v oboru
vzdělání Ekonomické lyceum (9 žáků v 1. ročníku). V oborech vzdělání poskytujíc íc h
střední vzdělání s výučním listem je nejvíce naplněn obor Aranžér (69 %), nejméně pak obor
Krejčí (19 %). Do běžných tříd bylo integrováno 23 žáků se speciálními vzdělávac ími
potřebami.
Další informace o škole lze        získat   na webových     stránkách   školy   na adrese
https://www.oasoslouny.cz/.


                         Hodnocení podmínek vzdělávání
Ve své koncepci ředitelka školy stanovila jako vzdělávací prioritu podporu rozvoje
odborných kompetencí žáků. To se díky spolupráci s celou řadou sociálních partnerů daří
velmi dobře. Dochází k účelnému propojování teorie s praxí a realizaci části odborné praxe
a odborného výcviku u zaměstnavatelů. Škola také podporuje zahraniční spolupráci,
především k rozvoji jazykových kompetencí. Vzhledem k mimořádným opatřením ve
vzdělávání v posledních školních rocích byly však tyto aktivity pozastaveny.
Dalším cílem vedení školy je udržovat stabilní počet žáků. To se daří jen částečně, počet
žáků v posledních letech mírně klesá. Výhodou školy je horizontálně i vertikálně prostupná
vzdělávací nabídka, která odpovídá požadavkům trhu práce. Absolventi se v praxi uplatňují
velmi dobře.
Pedagogický sbor je pro výuku ve velké míře kvalifikovaný, avšak chybějící pedagogická
kvalifikace některých nových učitelů se negativně projevila na metodické kvalitě výuky.
Vzdělávání pedagogů bylo vzhledem k epidemické situaci v posledních dvou školních
rocích realizováno převážně formou samostudia. Vedení školy jej systematicky nesledovalo
a nevyhodnocovalo jeho dopad na kvalitu poskytovaného vzdělávání.
Organizační, řídicí a kontrolní kompetence jsou účelně rozděleny mezi členy širšího vedení
školy, přesto se v činnosti školy vyskytují dílčí nedostatky. Kontrolní mechanismy nejsou
zcela účinné. Hospitační činnost byla v tomto školním roce realizována zatím jen v malém
rozsahu. Zpětná vazba, kterou vedení školy pedagogům ke kvalitě výuky poskytuje, se ve
sledované výuce téměř neprojevila. Také to je důvodem, proč se nedaří naplňovat cíle
stanovené v oblasti dosahovaných výsledků vzdělávání ve společné části maturitní zkoušky.
Žáci dosahují horších výsledků, než je republikový průměr v daných skupinách oborů.
Materiální vybavení školy, které je v rámci finančních možností průběžně obnovováno
a doplňováno, umožňuje naplňování školních vzdělávacích programů. Nové CNC stroje
přispívají k rozvoji odborných kompetencí žáků v technicky zaměřených oborech. Také
dobré vybavení učeben pro odborný výcvik oboru Aranžér a Krejčí účelně podporuje rozvoj



2021/2022                                   2
odborných kompetencí žáků. Ke zkvalitnění podmínek vzdělávání přispěla obnova
digitálních technologií.


                          Hodnocení průběhu vzdělávání
Do výuky si učitelé i žáci přenesli zkušenosti z distanční výuky. I nadále využívají sdílené
prostředí pro zadávání a odevzdávání úkolů nebo poskytování výukových materiálů.
Hospitované hodiny probíhaly v příjemné pracovní atmosféře, žáci bez obav odpovídali na
otázky a také otázky kladli. V oblasti podpory žáků k využití sebehodnocení či vzájemné ho
hodnocení jako motivačního faktoru k dalšímu učení a prostředku osobnostního rozvoje
nezaznamenala škola od poslední inspekční činnosti významný posun. Rovněž účelná práce
se vzdělávacím cílem a jeho vyhodnocení v závěru hodin nebyly ve většině navštíve nýc h
hodin teoretické výuky sledovány. Stejně jako při minulé inspekční činnosti nebyla zpravidla
v hodinách uplatňována individualizace a diferenciace dle potřeb jednotlivců. Didaktické
nedostatky se promítly do struktury hodiny, v níž nebyl jasně vymezen vzdělávací cíl, ani
ověřeno jeho naplnění.
Hospitované hodiny anglického a německého jazyka v maturitních oborech byly vedeny
téměř výhradně v cizím jazyce, což podporovalo perceptivní řečové dovednosti žáků.
Komunikační dovednosti byly rozvíjeny zejména v řízených rozhovorech mezi učitele m
a žáky. V části hodin byla využita párová a skupinová práce, při které se žáci většinou
aktivně zapojovali do činností a rozvíjeli své komunikační dovednosti s ohledem na
probíranou tematickou slovní zásobu.
Hodiny českého jazyka a literatury ve 4. ročníku maturitních oborů byly vhodně věnovány
seznámení žáků s požadavky na znalosti a kompetence potřebné pro úspěšné zvládnutí ústní
zkoušky (zejména v oblasti analýzy uměleckého textu) a praktickému slohovému výcviku.
Při výuce českého jazyka v učebním oboru byl důraz kladen na komunikační výchovu.
Učitel vhodně propojoval nácvik efektivních komunikačních strategií s konkrétními
situacemi reálného pracovního prostředí žáků.
V hospitovaných hodinách matematiky převažovalo společné řešení příkladů pod vedením
pedagoga. V menší míře byla zařazena samostatná práce žáků, při níž pedagog sledoval
činnost žáků a v případě obtíží se jim individuálně věnoval. Nízký počet žáků ve třídě byl
efektivně využit k aktivnímu zapojení všech žáků do výuky. Přestože žáci vykazova li
rozdílnou úroveň znalostí, nebyla uplatněna diferenciace výuky. Vhodně byly voleny
příklady z praxe.
Výuka odborných předmětů byla nejčastěji vedena frontálním způsobem, což vedlo
k pasivitě některých žáků téměř po celou vyučovací hodinu. Těžiště výuky bylo především
v aktivitě učitele, který byl nositelem informací. V některých hodinách byly vhodně využity
zkušenosti žáků z reálného života.
Průběh vzdělávání v rámci odborného výcviku byl efektivní a směřoval k naplnění profilu
absolventa. Učitelé efektivně vedli výuku v návaznosti na získané znalosti a dovednosti
žáků, respektovali jejich pracovní tempo, sledovali dodržování správného pracovního
postupu a poskytovali žákům kvalitní zpětnou vazbu k jejich práci. Odborná erudice
pedagogů a vstřícný přístup motivovaly žáky k zapojení do výuky a rozvoji praktických
dovedností.




2021/2022                                    3
                          Hodnocení výsledků vzdělávání
Individuální a skupinové výsledky vzdělávání jsou evidovány ve školním elektronické m
informačním systému a projednávány na pravidelných jednáních pedagogické rady. Ze
zápisů z jednání pedagogické rady je zřejmé, že při hodnocení výsledků vzdělávání převládá
sumarizace nad systematickou analýzou příčin neúspěchu a vyhodnocováním účinnos ti
přijatých opatření. Rovněž činnost předmětových komisí má v oblasti vyhodnoco vá ní
výsledků vzdělávání rezervy, většinou jsou prezentovány jen souhrnné statistické údaje
(např. výsledky žáků u maturitních a závěrečných zkoušek). K průběžnému hodnocení
individuálních výsledků žáků využívá škola běžné interní nástroje (např. testy, ústní
zkoušení nebo ověřování praktických dovedností). V maturitních oborech v hlavníc h
předmětech kurikula zadává rovněž vstupní testy v 1. ročníku a ověřovací testy v 2. – 4.
ročníku, které po období distanční výuky ve školních rocích 2019/2020 a 2020/2021 sloužily
pro diagnostiku dosažené úrovně očekávaných znalostí a dovedností. Pro lepší efektivitu
tohoto testování by bylo vhodné sjednotit obsah a hodnocení napříč jednotlivými obory
vzdělání a využít jej pro kontinuální sledování výsledků.
Důležitým ukazatelem kvality poskytovaného vzdělávání je úspěšnost žáků při ukončování
vzdělávání maturitní a závěrečnou zkouškou. Úspěšnost žáků v profilové části maturitní
zkoušky byla v letech 2019-2020 u většiny oborů vyšší než v dané skupině oborů v ČR. Ve
společné části vykazovala úspěšnost zejména žáků oborů vzdělání Strojírenství a Obchodní
akademie podprůměrnou úroveň v porovnání s úspěšností žáků ostatních škol ve stejné
skupině oborů za celou ČR. Na téměř pětkrát větší neúspěšnosti žáků oboru Strojírenství se
v roce 2020 podílela jak neúspěšnost žáků školy u zkoušky z českého jazyka, tak u zkoušky
z cizího jazyka. Žáci oboru Obchodní akademie byli v letech 2019 a 2020 přibližně třikrát
více neúspěšní u zkoušky z českého jazyka než žáci ostatních škol v dané skupině oborů.
Pro zlepšení výsledků žáků školy u maturitní zkoušky chybí efektivní systém analyzo vá ní
výsledků vzdělávání (zejména analýza příčin neúspěšnosti jednotlivých žáků a následné
vyhodnocení účinnosti přijatých opatření) v rámci předmětových komisí i na úrovni vedení
školy.
Při ukončování vzdělávání závěrečnou zkouškou v roce 2021 dosáhli nejlepších výsledků
žáci oboru vzdělání Aranžér, kteří v řádném termínu uspěli všichni (šest z 11 prospělo
s vyznamenáním). Nejhorších výsledků dosáhli žáci oboru Strojní mechanik, jejichž
neúspěšnost dosáhla i po podzimním termínu 33,3 %. Výrazným rizikem je vysoký počet
žáků nematuritních oborů, kteří ve školním roce 2020/2021 předčasně ukončili poslední
ročník vzdělávání. Z 39 žáků, kteří byli k 30. 9. 2020 zapsání ve 3. ročníku všech
nematuritních oborů, pouze 25 řádně ukončilo vzdělávání a konalo závěrečné zkoušky.
Poradenské služby ve škole zajišťují dvě výchovné poradkyně, každá na jednom pracovišti
teoretické výuky. Obě zároveň plní funkci metodika prevence. Jejich vzájemná spolupráce
a předávání zkušeností jsou sporadické. Výchovné poradkyně poskytují vyučujíc ím
informace o žácích se speciálními vzdělávacími potřebami. I přes informovanost učitelů
o potřebách těchto žáků byla individualizace a diferenciace v jejich vzdělávání zazname ná na
v malé míře. Pro žáky prvních ročníků oborů vzdělání zakončených maturitní zkouškou jsou
organizovány adaptační pobyty, které významně přispívají k vytváření pozitivních vazeb
mezi spolužáky. V oblasti kariérového poradenství pomáhají výchovné poradkyně žákům
posledních ročníků vzdělávání s výběrem další profesní kariéry (studium, zaměstnání).
Školní poradenské pracoviště průběžně nabízí možnost konzultací pro rodiče a žáky při
řešení aktuálních problémů, náročných životních situací i další poradenskou činnost, což se
projevuje v minimálním výskytu rizikového chování žáků. Nedaří se však vytvořit účinné
mechanismy ke snížení vysoké absence žáků a jejich předčasných odchodů ze vzdělává ní.


2021/2022                                    4
Preventivní program školy je zaměřený na výchovu žáků ke zdravému životnímu stylu
a jejich osobnostnímu a sociálnímu rozvoji. Je každoročně aktualizován a vyhodnocová n,
což přispívá k jeho efektivnímu naplňování.


                                         Závěry
Vývoj školy
Škole se daří zlepšovat materiální podmínky a rozšiřovat síť sociálních partnerů. Od poslední
inspekční činnosti došlo ke zhoršení v oblasti řízení pedagogických procesů (podpora
sebehodnocení, práce se vzdělávacím cílem, individualizace a diferenciace).
Silné stránky
Široká síť sociálních partnerů podporuje rozvoj odborných kompetencí žáků.
Slabé stránky a/nebo příležitosti ke zlepšení
Žáci dosahují podprůměrných výsledků ve společné části maturitní zkoušky vzhledem ke
stejné skupině oborů v ČR.
Řízení pedagogického procesu není zcela efektivní a nepřispívá ke zvýšení kvality
poskytovaného vzdělávání.
Převaha frontální výuky a malá míra využívání kooperativní metody nepodporuje
vzájemnou spolupráci žáků.
Chybějící diferenciace a individualizace nezohledňuje odlišné potřeby jednotlivců.
Malá míra využívání formativního hodnocení a v návaznosti na něj nízký rozvoj sebereflexe
žáků omezuje efektivitu procesu učení.
Práce se vzdělávacím cílem není vždy účelná, v závěru hodin není ověřováno jeho naplnění.
Doporučení pro zlepšení činnosti školy
Analyzovat a vyhodnocovat výsledky žáků v průběhu vzdělávání a při jeho ukončování,
přijímat účinná opatření pro zlepšení.
Zařazovat kooperativní metody výuky, ověřovat naplnění vzdělávacích cílů, diferenco vat
výuku podle individuálních potřeb žáků.
Využívat formativní hodnocení žáků včetně sebehodnocení a vzájemného hodnocení žáků
jako prostředku jejich individuálního rozvoje.
Poskytovat pedagogům účelnou zpětnou vazbu ke kvalitě průběhu vzdělávání a efektivní
metodickou podporu, jejich další vzdělávání zaměřit na didaktiku vyučovaných předmětů,
metodické aspekty výuky a účinnou podporu žáků.




2021/2022                                    5
                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů odstranit nedostatky a přijmout adekvátní opatření k prevenci
nedostatků zjištěných při inspekční činnosti a ve stejné lhůtě písemně informovat
Českou školní inspekci, jak byly nedostatky odstraněny a jaká byla přijata opatření.
Zprávu zašlete na adresu Česká školní inspekce, Ústecký inspektorát, W. Churchilla
6/1348, 400 01 Ústí nad Labem, případně prostřednictvím datové schránky (g7zais9),
nebo na e-podatelnu csi.u@csicr.cz s připojením elektronického podpisu.


            Seznam dokladů, o které se inspekční zjištění opírají
1. Úplné znění zřizovací listiny příspěvkové organizace Ústeckého kraje č. j.: 37/2001 (ze
    dne 19. 1. 2021) včetně příloh
2. Jmenování ředitelky s účinností od 1. 8. 2013 (ze dne 20. 6. 2013) včetně Informace
    o pokračování na vedoucím pracovním místě ředitelky (ze dne 30. 5. 2019)
3. Výpisy z rejstříku škol a školských zařízení (ze dne 29. 10. 2021)
4. Výkazy o střední škole (M 8) podle stavu k 30. 9. 2020, k 30. 9. 2021
5. Výkazy o ředitelství škol (R 13-01) podle stavu k 30. 9. 2020, k 30. 9. 2021
6. Výroční zpráva za školní rok 2020/2021
7. Dlouhodobý záměr rozvoje školy Obchodní akademie a Střední odborné školy generála
    Františka Fajtla, Louny 2019
8. Školní vzdělávací programy vyučovaných oborů vzdělání, platné ve školním roce
    2021/2022
9. Školní řád s účinností od 1. 9. 2020
10. Organizační řád – dodatek č. 1 s účinností od 1. 9. 2019
11. Školní matrika, školní roky 2020/2021, 2021/2022
12. Personální dokumentace pedagogických pracovníků (vzorek)
13. Dokumentace výchovného poradenství, školní roky 2020/2021, 2021/2022
14. Minimální preventivní programy, školní roky 2020/2021, 2021/2022
15. Dokumentace k ukončování vzdělávání maturitní a závěrečnou zkouškou ve školních
    rocích 2020/2021 a 2021/2022
16. Zápisy z jednání pedagogické rady a předmětových komisí ve školních rocích 2020/2021
    a 2021/2022
17. Rozvrhy tříd platné ve školním roce 2021/2022
18. Třídní knihy vedené ve školním roce 2021/2022
19. Dokumentace k zajištění bezpečnosti a ochrany zdraví žáků včetně knihy úrazů
20. Inspekční zpráva č. j.: ČŠIU-927/13-U (ze dne 30. 10. 2013)
21. Webové stránky školy: www.oasoslouny.cz




2021/2022                                   6
                                          Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Ústecký inspektorát,
W. Churchilla 6/1348, 400 01 Ústí nad Labem, případně prostřednictvím datové
schránky (g7zais9), nebo na e-podatelnu csi.u@csicr.cz s připojením elektronického
podpisu, a to k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Ing. Anna Kejřová, školní inspektorka,                   Anna Kejřová v. r.
 vedoucí inspekčního týmu
 Mgr. Ivana Reihsová, školní inspektorka                 Ivana Reihsová v. r.
 Ing. Mgr. Alena Valtová, školní inspektorka              Alena Valtová v. r.
 Bc. Jana Sejvalová, kontrolní pracovnice                Jana Sejvalová v. r.

V Ústí nad Labem 9. 12. 2021


Datum a podpis ředitelky školy potvrzující projednání a převzetí inspekční zprávy


 Mgr. Simona Vágnerová,                                 Simona Vágnerová v. r.
 ředitelka školy

V Lounech 13. 12. 2021




2021/2022                                      7
