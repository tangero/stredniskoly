                               Česká školní inspekce
                                Zlínský inspektorát
                        Zarámí 88, P. O. Box 125, 760 01 Zlín
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIZ-1151/25-Z
                                       Sp. zn. ČŠIZ-S-237/25-Z


Název                               Střední zdravotnická škola a Vyšší odborná škola
                                    zdravotnická Zlín
Sídlo                               Broučkova 372, 760 01 Zlín
E-mail                              info@szszlin.cz
IČO                                 00 226 319
Identifikátor                       600 019 918
Právní forma                        příspěvková organizace
Zastupující                         Mgr. Hynek Steska
Zřizovatel                          Zlínský kraj
Místo inspekční činnosti            Broučkova 372, Zlín
                                    Broučkova 4062, Zlín
                                    M. Knesla 4060, Zlín
Inspekční činnost na místě          20. a 22. − 24. 10. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného ve střední škole a
vyšší odborné škole podle § 174 odst. 2 písm. a) až c) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.
                                   Charakteristika
Právnická osoba Střední zdravotnická škola a Vyšší odborná škola zdravotnická Zlín (dále
„škola“) vykonává činnost střední školy, vyšší odborné školy, domova mládeže, školní
jídelny a zařízení pro další vzdělávání pedagogických pracovníků.
Ve školním roce 2025/2026 výuka probíhala celkem ve třech oborech vzdělání. Ve střední
škole se žáci vzdělávají ve čtyřletém maturitním oboru vzdělání 53-41-M/03 Praktická sestra
a tříletém oboru vzdělání ukončeným závěrečnou zkouškou 53-41-H/01 Ošetřovatel. Ve
vyšší odborné škole probíhá vzdělávání kromě denního studia také kombinovanou formou
ve tříletém oboru vzdělání 53-41-N/11 Diplomovaná všeobecná sestra.
Ve škole se vzdělávalo celkem 362 žáků a 100 studentů, z nich bylo v době inspekce
identifikováno 55 žáků se speciálními vzdělávacími potřebami (dále „SVP“), 13 žáků
s odlišným mateřským jazykem a jeden žák se vzdělával podle individuálního vzdělávac ího
plánu.
Od školního roku 2022/2023 se škola zařadila do projektu Ministerstva školství, mládeže a
tělovýchovy „Pokusné ověřování stupňovitého propojení vybraných oborů vzdělání
kategorie H, M, N ve skupině oborů vzdělání 53 - Zdravotnictví ve středních a vyšších
odborných školách“ (dále „pokusné ověřování“). Cílem projektu je vytvořit efektivní
zkrácenou cestu vzdělávání žáků od středního vzdělání s výučním listem k vyššímu
odbornému vzdělání, ověřit organizaci, metody, formy a ukončení vzdělávání v oborech
vzdělání Ošetřovatel, Praktická sestra a Diplomovaná všeobecná sestra.
V domově mládeže bylo ubytováno 111 žáků a studentů. Domov mládeže poskytoval
ubytování i žákům jiných středních škol ve Zlíně. Stravování škola zabezpečuje
prostřednictvím vlastní školní jídelny.


                         Hodnocení podmínek vzdělávání
Škola má jasně formulovaný, srozumitelně a přehledně vypracovaný strategický plán svého
rozvoje s reálně nastavenými a promyšlenými cíli a kroky odpovídajícími jejím aktuálním
podmínkám a potřebám v souladu se zásadami profesního vzdělávání a uplatnění absolventů
na trhu práce. Při vypracování koncepčních záměrů škola účelně vycházela z kvalitně
provedených analýz předchozího stavu a z požadavků nových trendů středoškolského a
vyššího odborného vzdělávání. O strategii svého rozvoje škola aktivně a pravidelně
komunikuje se zákonnými zástupci žáků, zřizovatelem a klíčovými aktéry vzdělává ní.
Stanovené cíle vedoucí k zajištění zejména kvalitních personálních, materiálních a
finančních podmínek, bezpečného a podnětného prostředí pro vzdělávání i prohlubová ní
podpory rozvoje spolupráce s partnery se dařily průběžně velmi dobře naplňovat.
Organizační struktura školy odpovídá jejímu zaměření a velikosti. Pravidla a mechanis my
k organizování vlastní činnosti školy byly nastaveny cíleně a účinně. Vedení školy účelně
řídí pedagogické procesy na úrovni celé instituce v souladu s její koncepcí rozvoje a
strategickými cíli. Kontrola výchovně vzdělávacího procesu vedení školy byla realizo vá na
systematicky, hospitační činnost probíhala v dostatečné míře. V souvislosti se zlepšením
výuky bylo efektivně dále využito práce předmětových komisí a podpory vzájemné ho
poskytování zpětné vazby mezi vyučujícími.
Vzdělávání probíhalo podle vzdělávacích programů, se kterými vyučující aktivně pracovali.
V rámci pokusného ověřování došlo k úpravám ve školním vzdělávacím programu oboru
vzdělání Praktická sestra a Ošetřovatel včetně akreditačního programu Diplomo va ná


                                           2/9
všeobecná sestra. V souladu se změnami v oblasti informatiky i s revizí rámcových
vzdělávacích programů pro střední vzdělávání škola provedla účelné změny ve školních
vzdělávacích programech obou oborů středního vzdělání.
Výuku zabezpečuje odborně kvalifikovaný a stabilní pedagogický sbor. Vedení školy
systematicky podporuje profesní rozvoj pedagogů, kteří se aktivně účastnili mnoha
vzdělávacích akcí zaměřených zejména na rozšíření svých odborných znalostí,
pedagogických dovedností i na osobnostní rozvoj. Nastavené priority dalšího vzdělává ní
pedagogů byly účelně zaměřeny také na oblast podpory digitálních kompetencí.
Aktivní zapojení vedení školy do projektů v souladu s koncepcí svého rozvoje i finanč ní
podpora zřizovatele umožnily zlepšovat materiálně technické vybavení školy, zkvalitňo vat
její prostředí a podmínky pro vzdělávání žáků a studentů podle jejich individuálníc h
vzdělávacích potřeb. Účelným nakládáním s finančními prostředky a efektivním
vícezdrojovým financováním se vedení školy daří vytvářet příznivé předpoklady pro její
další rozvoj. V souladu s koncepcí vývoje školy došlo k významnému zlepšení materiálně-
technického zázemí. Digitální technologie a finanční prostředky získané z projektové
činnosti jsou významným základem pro navazující projekt zaměřený na integraci virtuá lní
reality do výuky odborných zdravotnických předmětů umožňující žákům a studentům
simulovat reálné zdravotnické situace v bezpečném virtuálním prostředí, výrazně zlepš it
jejich praktické dovednosti, schopnost reagovat na různé scénáře a porozumění komplexním
lékařským postupům. Na základě úprav školních vzdělávacích programů v oblasti
informatiky byla ve škole vytvořena nová odborná učebna pro robotiku a 3D tisk poskytujíc í
žákům možnost získat praktické zkušenosti. Pro zlepšení komunikace a administrativy byl
inovován vnitřní informační systém zkvalitňující organizační procesy ve škole. Nově
vybudovaný víceúčelový sportovní areál s umělým odpruženým povrchem výrazně zlepší
podmínky pro výuku tělesné výchovy a volnočasové aktivity žáků a studentů. Moderní
sportovní zázemí napomáhá podpoře fyzického zdraví žáků a studentů, rozvoji týmové
spolupráce a osobní disciplíny. Významnou pozornost škola věnovala také kybernetické
bezpečnosti. Zkvalitněné materiální podmínky odpovídají moderním trendům vzdělává ní.
Úpravy interiéru cíleně podporovaly estetické cítění žáků a studentů, společné prostory
nabízely místa k relaxaci i ke studiu.
Ubytování v domově mládeže bylo zajištěno v jednolůžkových a dvoulůžkových pokojích,
které byly postupně vybavovány novým nábytkem. Celkové prostředí domova mládeže bylo
udržované, esteticky podnětné a funkční.
Činnost školního poradenského pracoviště tvořeného výchovnou poradkyní, školními
metodičkami prevence a kariérovou poradkyní byla systematicky a funkčně koordinována.
Kompetence jednotlivých členů byly jasně vymezeny a jejich spolupráce s vedením školy,
třídními učiteli, dalšími pedagogickými pracovníky i školskými poradenskými zařízeními
fungovala účelně. Škola se průběžně věnovala sledování projevů rizikového chování žáků
i studentů a realizovala opatření a aktivity zaměřené na prevenci a eliminaci společensky
nežádoucích jevů ve školním prostředí. Školní poradenské pracoviště umožňo va lo
systematickou podporu žákům i jejich zákonným zástupcům při řešení vzdělávac íc h
a výchovných obtíží a zajišťovalo pedagogickým pracovníkům účinnou metodickou pomoc
při práci se žáky se SVP. Školní psycholožka poskytovala žákům, studentům, pedagogům
i zákonným zástupcům individuální konzultace týkající se vzdělávacích i osobnostních
problémů. Efektivně spolupracovala s třídními učiteli formou metodické podpory při práci
s třídním kolektivem.
Pro zajištění bezpečnosti a ochrany zdraví žáků a studentů má škola zaveden funkční
a efektivní systém. Bezpečnostní rizika jsou pravidelně vyhodnocována a v případě potřeby


                                           3/9
jsou přijímána odpovídající preventivní či nápravná opatření. Žáci a studenti jsou průběžně
informováni o možných bezpečnostních rizicích v prostorách školy i při činnostech
organizovaných mimo školu. Škola ve spolupráci se školní jídelnou podporovala zdravý
vývoj žáků a zdravý životní styl prostřednictvím nutričně vyvážené stravy. Možnost výběru
ze dvou jídel vedla žáky k rozvoji samostatnosti v rozhodování o zdravém stravování.
Na vysoké úrovni probíhá aktivní a dlouhodobá spolupráce školy s řadou poskytovatelů
zdravotnických a sociálních služeb i s dalšími institucemi. Na základě této spolupráce se
realizuje nejen praktické vyučování a odborná praxe žáků a studentů, ale také odborné
exkurze, stáže, workshopy a další formy vzdělávání pedagogických pracovníků. Mezi
nejvýznamnější partnery školy ze zdravotnických zařízení patří Krajská nemocnice ve Zlíně,
která se dále v rámci partnerství také podílí na organizaci řady přehlídek zdravotnick ýc h
škol a dalších aktivit určených široké veřejnosti. Tyto aktivity jsou zaměřeny zejména na
prevenci, podporu zdraví, zdravý životní styl a prezentaci zdravotnického povolání. Velmi
dobře pokračuje spolupráce s mateřskými, základními a středními školami. Úspěšně je
rozvíjena i mezinárodní projektová spolupráce, a to zejména prostřednictvím mobilit žáků a
studentů všech studijních oborů. Ti pod vedením odborných mentorů vykonávají základní
ošetřovatelskou péči v zahraničních zařízeních. Přínosem těchto projektů je získání cenných
odborných zkušeností v mezinárodním prostředí, rozvoj jazykových kompetencí účastníků
a obohacení o poznání nové kultury. Spolupráce se zřizovatelem školy i se zákonnými
zástupci nezletilých žáků je dlouhodobě na velmi dobré úrovni.


                          Hodnocení průběhu vzdělávání
Výuka ve střední i vyšší odborné škole probíhala v příjemné pracovní atmosféře. Příklady
z reálného života usnadnily propojení učební látky a s osobními zkušenostmi žáků, což vedlo
k většímu zájmu o výuku i usnadnilo pochopení daného učiva.
Ve vzdělávání v jazyce českém a literatuře, dějepisu a občanské nauce byly jasně stanoveny
cíle vyučovacích hodin. Výuka byla vedena většinou účelnou frontální formou v kombinaci
s řízeným dialogem a samostatnou prací žáků. V některých hodinách byly efektivně
zařazeny aktivizační metody a formy výuky a motivační videoukázky vzbuzující zájem žáků
o danou tématiku. Pozitivem v českém jazyce a literatuře byla práce s literárními díly, při
níž byl dostatečný důraz kladen na rozvoj samostatného kritického úsudku a také na podporu
rozvoje čtenářské gramotnosti. V menší míře byly do výuky zapojena práce ve dvojicích
rozvíjející sociální dovednosti žáků. Efektivně byla ke zvýšení názornosti v dějepise
začleněna audiovizuální technika. V občanské nauce byly při vyhledávání informací také
patřičně využity všemi žáky digitální technologie. K lepšímu pochopení učiva přispělo
i začlenění mezipředmětových souvislostí. Výuka anglického jazyka byla vedena převážně
v cílovém jazyce, což přispívalo k osvojování cizího jazyka a jeho použití v reálných
situacích. Systematicky byly zařazovány aktivizační metody a formy výuky podporující
nejen rozvoj jazykové gramotnosti, ale také znalosti z oblasti odborných zdravotnick ýc h
témat. Ve velké míře bylo účelně využito práce ve dvojici nebo ve skupině směřujíc í
k upevňování již probrané látky.
Výuka matematiky, chemie, fyziky a biologie byla dobře strukturovaná a vedena způsobem,
který podporoval dosažení stanovených vzdělávacích cílů. Digitální technologie smyslup lně
podpořily efektivitu výuky. Ve většině vyučovacích hodin matematiky byli žáci cíleně
vedeni k formulování odpovědí, logickému myšlení a volbě správného postupu při řešení
plněných úkolů. Ve výuce fyziky a chemie vedené frontální formou, v nichž převládal řízený
dialog mezi učitelem a žákem, byl účinně kladen důraz na dodržování správné terminolo gie.


                                           4/9
Účelné využití mezipředmětových vztahů pozitivně ovlivnilo motivaci žáků i porozumění
učivu, přispívalo ke zvýšení názornosti výuky. Výukové metody a zadané úkoly v biologii
byly promyšlené a umožnily žákům zapojit se do aktivit po většinu času. Přínosná zpětná
vazba, kterou někteří žáci obdrželi, podpořila jejich další učení a umožnila jim lépe pochopit
probírané téma.
Jasně a účelně stanovený výchovně vzdělávací cíl se pozitivně odrazil na kvalitě výuky
odborných zdravotnických předmětů oboru vzdělání Praktická sestra. Efektivně zvolené
metody a formy výuky cíleně přispívaly k pochopení probíraného učiva. Žáci byli vedeni
k osvojování nových poznatků v souvislostech, pracovali se zájmem, dokázali mezi sebou
dobře spolupracovat a průběžně dostávali kvalitní zpětnou vazbu využitelnou k dalšímu
učení. Příkladné bylo vyhodnocování stanovených cílů i průběžná práce žáků ve výuce.
Výuka odborného výcviku oboru vzdělání Ošetřovatel probíhala na velmi dobré úrovni.
Způsob provádění činností, pracovní tempo i uplatnění individuálního přístupu se
přizpůsobovalo schopnostem žáků, jejich specifickým potřebám a náročnosti zadaných
úkolů. Výuka byla promyšleně organizována, respektovala specifika oboru a zahrnova la
reálné úkoly odpovídající skutečným pracovním situacím. Motivační působení na žáky
podporovalo zaujetí vyučujících pro předmět a jejich profesionalita. Probírané učivo
navazovalo na předcházející témata a stanovené cíle respektovaly individuální schopnosti
žáků. Vyučující využívali teoretické znalosti žáků a seznamovali je zároveň s novými
postupy. Žáci pracovali samostatně i ve dvojicích a při zvolených činnostech prokazovali
základní pracovní návyky a praktické dovednosti. V průběhu výuky byli žáci upozorňová ni
na chyby a názorně vedeni ke správným postupům. Současně byla systematicky sledována
jejich produktivita a kvalita práce. Hodnocení jednotlivých žáků probíhalo podle předem
známých kritérií.
Výuka tělesné výchovy byla ve většině hodin vedena aktivně se zřejmým důrazem na
naplňování vzdělávacích cílů. Vhodně zvolené metody a úlohy podněcovaly aktivní zapojení
většiny žáků, což pozitivně ovlivňovalo jejich motivaci, fyzickou zdatnost i rozvoj
pohybových dovedností. Prvky spolupráce byly účelně zařazovány a přispívaly k rozvoji
týmové práce a schopnosti hodnotit výkony podle předem stanovených kritérií. Poskytovaná
zpětná vazba však jen v omezené míře podporovala individuální rozvoj žáků a jejich
porozumění vlastním pokrokům. Práce s chybou byla využívána jen sporadicky a nebyla
systematicky využívána jako prostředek k hlubšímu porozumění prováděným činnoste m.
V některých hodinách rovněž chyběla dostatečná návaznost na průpravná cvičení
podporující osvojení dovedností dané sportovní hry.
Ve vyšší odborné škole bylo sledováno vzdělávání jazyka anglického a odborných
zdravotnických předmětů. Výuka jazyka anglického byla efektivně realizována v daném
cílovém jazyce a systematicky v ní byla rozvíjena jazyková gramotnost studentů. Velký
důraz byl kladen zejména na rozšíření jejich lexikální zásoby o odbornou zdravotnicko u
terminologii a procvičování výslovnosti, která byla účelně podpořena poslechovými
cvičeními. K upevnění probíraného učiva přispěla také práce ve dvojicích, při které studenti
při práci s digitálními technologiemi vhodně rozvíjeli nejen své digitální, ale také sociální
kompetence.
Ve výuce odborných zdravotnických předmětů byli studenti cíleně vedeni k logickým
úvahám, utváření vlastního názoru, dovednosti formulovat myšlenky a k dodržování správné
odborné terminologie. Studenti byli aktivně zapojováni do výuky se zřetelem
k samostatnému plnění zadaných úkolů. Poznatky z modelových situací účinně
prohlubovaly znalosti s dovednostmi, zároveň podpořily motivaci věnovat se v budoucnu



                                             5/9
náročnému zdravotnickému povolání.         V rámci výuky byli studenti vhodně vedeni
k získávání požadovaných kompetencí.
Domov mládeže pravidelnou i spontánní činností úspěšně realizoval stanovené cíle,
umožňoval žákům kvalitní trávení volného času. Žákům bylo vytvářeno pozitivní klima
podporující jejich vzdělávání.
Kromě výuky společenskovědních předmětů, anglického jazyka, biologie a odborných
předmětů chybělo závěrečné vyhodnocení stanovených vzdělávacích cílů. Žákům nebylo
umožněno zhodnotit svůj pokrok a získat potřebnou zpětnou vazbu ke svým činnostem.


                          Hodnocení výsledků vzdělávání
Při vzdělávání žáků a studentů škola pravidelně a systematicky zjišťovala jejich úspěšnost
a zabývala se jejich vzdělávacími výsledky. V rámci externího ověřování znalostí žáků bylo
realizováno testování v oblasti finanční a čtenářské gramotnosti, při němž škola dosáhla
výsledků srovnatelných s celorepublikovým průměrem. Současně proběhlo interní šetření
cíleně zaměřené na připravenost žáků na výuku a na psychosociální klima ve třídách. Vedení
školy se získanými výsledky dále systematicky pracovalo, provádělo jejich analýzu a na
jejím základě navrhovalo a přijímalo vhodná opatření směřující ke zkvalitnění výuky a
posílení pozitivních vztahů ve třídách. Výsledky vzdělávání žáků a studentů odpovídaly
očekávaným výstupům stanoveným ve vzdělávacích programech. Škola v souladu
s požadavky na profil absolventa systematicky usilovala o jejich cílenou přípravu na reálné
podmínky trhu práce. Pravidelně se zabývala sledováním úspěšnosti žáků a studentů jak
v průběhu vzdělávání, tak při jeho ukončování. Pedagogičtí pracovníci průběžně
monitorovali a zaznamenávali výsledky vzdělávání jednotlivých žáků a studentů. Tyto
výsledky společně s výsledky tříd a studijních skupin byly vedením školy pravidelně
projednávány a analyzovány. Na základě vyhodnocení byly následně přijímány cílené a
účelné kroky ke zvyšování kvality vzdělávacího procesu.
Škola se systematicky zabývala žáky ohroženými školním neúspěchem a přijímala adekvátní
opatření pro zlepšení jejich vzdělávacích výsledků. Pozitivní dopad na snižování školní
neúspěšnosti v průběhu studia měly doučování i nabízené konzultační hodiny jednotlivýc h
pedagogů, které byly žáky individuálně navštěvovány. V loňském školním roce škola
zintenzívnila vlastní podpůrnou strategii pro žáky 1. a 2. ročníku realizací projektu určeného
pro žáky ohrožené školním neúspěchem, který byl promyšleně realizován v těsné
součinnosti pedagogů a žáků, vychovatelů na domově mládeže a vedení školy. Cíleně tak
byla poskytována efektivní a široká metodická podpora při učení žákům se slabším
prospěchem. Žákům se SVP byla věnována účinná individuální pomoc prostřednictvím
plánů pedagogické podpory a systematická podpora formou podpůrných opatření, jejichž
dopady byly průběžně sledovány a vyhodnocovány. Náležitou pozornost škola soustředila
na prevenci společensky nežádoucích jevů, která se cíleně zaměřovala na vytváření dobrých
vztahů a spolupráce mezi všemi účastníky vzdělávání a vytváření pozitivního klimatu
v jednotlivých třídách. V oblasti kariérového poradenství byla žákům zprostředkována
patřičná podpora při volbě dalšího vzdělávání a budoucího profesního i společenské ho
uplatnění.
Výsledky společné i profilové části maturitní zkoušky v posledních třech letech byly na
velmi dobré úrovni. Ve srovnání se středními školami obdobného typu byla úspěšnost žáků
při maturitní zkoušce mimo zkoušku z matematiky výrazně vyšší. Výsledky žáků
u závěrečných zkoušek za sledované období byly na dobré úrovni, nejlepších výsledků
v tomto období dosahovali žáci ve školním roce 2022/2023, kdy všichni žáci uspěli a


                                             6/9
polovina z nich prospěla s vyznamenáním. Ve školním roce 2024/2025 byly poprvé také
realizovány závěrečné zkoušky v rámci pokusného ověřování. Jednotnou závěrečnou
zkoušku konaly přibližně tři čtvrtiny všech žáků 3. ročníku oboru vzdělání Praktická sestra,
všichni žáci tuto zkoušku úspěšně absolvovali. Výsledky studentů při ukončování vyššího
odborného vzdělávání byly na velmi dobré úrovni, u absolutoria byli všichni studenti
úspěšní. Maturitními výsledky i výsledky ze závěrečných zkoušek a úspěšností studentů
u absolutoria se vedení školy i předmětové komise pravidelně zabývaly, analyzovaly je a
průběžně vyhodnocovaly. Na základě těchto výsledků byla průběžně přijímána opatření ke
zlepšování dosahovaných výsledků.
Škola zajišťuje vhodné podmínky a cíleně motivuje své žáky a studenty k zapojení do řady
aktivit s pozitivním dopadem zejména na rozvoj jejich sociálních a odborných kompetencí.
Žáci i studenti byli aktivně podporováni v účasti na vědomostních a dovednostních soutěžích
na úrovni školy, kraje i celostátní. K nejvýznamnějším úspěchům žáků dlouhodobě patří
pravidelná účast a velmi dobrá umístění v soutěžích pořádaných na národní i mezinárod ní
úrovni, zaměřených na ověřování ošetřovatelských znalostí a dovedností. Výraznýc h
úspěchů dosáhli také studenti v odborných dovednostních soutěžích pravidelně pořádaných
pro všechny kraje Moravy.
Škola má dlouhodobě zavedený systém sledování uplatnění svých absolventů na trhu práce
i v rámci terciárního vzdělávání. Aktivně spolupracovala se svými absolventy při
organizování besed o budoucím možném profesním uplatnění žáků. Získané poznatky
efektivně využívá k dalšímu rozvoji především v oblasti kariérového poradenství a podpory
profesní orientace žáků a studentů.
Vedení domova mládeže a vychovatelé průběžně získávali aktuální informace o výsledcíc h
vzdělávání žáků a měli informace o jejich vzdělávacích pokrocích.


                                         Závěry
Vývoj školy
– Výrazné zkvalitnění materiálních podmínek školy zejména v oblasti podpory digitálníc h
  technologií.
– Nově vybudovaný víceúčelový sportovní areál.
– Zřízení pozice školního psychologa.
– Od školního roku 2022/2023 se škola zařadila do pokusného ověřování stupňovité ho
  propojení vybraných zdravotnických oborů vzdělání kategorie H, M, N ve středních a
  vyšších odborných školách.
– Pokračování v cíleném zapojování do projektové činnosti.
Silné stránky
  Střední a vyšší odborná škola
– Promyšlená, jasně nastavená, pravidelně vyhodnocovaná a úspěšně plněná strategie
  školy, která efektivně podporuje rozvoj vzdělávacího procesu. (1.1)
– Nadstandardní oboustranně přínosná partnerská spolupráce přispívající ke zkvalitňo vá ní
  vzdělávání. (1.5)




                                            7/9
– Kvalitní podpora a rozvoj a využívání moderních digitálních technologií pro zkvalitně ní
  výuky i vnitřního informačního a komunikačního systému školy.
– Vedení školy systematicky a cíleně zajišťuje materiální podmínky umožňující efektivní
  vzdělávání žáků a studentů. (2.4)
– Aktivní zapojování žáků i studentů a jejich významná umístění ve vědomostních a
  dovednostních odborných soutěžích na krajské, republikové i mezinárodní úrovni. (5.3)
– Číselné označení odkazuje na kód kritéria v příslušné modifikaci. Znění kritéria je
  dostupné na adrese: kriteria.csicr.cz
Slabé stránky (oblasti ke zlepšení)
      Střední škola
– V závěru výuky zefektivnit vyhodnocování stanovených cílů s ohledem na obsah učiva a
  činnosti žáků. (4.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Účelně zařazovat úkoly rozdílné náročnosti do teoretické výuky ve střední škole.
– Při kontrolní činnosti se zaměřit na účinné vyhodnocování stanovených cílů s ohledem
  na obsah učiva i činnosti žáků a zařazování úkolů rozdílné náročnosti do teoretické výuky.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 15 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


               Seznam dokladů, o které se inspekční zjištění opírají
 1.      Koncepční dokumenty školy a evaluační zprávy ve školním roce 2022/2023,
         2023/2024 a 2024/2025 k datu inspekce
 2.      Kontrolní a hospitační činnost vedení školy ve školním roce 2023/2024 a 2024/2025
         k datu inspekce
 3.      Dokumentace školy podle § 28 odst. 1 školského zákona ve školním roce 2024/2025
         a 2025/2026 k datu inspekce
 4.      Dokumentace k zajištění podmínek bezpečnosti a zdraví žáků a studentů a školnímu
         stravování ve školním roce 2025/2026 k datu inspekce
 5.      Dokumentace k činnosti školního poradenského pracoviště ve školním roce
         2024/2025 a 2025/2026 k datu inspekce.




                                            8/9
                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Ing. Zuzana Mücková, školní inspektorka, vedoucí inspekčního týmu
 Mgr. Jana Hrazdirová, školní inspektorka
 Mgr. Zuzana Tydlačková, školní inspektorka
 Mgr. Radovan Zicháček, školní inspektor
 Bc. Jana Mazáková, kontrolní pracovnice
 Ing. Aneta Šimoníková, kontrolní pracovnice
 MUDr. Jiří Siegl, odborník na zdravotnictví
11. 11. 2025




                                         9/9
