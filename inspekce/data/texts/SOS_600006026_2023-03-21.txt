CSI0X00B7GO3
Počet listů: 10




                                     Česká školní inspekce
                                     Pražský inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIA-713/23-A


Název                               Soukromá střední škola DANAÉ, s.r.o.
Sídlo                               Svídnická 599/1a, Troja, 181 00 Praha 8
E-mail                              eva.vokalova@danae.cz
IČO                                 25116509
Identifikátor                       600006026
Právní forma                        Společnost s r.o.
Zastupující                         RNDr. Eva Vokálová
Zřizovatel                          RNDr. Eva Vokálová
Místo inspekční činnosti            Svídnická 599/1a, Troja, 181 00 Praha 8
Inspekční činnost na místě          21. 3. 2023 – 24. 3. 2023 a 27. 3. 2023


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání podle § 174 odst. 2 písm. b) a c)
zákona č. 561/2004 Sb., o předškolním, základním, středním, vyšším odborném a jiném
vzdělávání (školský zákon), ve znění pozdějších předpisů, se zaměřením na neúspěšnost
ve společné části maturitní zkoušky (dále „MZ“).


                                         Charakteristika
Soukromá střední škola DANAÉ, s. r. o. (dále „škola“), poskytuje vzdělávání zakončené
maturitní zkouškou ve dvouletém nástavbovém studiu oboru Podnikání (kombinova ná
a distanční forma) a ve čtyřletých oborech vzdělání Veřejnosprávní činnost (kombinova ná
a distanční forma) a Obchodní akademie (distanční forma). Od 1. 9. 2022 obnovila škola
vzdělávání v prvním ročníku v denní formě v oborech Veřejnosprávní činnost a Obchodní
akademie. Ve sledovaném období tří školních let škola nerealizovala vzdělávání žáků
v dálkové formě výše uvedených vyučovaných oborů.
Ke 30. 9. 2022 se ve škole vzdělávalo 209 žáků, nejvyšší povolený počet žáků ve škole (500)
tak byl naplněn ze 42 %. Počty žáků ve škole se ve srovnání s předchozí inspekční činností
v roce 2020 téměř zdvojnásobily. V denní formě se vzdělávalo 30 žáků ve dvou třídách
prvního ročníku, v distanční formě studia 96 žáků v deseti třídách a v kombinované formě
83 žáků ve čtyřech třídách. Z celkového počtu tvoří přibližně 9 % žáci s odlišným
mateřským jazykem (dále „OMJ“). K termínu inspekční činnosti se ve škole vzdělávali dva
žáci se speciálními vzdělávacími potřebami (dále „SVP“).
Specifikem školy je zaměření na vzdělávání převážně dospělých žáků. Ve vyšších ročnících
čtyřletých oborů vzdělávání škola nabízí výuku vybraných předmětů v anglickém jazyce.
Škola sídlí v pronajatých prostorách společně se Základní školou Mazurská, se kterou sdílí
i výukové prostory, včetně zázemí pro žáky.


                         Hodnocení podmínek vzdělávání
Ředitelka školy (dále „ředitelka“), jež je zároveň její zřizovatelkou, působí v řídící funkci
dlouhodobě. Stanovené koncepční záměry reflektují zejména zájem uchazečů o studium
o doplnění středního vzdělání. Na základě předchozích inspekčních zjištění a vlastního
hodnocení ředitelka aktualizovala koncepci rozvoje školy. Zaměřila se na zlepšení
materiálních podmínek a na realizaci opatření přijatých ke zvýšení úspěšnosti žáků
při ukončování studia maturitní zkouškou (dále „MZ“). Od předešlé inspekční činnosti
ředitelka zvýšila četnost průběžné klasifikace v kombinovaném a distančním vzdělává ní
a upřesnila pravidla pro přijímání žáků do vyššího ročníku. Dále se zvýšil počet nabízenýc h
konzultací, byl zaveden motivační pohovor se žáky v průběhu studia, v rámci výuky cizích
jazyků je větší pozornost věnována poslechu. Přesto se však přijatá opatření nepromítla
do výsledků žáků při ukončování studia. Nadále přetrvává vysoká neúspěšnost školy
u společné části MZ i některé nedostatky v průběhu vzdělávání.
Pro splnění stanovených koncepčních záměrů v odborném vzdělávání spolupracuje škola
pouze s pracovišti, na nichž je realizována souvislá odborná praxe žáků. Zákonní zástupci
žáků se na chodu školy podílejí prostřednictvím školské rady.
Organizační struktura odpovídá velikosti a zaměření školy. Systém řízení vychází
z delegování části kompetencí na zástupce ředitelky a další pedagogické pracovníky,
s důrazem na posílení role třídních učitelů a předsedů předmětových oblastí. K plynulé mu
přenosu informací mezi školou, žáky a zákonnými zástupci žáků napomáhá elektronick ý
informační systém a četná e–mailová komunikace. Na pedagogických radách ředitelka
projednává záležitosti týkající se vzdělávání a zásadních pedagogických dokumentů. Není
však zřejmé, zda jsou analyzovány příčiny neúspěšnosti žáků při ukončování
vzdělávání MZ. V rámci předmětových komisí spolupracují učitelé všech forem studia
a zabývají se zejména organizačními záležitostmi, např. zajištěním a přípravou žáků na MZ,
přípravou podkladů pro přijímací řízení. Projednávají také výsledky vzdělávání žáků, včetně
konkrétních postupů ke zvýšení úspěšnosti žáků ve společné části MZ, např. organizace
ověřování průběžných výsledků žáků, nabídka průběžných konzultací žákům, nabídka cílené
přípravy v maturitních předmětech v posledním pololetí školního roku před jarním termíne m
MZ. Předmětové komise se však méně zabývají vyhodnocováním zvolených metod a forem


                                            2/10
vzdělávání s ohledem na potřeby žáků a jejich výsledky u společné části MZ, způsoby jejich
motivace ke vzdělávání a aktivizace ve výuce. Vzhledem k organizaci vzdělávání ve škole
a elektronickému způsobu komunikace mezi pedagogickými pracovníky je vytvářen menší
prostor pro přenos informací a sdílení pedagogických zkušeností v rámci pedagogického
sboru, např. formou vzájemných hospitací.
Nastavené kontrolní mechanismy nejsou vždy dostatečně funkční. Efektivitu prováděných
hospitací snižuje jejich nízká četnost i absence konkrétních doporučení ke zlepšení kvality
vzdělávacího procesu. Chybějící metodická podpora učitelů vede k některým nedostatkům
ve výuce, např. k nedodržování struktury vyučovací hodiny, nedostatečnému uplatňová ní
aktivizačních metod a forem výuky, jež mají negativní vliv na kvalitu vzdělává ní
a neumožňují v dostatečné míře naplňování individuálních vzdělávacích potřeb některých
žáků, včetně žáků nadaných či s rychlejším tempem práce.
Vzdělávání ve škole v termínu inspekční činnosti zajišťoval sbor 19 pedagogickýc h
pracovníků. Pět učitelů bylo nekvalifikovaných, přičemž čtyři si doplňovali vzdělání
příslušným studiem. Výuku v předmětech společné části MZ zajišťovalo celkem deset
učitelů, z nichž čtyři nesplňovali předpoklad odborné kvalifikace. Vzhlede m
k častým odchodům pedagogických pracovníků zajišťujících výuku v denní formě
vzdělávání ve školním roce 2022/2023 musela být výuka třetiny předmětů v prvním ročníku
přerozdělena mezi stávající pedagogy. Přes polovinu všech vyučovaných hodin tak
v termínu inspekční činnosti zajišťoval nekvalifikovaný začínající vyučující, další předměty
vyučovali nekvalifikovaní učitelé a pouze dva předměty byly vyučovány plně kvalifikova ně,
což se částečně odrazilo ve zvolených metodách a formách vzdělávání. Při hospitační
činnosti inspekční tým zjistil, že výuku anglického jazyka v prvním ročníku vedla žákyně
školy.
Další vzdělávání pedagogických pracovníků (dále „DVPP“) obsahově vychází z jejich
oborového zaměření, převážně je zaměřeno na organizační zajištění MZ. Chybí však
plánovité vzdělávání v oblasti inovativních metod a forem výuky i oborové didaktiky.
Podpora začínajících a nových pedagogů se zaměřuje na organizační záležitosti, chybí však
jejich systematické metodické vedení včetně efektivní zpětné vazby ke kvalitě práce učitelů.
Materiální a finanční podmínky školy umožňují realizaci školních vzdělávacích programů
(dále „ŠVP“). Škola využívá finanční prostředky z úplaty za vzdělávání, základní dotace
a z úplaty ze školních přípravných kurzů k MZ. V termínu inspekční činnosti škola
disponovala dostatečným počtem učeben, většinou vybavených audiovizuální technikou.
Od předešlé inspekční činnosti došlo k částečné obměně didaktických pomůcek
a technického zabezpečení v učebně pro výuku informačních technologií. Žáci mají
v budově školy k dispozici uzamykatelné šatní skříňky, wi-fi připojení, odpočinkové zóny,
kopírku a školní bufet. Pro výuku tělesné výchovy je k dispozici smluvně zajištěná
tělocvična a víceúčelové hřiště v dostupné vzdálenosti. Stravování pro žáky je zajištěno
ve spolupráci se smluvním partnerem.


                          Hodnocení průběhu vzdělávání
Kvalitu výuky v kombinované a denní formě vzdělávání v převážné části sledovaných hodin
všeobecně vzdělávacích i odborných předmětů pozitivně ovlivňovalo zaujetí pedagogů
pro vyučovaný předmět. Vyučující většinou aktualizují obsah učiva v souladu s novými
poznatky ve vyučovaných oblastech. Společným znakem sledovaných hodin byla pracovní
atmosféra založená na partnerském přístupu učitelů k žákům i na vzájemném respektu.
Nastavená a dodržovaná pravidla komunikace a chování i jednotný přístup pedagogického


                                           3/10
sboru přispívají k vytváření a posilování pozitivních vztahů. Ve většině sledovaných hodin
byla výuka vedena jasně a srozumitelně. Učitelé preferovali převážně frontální výuku
v kombinaci s řízeným rozhovorem a se samostatnou prací, méně často byly využity
kooperativní formy práce. Vyučující vhodně propojovali učivo s reálnými situacemi, často
využívali znalosti a zkušenosti žáků, v části vyučovacích hodin všeobecně vzdělávac íc h
i odborných předmětů dbali na názornost výuky (např. pracovní listy, didaktická technika)
a dostatečné procvičování učiva. Efektivitu výuky v některých předmětech také podporuje
aktivní využívání elektronického úložiště studijních materiálů. K pochopení probíraných
jevů v širších souvislostech přispívalo časté zařazení mezipředmětových poznatků a příkladů
z praxe. Žáci reagovali na položené otázky, neobávali se sami dotazovat na detaily
nebo souvislosti daného tématu, iniciativně přistupovali k řešení zadaného úkolu
a prokazovali odpovídající míru znalostí a dovedností.
Účinnost výuky v části sledovaných hodin snižovaly některé metodické a didaktické
nedostatky, které souvisejí s nedostatečným metodickým vedením pedagogickýc h
pracovníků. Převaha frontální formy výuky s dominancí učitele a předávání hotových
poznatků vedla k nedostatečnému zapojení žáků do vzdělávání. Nízká míra využití
aktivizujících metod a forem se projevovala jednotvárností výuky, nižší dynamikou hodiny
i menší motivací žáků k učení. V části hospitovaných hodin učitelé opomíjeli účelnou
vstupní motivaci, v průběhu ani v závěru vyučovací hodiny si dostatečně neověřovali
efektivitu vzdělávacího procesu. Chyběl závěr vyučovací hodiny, jež by vedl ke společnému
shrnutí důležitých poznatků a sebereflexi žáků. Organizace vyučovací hodiny nevytvář e la
vždy dostatečný prostor pro řešení problémů a rozvoj kritického myšlení žáků. Práce
s chybou nebyla účelně využita, nevedla tak žáky k dostatečnému zaznamenání správného
postupu. Pouze někteří vyučující využívali ohodnocení dílčích pokroků žáků k jejich
povzbuzení. Méně časté využití didaktické techniky, didaktických pomůcek a různých
informačních zdrojů v některých hodinách dostatečně nepodporovalo názornost výuky.
Pouze ojediněle poskytovali učitelé žákům s potřebou podpůrných opatření odpovídajíc í
prostor pro plnění zadaných úkolů, popř. poskytovali individuální podporu a dopomoc.
Všichni žáci plnili stejné typy úloh bez odlišné míry obtížnosti. Výuka tak nebyla vhodně
diferencována s ohledem na žáky nadané, jejich vzdělávací potenciál nebyl plně využit.
Pedagogové méně často respektovali rozdílné pracovní tempo žáků, poskytovali jim však
prostor pro dotazy a individuální dopomoc.
Výuka českého jazyka a literatury v kombinované i denní formě byla zaměřena na rozvoj
čtenářských kompetencí. Vyučovací hodiny měly jasnou strukturu a definovaný cíl, jehož
naplnění se v závěrech hodin dařilo ověřit. Vyučující vhodně kombinovali frontální výuku
se skupinovou i samostatnou prací. Žáci efektivně pracovali s uměleckým a odborným
textem, text interpretovali vlastními slovy, vyhledávali a třídili informace. V literár níc h
hodinách byli žáci systematicky vedeni k uvažování v souvislostech a k literárně
historickému kontextu. Pro správné upevnění gramatických struktur byla účelně využita
práce s chybou. Žáci byli také vedeni k objektivnímu posouzení kvality své práce i svých
spolužáků.
Ve sledovaných hodinách cizího jazyka byly zaznamenány výrazné rozdíly. V kombinova né
formě vzdělávání byly v dostatečné míře rozvíjeny receptivní dovednosti žáků. Výuka byla
efektivně vedena v cílovém jazyce. Důraz byl kladen na opakování znalostí gramatick ýc h
struktur i slovní zásoby, učivo bylo vhodně propojováno s reálnými situacemi. Účelné
využití didaktické techniky a účinná práce s textem vedla k porozumění a interpretaci textu
žáky a cíleně podporovala jejich přípravu k MZ. Diferenciace vzdělávání vzhledem k různé
jazykové pokročilosti žáků však nebyla zaznamenána. V denní formě vzdělávání zvolené
vzdělávací strategie ne vždy dostatečně podporovaly rozvoj komunikativních dovedností,


                                            4/10
výrazně převažoval výklad učiva zaměřený na upevňování gramatiky. Výuka byla vedena
převážně frontálně v českém jazyce, okrajové využití práce ve dvojicích však podporovalo
rozvoj komunikativních dovedností. Účinnost vzdělávání v části hodin snižova la
nedostatečná didaktická a metodická propracovanost či neefektivní využití času. Frontálně
vedená výuka s výraznou verbální převahou učitele neposkytovala žákům prostor
pro vyjádření a souvislejší mluvený projev. Ve sledované výuce chyběla efektivní práce
s textem, procvičování řečových dovedností žáků, porozumění cizího jazyka formou
poslechu a využívání různých informačních zdrojů. Didaktická technika pro zvýšení
názornosti nebyla využita. Na adresně položené dotazy žáci odpovídali převážně
jednoslovně nebo velmi stručně. Ve vyučovací hodině nebyly ověřovány znalosti žáků, které
by učiteli poskytly informaci o zvládnutí vzdělávacího cíle a o učebním pokroku žáků.
Ve výuce matematiky byl kladen důraz na procvičování a upevnění probraného učiva, bylo
postupováno od jednoduššího učiva ke složitějšímu. Žáci byli vedeni k pečlivé mu
vypracování úloh, s volbou strategie řešení. Aplikované formy výuky pouze částečně
umožňovaly aktivní zapojení všech žáků do vzdělávání, pouze výrazně aktivní žáci měli
dostatečný prostor pro vyjádření a obhájení zvoleného matematického postupu. Výuka
v kombinovaném studiu je založena na domácí přípravě žáků, která však u některých z nich
není dostatečná. To se negativně promítá do práce v jednotlivých vyučovacích hodinách
a snižuje se tím efektivita celé výuky. Práce s chybou nebyla účelně využita, nevedla tak
žáky k dostatečnému uvědomění si správného postupu. Učitelé nepodporovali názornost
výuky, nevyužívali didaktickou techniku ani pracovní listy. Společná práce celé třídy
převažovala nad samostatnou prací žáků, neúplný grafický záznam částečného řešení úloh
na tabuli doplněný slovním komentářem učitele ne vždy poskytoval dostatečnou zpětnou
vazbu žákům. Všichni žáci plnili stejné typy úloh bez odlišné míry obtížnosti. Učitelé
poskytovali individuální dopomoc žákům s pomalejším tempem práce, ve výjime č né m
případě byli podporováni i žáci s rychlejším pracovním tempem či nadanější. Gradované
úlohy a diferenciace vzdělávání s ohledem na individuální potřeby žáků nebyly využity.
Všestranný rozvoj osobnosti žáků v denní formě vzdělávání je podporován aktivita mi
navazujícími na ŠVP (tematické a odborné exkurze).


                          Hodnocení výsledků vzdělávání
Úroveň osvojených vědomostí, znalostí i praktických dovedností žáků je ověřována
především prostřednictvím běžných nástrojů, tj. průběžným ústním a písemným zkoušením
žáků v denním studiu, elektronickým testováním v distančním a kombinovaném vzdělává ní,
včetně cvičných didaktických testů. Výsledky žáků v průběhu vzdělávání jsou pravidelně
vyhodnocovány na jednáních pedagogické rady a částečně i v rámci předmětových komisí.
Přijímaná opatření jsou však pouze formální a nevedou ke zlepšení zjištěného stavu.
Výsledky vzdělávání žáků ovlivňuje míra jejich absence. Žáci kombinovaného studia
vykazují celkově vyšší absenci, počet neomluvených hodin žáků ostatních forem vzdělává ní
je zanedbatelný. Negativním jevem je, že žáci v distanční a kombinované formě vzdělává ní
jsou často nehodnoceni za dané pololetí školního roku z několika předmětů. Ve sledovaném
období tří školních let došlo k výraznému poklesu počtu žáků, kteří měli ke 30. 6. uzavřeno u
klasifikaci, jejich počet se snížil z 84 % na 38 %. Zároveň se zvýšil počet neprospívajíc íc h
žáků.
Většinu uchazečů do 1. ročníku přijímá ředitelka v dalších kolech přijímacího řízení
na základě testu z českého jazyka a matematiky, přičemž uchazeči, kteří konali jednotnou
přijímací zkoušku v 1. kole přijímacího řízení, již nemusejí absolvovat výše uvedené testy.


                                            5/10
Při přijetí je zohledněno i hodnocení na vysvědčení z předchozího vzdělávání. Nastavený
systém přijímání uchazečů v dalších kolech přijímacího řízení tak nevytváří dostatečné
předpoklady pro úspěšnost žáků ve vzdělávání. V posledním čtyřletém či dvouletém
vzdělávacím cyklu z celkového počtu žáků (94) přijatých do 1. ročníku ke studiu ve všech
oborech a formách vzdělávání ukončilo studium ve školním roce 2021/2022 pouze 15 %
žáků, což dokládá nízkou efektivitu poskytovaného vzdělávání.
Poradenské služby nejsou zajišťovány systematicky. Nefunkčně nastavený systém
identifikace a evidence žáků se SVP a žáků s OMJ má přímý dopad na kvalitu poskytování
podpůrných opatření. Přestože se ve škole vzdělávali k termínu inspekční činnosti pouze dva
žáci se SVP, pedagogičtí pracovníci nebyli informováni o nastavených podpůrných
opatřeních a tím ani o odpovídajících metodách a formách práce s těmito žáky. Ve výuce
se neinformovanost učitelů projevovala zejména nižší mírou diferenciace vzdělávac ího
obsahu vzhledem ke speciálním vzdělávacím potřebám žáků a absencí vhodných
didaktických postupů, např. neuplatňování podpůrných opatření uvedených v individuá lní m
vzdělávacím plánu žáka. Podpůrná opatření jsou nastavena pouze formálně. Přestože
se výrazně zvýšil počet žáků s OMJ, škola nemá vytvořen jednotný systém jejich podpory.
Ve vzdělávání není zohledňována různá míra jejich jazykové bariéry a individuálníc h
vzdělávacích potřeb. Vzhledem k tomu tito žáci zejména v distančním a kombinova né m
studiu dosahují výrazně horších vzdělávacích výsledků v českém jazyce a literatuře
než ostatní žáci.
Kázeňské problémy jsou v denním studiu řešeny podle jejich závažnosti intervencí třídní
učitelky, formou výchovných jednání a výchovných opatření. Kázeňská opatření však
nejsou vždy důsledně ukládána podle nastavených pravidel.
Ve sledovaném období tří školních let 2019/2020 až 2021/2022 konali maturitní zkoušky
žáci v kombinované nebo distanční formě vzdělávání ve všech oborech vzdělání.
Ve sledovaném období došlo k nárůstu počtu žáků, kteří se ke zkoušce přihlásili, ale zkoušku
v daném termínu nekonali. Od minulé inspekční činnosti se výsledky žáků přihláše nýc h
k maturitní zkoušce nezlepšily. Hrubá neúspěšnost školy ve společné části MZ, tj. podíl
součtu žáků u zkoušky neúspěšných a zkoušku nekonajících ku počtu všech přihláše nýc h
žáků, byla v celorepublikovém srovnání ve stejné skupině oborů vzdělání vždy
několikanásobně vyšší. Ve dvouletém nástavbovém oboru Podnikání v kombinované formě
se zvýšila z 17 % v roce 2020 na 79 % v roce 2022, kdy v rámci ČR dosahovala 37 %,
v distanční formě ve sledovaném období neuspěl žádný přihlášený žák. Ve čtyřletém oboru
vzdělání Veřejnosprávní činnost měla hrubá neúspěšnost žáků v kombinované formě
kolísavou úroveň, v roce 2020 činila 67 %, následující rok klesla na 25 %, avšak v roce 2022
stoupla na 63 % (v ČR 14 %), přičemž v distanční formě v roce 2022 neuspěl žádný
přihlášený žák. Ve čtyřletém oboru vzdělání Obchodní akademie konali MZ pouze žáci
distanční formy, hrubá neúspěšnost měla také kolísavou úroveň, tj. 88 % v roce 2020,
25 % v roce 2021, 86 % v roce 2022, přičemž v daném roce v ČR v dané skupině oborů
tvořila 9 %. Ve výsledcích žáků ve společné části MZ se ve sledovaném období tří školních
let negativně projevila skutečnost, že více jak třetina neúspěšných žáků byla přijata
do posledního ročníku studia.
Z analýzy průběžné klasifikace vyplývá, že hodnocení žáků distanční formy vzdělává ní,
kteří neuspěli u MZ, se oproti výsledkům u maturitní zkoušky často odlišuje až o tři
klasifikační stupně, nejčastěji v cizím jazyce a matematice. V celorepublikovém srovnání
ve stejné skupině oborů dosahují úspěšní žáci všech oborů u maturitní zkoušky v jazycích
srovnatelných až mírně horších výsledků, ale v matematice výrazně horších. V profilo vé
části žáci konající maturitní zkoušku obvykle uspějí.



                                           6/10
                                         Závěry

Vývoj školy
Od posledního inspekčního hodnocení se téměř dvojnásobně navýšil počet žáků, došlo
k částečné obměně pedagogického sboru. Od 1. 9. 2022 byla obnovena denní forma studia
oborů Veřejnosprávní činnost a Obchodní akademie. Opatření přijatá ředitelkou
od posledního inspekčního hodnocení ke snížení hrubé neúspěšnosti školy u společné části
MZ nejsou účinná. V důsledku toho přetrvává vysoká hrubá neúspěšnost školy
při ukončování vzdělávání MZ.


Slabé stránky a/nebo příležitosti ke zlepšení
- neúčinná kontrolní činnost vedení školy, chybějící konkrétní doporučení pro zkvalitně ní
  vzdělávání včetně důsledné následné kontroly účinnosti přijatých opatření,
- DVPP není v dostatečné míře zaměřeno na oblast inovativních metod a forem výuky
  i oborové didaktiky,
- fluktuace pedagogických pracovníků v denním studiu nezajišťuje kontinuitu a kvalitu
  vzdělávání,
- nízké využití kooperativních forem práce, nedostatečná podpora rozvoje interaktivníc h
  řečových dovedností, nedostatečné využívání různých informačních zdrojů a podpory
  rozvoje kritického myšlení ve výuce,
- v části výuky méně efektivní časové a organizační rozvržení činností, nízká míra využití
  aktivizujících metod, průběžné evaluace a didaktického závěru vyučovací jednotky
  pro závěrečnou reflexi výuky,
- v části výuky nižší míra diferenciace výuky vzhledem k různé úrovni znalostí
  a dovedností žáků, vzhledem k jejich individuálním vzdělávacím potřebám, včetně žáků
  nadaných či s rychlejším tempem práce,
- nižší účinnost opatření ke snížení absence žáků ve výuce v kombinovaném studiu,
- poradenské služby nejsou systematicky zajišťovány, chybí informovanost pedagogů
  o nastavených podpůrných opatřeních žáků, včetně metodické podpory, i jednotný systém
  podpory žáků s odlišným mateřským jazykem,
- dlouhodobá neúspěšnost školy při ukončování vzdělávání MZ.


Doporučení pro zlepšení činnosti školy
- redukovat vzdělávací nabídku školy a nepřijímat žáky do kombinované a distanční formy
  vzdělávání oborů vzdělání 68-43-M/01 Veřejnosprávní činnost, 63-41-M/02 Obchodní
  akademie a 64-41-L/51 Podnikání,
- přizpůsobit koncepci rozvoje školy s ohledem na její aktuální stav a potřeby,
  konkretizovat opatření ke zlepšení výsledků vzdělávání žáků ve společné části MZ,
- hospitační činnost cíleně směřovat ke konkrétním doporučením pro zkvalitnění výuky
  a vzdělávání, důsledně sledovat účinnost přijatých opatření,
- zlepšit strukturu vyučovacích hodin, více se zaměřit na aktivizační metody, v závěru
  na shrnutí a fixaci poznatků a zhodnocení hodiny,


                                          7/10
-      DVPP v denní formě vzdělávání zaměřit na aktivizační metody a formy práce,
      ve vyučovací hodině,
- více zapojovat žáky do evaluačních aktivit v průběhu i závěru vyučovacích hodin, ve větší
  míře vést žáky k sebehodnocení,
- minimalizovat přijímání žáků do maturitního ročníku,
- zvyšovat efektivitu vzdělávání častějším využitím časově či obsahově diferencova nýc h
  úkolů vzhledem k individuálním vzdělávacím potřebám žáků, včetně žáků nadaných,
- zkvalitnit poskytování poradenských služeb, zajistit informovanost učitelů o podpůrných
  opatřeních žáků, nastavit metodickou podporu učitelům při práci se žáky se SVP,
  pravidelně vyhodnocovat účinnost poskytovaných podpůrných opatření i v úzké
  spolupráci se zákonnými zástupci, identifikovat žáky s odlišným mateřským jazykem
  a vytvořit jim systém podpory.


Pro účely zvýšení dotací právnická osoba vykonávající činnost školy nedosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                     Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů přijmout adekvátní opatření k prevenci nedostatků zjištěných
při inspekční činnosti a ve stejné lhůtě písemně informovat Českou školní inspekci,
jaká byla přijata opatření.
Zprávu zašlete na adresu Česká školní inspekce, Pražský inspektorát, Arabská 683,
160 66 Praha 6, případně          prostřednictvím    datové schránky     (g7zais9),
nebo na e- podatelnu csi.a@csicr.cz s připojením elektronického podpisu.


              Seznam dokladů, o které se inspekční zjištění opírají
    1.   Rozhodnutí zřizovatele – ředitelky školy o povolení výjimky z nejvyššího počtu žáků
         ve třídách pro školní rok 2022/2023: ve třídě pro obor Obchodní akademie
         DN 387/2022 (1. A denní forma z 1. 12. 2022), a ve třídách pro obor Veřejnosprávní
         činnost DN 387/2022 (1. B denní forma z 1. 12. 2022), DN 370/2022 (4. D
         kombinovaná forma z 11. 10. 2022) a DN 380/2022 (3. D kombinovaná forma
         z 10. 11. 2022)
    2.   Výpis z rejstříku škol a školských zařízení – stav k termínu inspekční činnosti
    3.   Koncepce školy na školní roky 2019/2020 až 2023/2024
    4.   Školní vzdělávací programy, včetně dodatků a aktualizací, platné k termínu inspekční
         činnosti pro čtyřleté obory vzdělání 63–41–M/02 Obchodní akademie a 68–43–M/01
         Veřejnosprávní činnost (v denní, distanční a kombinované formě vzdělává ní),
         a pro obor 64–41–L/51 Podnikání (v distanční a kombinované formě vzdělávání)
    5.   Rozvrh vyučovacích hodin platný k termínu inspekční činnosti ve školním roce
         2022/2023


                                             8/10
 6.   Školní řády platné ve školním roce 2022/2023 pro formy vzdělávání – denní,
      kombinovaná a distanční
 7.   Výběr třídních knih vedených ve školních letech 2019/2020 až 2021/2022 a v roce
      2022/2023 vedené k termínu inspekční činnosti
 8.   Záznamy z pedagogických rad a z jednání předmětových komisí – školní roky
      2020/2021 až 2022/2023 k termínu inspekční činnosti
 9.   Výroční zprávy o činnosti školy– školní roky 2019/2020 až 2021/2022
10.   Doklady o přijímání uchazečů ke vzdělávání – vzorek spisů z přijímacího řízení
      a kritéria přijímacího řízení do prvního ročníku za školní roky 2019/2020
      až 2022/2023
11.   Smlouvy o zajištění praktického vyučování u smluvních partnerů pro školní rok
      2022/2023 (vzorek)
12.   Dokumentace ke kontrolní a hospitační činnosti vedení školy, školní roky 2020/2021
      až 2022/2023 k termínu inspekční činnosti
13.   Přehled výsledků vzdělávání žáků jednotlivých oborů a forem vzdělávání, školní roky
      2020/2021 až 2022/2023 k termínu inspekční činnosti
14.   Dokumentace školního poradenského pracoviště, stav k termínu inspekční činnosti
15.   Školní matrika, včetně výsledků vzdělávání, vedená k termínu inspekční činnosti
16.   Výběr z personální dokumentace pedagogických pracovníků – školní roky 2020/2021
      až 2022/2023 k termínu inspekční činnosti
17.   Výkaz zisku a ztráty včetně auditorské zprávy za rok 2021, Finanční vypořádání
      dotací ze státního rozpočtu k 31. 12. 2021 a 2022
18.   Dokumentace k zajištění bezpečnosti a ochrany zdraví
19.   Zápis z ústního jednání v rámci inspekční činnosti ze dne 27. 3. 2023


                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Pražský inspektorát,
Arabská 683, 160 66 Praha 6, případně prostřednictvím datové schránky (g7zais9),
nebo na e-podatelnu csi.a@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




                                          9/10
Složení inspekčního týmu a datum vyhotovení inspekční zprávy

Titul, jméno, příjmení, funkce
 Mgr. Hana Vejrážková, školní inspektorka,
 vedoucí inspekčního týmu

 Ing. Stanislava Grundová, školní inspektorka

 Mgr. Lucie Burešová, školní inspektorka

 Ing. Ivana Černá, kontrolní pracovnice

 Ing. Lenka Pecková, přizvaná osoba,
 odborník na vzdělávání v oboru sociální
 politika a ekonomika




V Praze 26. 5. 2023




                                           10/10
