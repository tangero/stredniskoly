                                     Česká školní inspekce
                                     Pražský inspektorát
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIA-2521/22-A


Název                               Hotelová škola a Gymnázium Radlická
Sídlo                               Radlická 591/115, 158 00 Praha 5
E-mail                              novotnym@hs-radlicka.cz
IČO                                 60446242
Identifikátor                       600005631
Právní forma                        Příspěvková organizace
Zastupující                         Ing. Milan Novotný
Zřizovatel                          Hlavní město Praha
Místo inspekční činnosti            Radlická 591/115, 158 00 Praha 5
Termín inspekční činnosti           22. 9. – 23. 9. 2022, 26. 9. – 27. 9. 2022


Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou podle
§ 174 odst. 2 písm. b) a c) zákona č. 561/2004 Sb., o předškolním, základním, středním,
vyšším odborném a jiném vzdělávání (školský zákon), ve znění pozdějších předpisů.


                                         Charakteristika
Střední odborná škola (dále „škola“ nebo „instituce“) poskytuje vzdělávání v denní formě
čtyřletých oborů s maturitní zkouškou Hotelnictví a Cestovní ruch a od 1. 9. 2022 nově také
všeobecné vzdělávání v denní formě čtyřletého studia oboru Gymnázium.
Od posledního inspekčního hodnocení v roce 2015 došlo k poklesu počtu žáků přibližně
o 14 %. K termínu inspekční činnosti se ve škole vzdělávalo 403 žáků ve 20 třídách, z toho


2022/2023                                            1
11 žáků v prvním ročníku gymnaziálního vzdělávání. Nejvyšší povolený počet žáků ve škole
(650) tak byl naplněn ze dvou třetin.
Specifikem školy je organizace vzdělávání založená na rozdělení vzdělávacích oblastí
do modulů v rámci jednotlivých ročníků a realizace části praktického vyučování v prostředí
reálných pracovišť, které instituce provozuje.
Škola sídlí ve společných prostorách s Gymnáziem pro zrakově postižené a Střední
odbornou školou pro zrakově postižené.


                         Hodnocení podmínek vzdělávání
Ředitel školy (dále „ředitel“) dlouhodobě naplňuje jasně definovanou koncepci rozvoje
školy, jež vychází z požadavků trhu práce, společenské poptávky i potřeb instituce.
Na základě interní evaluace modifikuje krátkodobé cíle a strategie vedoucí k realizac i
hlavních koncepčních záměrů. Dokladem úspěšně realizované koncepce rozvoje školy
je aktualizace školních vzdělávacích programů v oborech Hotelnictví a Cestovní ruch
v souladu s požadavky odborné praxe i zájmem uchazečů o vzdělávání. Provedené úpravy
vzdělávacích programů umožňují zapojení žáků do projektů a aktivit podporujících jejich
mobilitu a získávání dalších profesních dovedností a zkušeností. S ohledem na budoucí
profesní uplatnění žáků byly vhodně využity disponibilní hodiny k podpoře jazykového
vzdělávání ve dvou cizích jazycích ve všech ročnících. Od posledního inspekčního
hodnocení přijal ředitel také některá opatření, která měla pozitivní vliv na transparentno st
hodnocení i celkové výsledky a projevila se ve snížení počtu žáků předčasně ukončujíc íc h
vzdělávání. Část učitelského sboru se však přesto zcela neztotožňuje s nastaveným
způsobem hodnocení v modulárním vzdělávání.
Dlouhodobá spolupráce s významnými sociálními i zahraničními partnery zajišťuje realizac i
praktického vyučování či souvislé praxe na různých smluvních pracovištích, vytváří
nezbytnou vazbu mezi teoretickým vzděláváním a praxí. Současně umožňuje inovaci obsahu
učiva, rozvoj odborných teoretických i praktických dovedností, i profesní růst pedagogů.
Kooperace se zřizovatelem přispívá ke zlepšování materiálních podmínek, k propagaci
školy na veřejnosti či umožňuje zajištění zahraničních výjezdů a stáží žáků. Zákonní
zástupci žáků se na chodu školy podílejí prostřednictvím školské rady, participace žáků
je umožněna prostřednictvím komunikace s pedagogickými pracovníky školy nebo
schránky důvěry.
Od posledního inspekčního hodnocení bylo vedení školy zúženo na dvě pozice zástupce
ředitele se zaměřením na praktické a teoretické vyučování. Systém řízení vychází z účelného
delegování kompetencí, stanovení transparentních pravidel a jasně vymezených úkolů
s důrazem na posílení role předsedů předmětových sdružení a třídních učitelů. K plynulé mu
přenosu informací mezi školou a zákonnými zástupci žáků napomáhá elektronick ý
informační systém i e-mailová komunikace. V době distanční výuky umožňovaly nastavené
nástroje komunikace také metodickou a technickou podporu učitelům i žákům
a minimalizovaly tak problémy s přechodem na jiný způsob výuky.
Standardně fungující platformu pro participaci všech pedagogů na pedagogických procesech
představují provozní porady a pedagogické rady, na nichž ředitel projednává všechny
záležitosti týkající se vzdělávání a zásadní pedagogické dokumenty. Pedagogové efektivně
spolupracují v rámci předmětových komisí v oblasti naplňování školních vzdělávac íc h
programů, zejména při stanovení hodnotících kritérií jednotlivých modulů, tvorbě a sdílení
vlastních výukových materiálů, jednotných modulárních testů či evaluace výsledků
vzdělávání. Méně se však zabývají vyhodnocováním zvolených metod a forem práce, volbou


2022/2023                                    2
prostředků motivace a aktivizace žáků vzhledem k jejich individuálním vzdělávac ím
potřebám. Menší prostor je také vytvářen pro přenos informací a sdílení pedagogickýc h
zkušeností v rámci pedagogického sboru.
Efektivitu vzdělávacího procesu ovlivňují uplatňované nástroje kontroly, jejichž
prostřednictvím vedení školy vyhodnocuje úroveň vzdělávání a kvalitu práce pedagogů
v teoretickém i praktickém vzdělávání. Ze závěrů četné hospitační činnosti sice vyplýva jí
konkrétní doporučení, ale nejsou vždy aplikována ve výuce jednotlivými vyučujícími.
Koncepční práce vedení školy se odráží v příznivých personálních podmínkách. Vzdělává ní
realizuje ze čtvrtiny obměněný téměř kvalifikovaný zkušený sbor 42 pedagogů, z nichž si tři
doplňují vzdělávání příslušným studiem. Nově příchozím pedagogům je poskytována
podpora uvádějícího či dalšího konzultujícího učitele, včetně cílené podpory ze strany
vedení školy.
Další vzdělávání pedagogických pracovníků vychází z potřeb školy i pedagogů, plánovitě
se zaměřuje především na aktualizaci odborných poznatků ve vyučovaném oboru. Vedení
školy klade potřebný důraz na svůj profesní růst.
Efektivní vícezdrojové financování vytváří kvalitní podmínky pro naplňování vzdělávac íc h
programů i zajištění chodu školy. Aktivní prací vedení školy se daří získávat další finanč ní
prostředky. Získané zdroje jsou účelně využívány k podpoře zahraniční mobility žáků,
pro zkvalitnění odborného vzdělávání (projektové a tematické dny), ke zlepšování
materiálního zázemí školy či k materiální a technické podpoře výuky v teoretickém
i odborném vzdělávání.
Vedení školy se daří průběžně obnovovat materiálně technické vybavení školy v souladu
se soudobými trendy ve vyučovaných oborech. Od posledního inspekčního hodnocení
prošla škola řadou úprav, které přispěly ke zkvalitnění materiálních podmínek,
např. vybudování další počítačové učebny a obnova vybavení těch stávajících, pořízení
nových technologií pro školní gastronomická pracoviště, obnova zázemí fiktivní školní
cestovní kanceláře. Škola disponuje dostatečným počtem kmenových, jazykovýc h
i odborných učeben a specializovaných pracovišť, včetně dalších prostor, které umožňují
mj. kvalitní realizaci tělesné výchovy a sportovních aktivit a vytvářejí vhodné podmínky
pro uskutečňování školních akcí a pro relaxaci žáků. Část praktického vyučování probíhá
v reálných prostorách školního hotelu, v odborných učebnách fiktivní školní cestovní
kanceláře a také v prostředí školní galerie. Materiálně technické zázemí pro výuku
přírodovědných předmětů v gymnáziu je však limitující. Škola nedisponuje laboratořemi,
nastalou situaci řeší pronájmem v gymnáziu, které sídlí ve společném areálu. Uspořádání
vnitřních prostor klade zvýšené nároky na zajištění bezpečnosti žáků. K větší bezpečnosti
žáků a ochraně majetku přispívá elektronický systém u vstupu a celodenní služba ve vrátnic i.
Stravování žáků je zajišťováno externí firmou ve školních prostorách.


                          Hodnocení průběhu vzdělávání
V kvalitě praktického vyučování se pozitivně promítají materiální podmínky školy.
K rozvoji odborných kompetencí žáků přispívá úzké sepětí teoretické a praktické složky
vzdělávání i uskutečňování výuky v reálných provozech. Profesní příprava žáků
je uskutečňována v rámci stálého provozu školního hotelu i zajištěním četných akcí (rauty,
tematické cestovatelské večery, výstavy ve školní galerii). Souvislé odborné praxe probíhají
také na pracovištích smluvních partnerů, např. v cestovních kancelářích nebo
gastronomických provozech. Nastavený systém výměny žáků na smluvních pracovištíc h
přináší mnohostranný efekt. Umožňuje žákům seznámit se s nejmodernějšími trendy


2022/2023                                    3
v různých provozech, výběr pracoviště probíhá také s ohledem na individuální potřeby
jednotlivců i školy. Způsob realizace praktického vyučování tak eliminuje případnou
neúspěšnost žáků a motivuje je k dosahování dobrých vzdělávacích výsledků. Kvalitu
poskytovaného odborného vzdělávání dokládá i uplatnitelnost absolventů školy na trhu
práce, kdy až 40 % z nich nachází uplatnění přímo v oboru.
V praktickém vyučování žáci prokazovali schopnost samostatně vykonávat zadané činnosti,
případně vhodně aplikovat poznatky z teoretické výuky. Efektivita vzdělávání byla také
zvyšována jasným vymezením úkolů a jejich návazností. Ve všech sledovaných hodinách
byl průběžně podporován rozvoj odborných znalostí a dovedností žáků průběžným
formativním hodnocením. Žáci jsou vedeni k dodržování hygienických a bezpečnostníc h
předpisů na pracovištích, k využití požadovaných pracovních pomůcek a pracovního
oblečení.
Kvalitu výuky teoretických odborných i všeobecně vzdělávacích předmětů všech oborů
převážně pozitivně ovlivňuje odbornost a zaujetí pedagogů pro vyučovaný předmět.
Společným znakem všech sledovaných hodin byla příjemná pracovní atmosféra založená
na partnerském přístupu učitelů k žákům i na vzájemném respektu. V teoretickém vyučová ní
učitelé preferovali převážně frontální výuku v kombinaci s řízeným rozhovorem
a se samostatnou prací, méně často byly využity kooperativní formy práce. Vyučujíc í
vhodně propojovali učivo s reálnými situacemi, často využívali znalosti a zkušenosti žáků,
dbali na názornost výuky a dostatečné procvičování učiva, nejen ve všeobecně vzdělávac íc h,
ale i odborných předmětech.
V části sledovaných hodin se vyučujícím dařilo aktivizovat žáky promyšleným střídáním
činností, což umožnilo např. v cizojazyčném vzdělávání rozvoj interaktivních řečových
dovedností a aplikaci probíraných gramatických jevů v reálné komunikační situaci,
v matematice zvolený didaktický postup směřoval k podpoře logického myšle ní
a samostatného uvažování žáků. V přírodovědných předmětech byli žáci vedeni především
k samostatnému řešení úloh, k pochopení souvislostí a k logickému uvažování, s důrazem
na aplikaci učiva v praxi a využití mezipředmětových vztahů. V části odborného vzdělává ní
převládala samostatná práce žáků na konkrétních úkolech ve vazbě na odbornou praxi.
V rámci sledovaných hodin českého jazyka a literatury byli žáci vedeni k pochopení
literárního díla v širším kulturně historickém kontextu, ke čtenářskému prožitku a hledání
paralel s běžným životem, i k rozvoji aktivního čtenářství, motivovaného například
interpretací vhodně zvolené ukázky na základě poslechu.
Přestože měly sledované vyučovací hodiny stanovenou strukturu, zvolené vzdělávac í
strategie, metody a postupy ne vždy odpovídaly vytčeným cílům. V části vzdělávání učitelé
opomíjeli účelnou vstupní motivaci, v průběhu ani v závěru vyučovací hodiny si dostatečně
neověřovali efektivitu vzdělávacího procesu. Chyběl závěr vyučovací hodiny, jež by vedl
ke společnému shrnutí důležitých poznatků a sebereflexi žáků. Práce s chybou nebyla vždy
účelně využita, nevedla tak žáky k dostatečnému uvědomění si správného postupu. Pouze
někteří vyučující využívali ocenění dílčích pokroků žáků k jejich povzbuzení a poskytovali
jim průběžnou efektivní zpětnou vazbu využitelnou v dalším procesu učení. Méně časté
využití didaktické techniky, didaktických pomůcek a textových materiálů v některých
případech dostatečně nepodporovalo názornost výuky. Žákům se speciálně vzdělávac ími
potřebami učitelé poskytovali odpovídající prostor pro plnění zadaných úkolů,
popř. poskytovali individuální podporu a pomoc. Všichni žáci však plnili stejné typy úloh
bez odlišné míry obtížnosti. Výuka rovněž nebyla vhodně diferencována s ohledem na žáky
nadané či s větším zájmem o vyučovaný obor. Pedagogové méně často respektovali pracovní
tempo žáků, poskytovali jim však prostor pro dotazy a individuální dopomoc.



2022/2023                                    4
Výuka je vhodně doplňována kulturními a vzdělávacími akcemi, odbornými zahranič ními
výjezdy a stážemi, odbornými profesními kurzy a tematickými exkurzemi.


                          Hodnocení výsledků vzdělávání
Výsledky vzdělávání jsou pravidelně vyhodnocovány na jednáních pedagogické rady
a částečně i v rámci předmětových komisí. Úroveň osvojených vědomostí, znalostí
i praktických dovedností žáků je ověřována především prostřednictvím běžných nástrojů
– pololetní a závěrečná klasifikace, ústní, písemné a praktické kontrolní práce žáků.
Stanovené jednotné výstupní testy každého modulu umožňují srovnatelnost výsledků
jednotlivých žáků v ročníku.
Od posledního inspekčního hodnocení škola nastavila podpůrné mechanismy, které žákům
prvního ročníku pomáhají ve zvládnutí přechodu ze základní na střední školu a v adaptaci
na realizovaný modulový typ vzdělávání a způsob hodnocení výsledků vzdělávání. Zavedení
průběžného hodnocení podporuje motivaci žáků ke kontinuální přípravě na vyučová ní,
což má pozitivní vliv i na celkový prospěch žáků. Podařilo se tak snížit počet žáků předčasně
ukončujících vzdělávání téměř o 70 %. Ve školním roce 2021/2022 předčasně ukončilo
vzdělávání pouze 21 žáků (při posledním inspekčním hodnocení jich bylo 68), z toho
z prvního ročníku 8 žáků pro neprospěch a 5 žáků v průběhu školního roku z různých
důvodů. Ve vyšších ročnících předčasně opouštějí školu pouze jednotlivci, nejčastěji
pro neprospěch, z důvodu neomluvené absence či zanechání studia. Také pouze jednotlivc i
opakují některý z vyšších ročníků. Přesto však dvě třetiny žáků, kteří ve škole studovali
od prvního ročníku, úspěšně zakončili po čtyřech letech studium maturitní zkouškou.
Z analýzy výsledků vzdělávání ve sledovaném období vyplývá, že výrazně lepších výsledků
v průběhu i při zakončování studia dosahují žáci oboru Cestovní ruch. V celostátním
srovnání v rámci skupiny stejných oborů vzdělání dosahují žáci mírně horších výsledků
z českého jazyka, naopak mírně lepších pak z anglického jazyka. Výsledky vzdělávání žáků
se speciálními vzdělávacími potřebami nebo s odlišným mateřským jazykem jsou
srovnatelné v porovnání se žáky intaktními.
Poradenské služby zajišťuje školní poradenské pracoviště. Výchovná poradkyně
ve spolupráci s pedagogy identifikuje žáky s potřebou podpůrných opatření a koordinuje
realizaci podpůrných opatření ve vzdělávání. Z hospitační činnosti inspekčního týmu
vyplývá, že učitelé jsou o specifických vzdělávacích potřebách jednotlivých žáků
informováni, je s nimi konzultován způsob výuky, ale efektivita podpory žákům se odvíjí
od osobního přístupu jednotlivých vyučujících. Účinnost realizovaných podpůrných
opatření není školou systematicky sledována a vyhodnocována. Žákům s riziky školní
neúspěšnosti je poskytována individuální pomoc formou konzultací. V případě zájmu žáci
s prospěchovými problémy rovněž využívají konzultace s výchovnou poradkyní, v rámci
nichž společně hledají cestu jak zefektivnit přípravu na vyučování, najít motivaci, správný
styl učení a plánovat domácí přípravu. Žákům s odlišným mateřským jazykem
je poskytována individuální podpora ve výuce a jsou nabízeny kurzy jazykové přípravy.
Nadaní žáci uplatňují a rozvíjejí své nadání v různých typech soutěží, např. Přírodovědný
klokan, Matematický klokan, Olympiáda v anglickém jazyce, Literární soutěž Filipa
Venclíka.
Průběžně realizovaná prevence sociálně patologických jevů zohledňuje potřeby školy,
využívá podnětů pedagogů a je vhodně implementována do modulového vzdělává ní.
Identifikované projevy problémového chování jsou řešeny pohovorem s třídním učitele m,
jednáním s rodiči, prostřednictvím výchovných komisí a formou výchovných opatření.


2022/2023                                    5
Důsledný přístup k omlouvání nepřítomnosti žáků a systematická práce třídních učitelů
se odrazily ve snížení počtu zameškaných hodin. I přes realizovaná opatření se však nedaří
dostatečně eliminovat neomluvenou absenci některých žáků, která se odráží v udělovanýc h
kázeňských opaření a snížených známkách z chování na vysvědčení. Ojediněle udělované
pochvaly nemají dostatečný motivační efekt


                                         Závěry
Vývoj školy
- od posledního inspekčního hodnocení v roce 2015 došlo k mírnému poklesu počtu žáků,
- od 1. 9. 2022 je nově realizováno čtyřleté všeobecné gymnaziální vzdělávání,
- vedení školy bylo zúženo na pozici ředitele školy a jeho dvou zástupců, pro teoretické
  a praktické vzdělávání,
- vedení školy průběžně zlepšuje vybavení školy a materiální zázemí pro vzdělává ní
  v souladu se soudobými trendy ve vyučovaných oborech,
- zavedení průběžného hodnocení v rámci realizace jednotlivých modulů stanovenýc h
  ve školních vzdělávacích programech se pozitivně promítlo do snížení počtu neúspěšnýc h
  žáků.

Silné stránky
- materiálně technické vybavení výukových prostor pro realizaci praktického vzdělává ní
  oborů Hotelnictví a Cestovní ruch,
- nastavený systém výměny žáků na odborných pracovištích umožňuje jejich seznámení
  s novými trendy a technologiemi v různých provozech, vhodný výběr pracoviště
  s ohledem na individuální potřeby jednotlivců současně eliminuje případnou neúspěšnost
  žáků a motivuje je k dosahování dobrých výsledků ve vzdělávání.

Slabé stránky a/nebo příležitosti ke zlepšení
- limitující materiálně technické      zázemí   pro   výuku    přírodovědných    předmětů
  gymnaziálního vzdělávání,
- nižší míra diferenciace části teoretické výuky vzhledem k individuálním vzdělávac ím
  potřebám žáků, včetně žáků nadaných,
- v části teoretické výuky méně efektivní časové a organizační rozvržení činností
  a opomíjení vstupní motivace, průběžné evaluace a didaktického závěru vyučovac í
  jednotky pro závěrečnou reflexi výuky.

Doporučení pro zlepšení činnosti školy
- rozvíjet materiální podmínky pro výuku přírodovědných předmětů v gymnáziu,
- zlepšit strukturu vyučovacích hodin, více se zaměřit na úvodní motivaci, v závěru
  na shrnutí a fixaci poznatků a zhodnocení hodiny,
- více zapojovat žáky do evaluačních aktivit v průběhu i závěru vyučovacích hodin, ve větší
  míře vést žáky k sebehodnocení,




2022/2023                                   6
- zvyšovat efektivitu vzdělávání častějším využíváním časově či obsahově
  diferencovaných úkolů vzhledem k individuálním vzdělávacím potřebám žáků, včetně
  žáků nadaných.


            Seznam dokladů, o které se inspekční zjištění opírají
 1. Změna zřizovací listiny příspěvkové organizace Hotelová škola a Gymnázium Radlická,
    Praha 5 – Jinonice, Radlická 591/115 schválená usnesením Zastupitelstva hlavního
    města Prahy ze dne 3. 12. 2021 s účinností od 1. 9. 2022
 2. Rozhodnutí ve věci návrhu na zápis změny v údajích vedených v rejstříku škol
    a školských zařízení č. j. MŠMT – 31434/2021-2, s účinností od 1. 9 2022
 3. Jmenování do funkce ředitele s účinností od 1. 8. 2018 (poslední funkční období)
 4. Koncepce dalšího rozvoje školy ze dne 31. 7. 2017
 5. Vlastní hodnocení školy ze dne 31. 7. 2017
 6. Školní vzdělávací program pro obor vzdělání 65-42-M/02 Cestovní ruch, platný
    od 1. 9. 2018, včetně dodatků a aktualizací pro následující školní roky
 7. Školní vzdělávací program pro obor vzdělání 65-42-M/01 Hotelnictví, platný
    od 1. 9. 2018, včetně dodatků a aktualizací pro následující školní roky
 8. Školní vzdělávací program pro obor vzdělání 79-41-K/41 Gymnázium, platný
    od 1. 9. 2022
 9. Školní řád, vnitřní řády odborných učeben a pracovišť platné k termínu inspekční
    činnosti
10. Rozvrh vyučovacích hodin platný k termínu inspekční činnosti
11. Vybraný vzorek evidence žáků (školní matrika) vedená k termínu inspekční činnosti
12. Výroční zpráva o činnosti školy – školní roky 2019/2020 a 2020/2021
13. Třídní knihy – školní roky 2021/2022 a 2022/2023 k termínu inspekční činnosti
14. Záznamy z pedagogických rad vedené ve školních letech 2021/2022 a 2022/2023
    k termínu inspekční činnosti
15. Přehled DVPP platný k termínu inspekční činnosti
16. Výběr z personální dokumentace pedagogických pracovníků vedené k termínu
    inspekční činnosti
17. Kniha úrazů vedená k termínu inspekční činnosti
18. Dokumentace školního poradenského týmu vedená k termínu inspekční činnosti
19. Portfolio výchovného poradce a metodika prevence vedené k termínu inspekční činnosti
20. Dokumentace k bezpečnosti a ochraně zdraví žáků, platná k termínu inspekční činnosti


                                       Poučení
Podle § 174 odst. 11 školského zákona může ředitel podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Pražský inspektorát,
Arabská 683, 160 66 Praha 6, případně prostřednictvím datové schránky (g7zais9),
nebo na e-podatelnu csi.a@csicr.cz s připojením elektronického podpisu, a to k rukám
ředitele inspektorátu.




2022/2023                                  7
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Titul, jméno, příjmení, funkce
 Mgr. Hana Vejrážková, školní inspektorka,
 vedoucí inspekčního týmu                                     …………………………..
 PhDr. Bc. Tibor Slažanský, Ph.D.,
 školní inspektor                                             …………………………..

 Mgr. Hana Šinská, školní inspektorka
                                                              …………………………..

 Bc. Hana Vejdovská, kontrolní pracovnice
                                                              …………………………..
 Bc. Vladimíra Příhodová, odborník na vzdělávání
 v gastronomických oborech                                    …………………………..

V Praze 26. 10. 2022



Podpis ředitele školy potvrzující převzetí inspekční zprávy

 Ing. Milan Novotný




2022/2023                                    8
