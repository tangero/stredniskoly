                                  Česká školní inspekce
                                Moravskoslezský inspektorát
______________________________________________________________________________________________________ ______




                         IN S P E K Č N Í ZP R ÁVA
                                          Čj. ČŠIT-2228/22-T


Název                                Gymnázium, Havířov-Podlesí, příspěvková organizace
Sídlo                                Studentská 11, 736 01 Havířov-Podlesí
E-mail                               gymnazium@gsh.cz
IČO                                  62331582
Identifikátor                        600016684
Právní forma                         příspěvková organizace
Zastupující                          PhDr. Hana Čížová
Zřizovatel                           Moravskoslezský kraj
Místo inspekční činnosti             Studentská 11, 736 01 Havířov-Podlesí
Inspekční činnost na místě           12. 12. 2022 − 15. 12. 2022


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Zjišťování a hodnocení podmínek, průběhu a výsledků vzdělávání poskytovaného střední
školou podle příslušných školních vzdělávacích programů na základě § 174 odst. 2 písm. b)
zákona č. 561/2004 Sb., o předškolním, základním, středním, vyšším odborném a jiném
vzdělávání (školský zákon), ve znění pozdějších předpisů.
Zjišťování a hodnocení naplňování školních vzdělávacích programů a jejich souladu
s právními předpisy a rámcovými vzdělávacími programy podle § 174 odst. 2 písm. c)
školského zákona.
                                    Charakteristika
Gymnázium, Havířov-Podlesí, příspěvková organizace (dále „škola“) vykonává činnost
střední školy. Poskytuje střední vzdělávání s maturitní zkouškou v oborech vzdělání
79-41- K/81 Gymnázium (dále „osmileté gymnázium“) a 79-41-K/41 Gymnázium (dále
„čtyřleté gymnázium“). Škola eviduje ve 14 třídách celkem 400 žáků, z toho je 227 žáků
osmiletého gymnázia a 173 žáků čtyřletého gymnázia. K termínu inspekční činnosti celkově
vzdělávala třináct žáků se speciálními vzdělávacími potřebami a jednoho žáka s odlišným
mateřským jazykem. Ředitelka školy povolila dvěma žákům vzdělávání podle
individuálního vzdělávacího plánu z jiných závažných důvodů a žákovi s odlišným jazykem
organizační změnu spočívající v nabídce třetího cizího jazyka (ruský jazyk).
Stravování žáků a zaměstnanců školy je smluvně zajištěno v blízkém školském zaříze ní
(školní jídelna základní školy), jehož zřizovatelem je město Havířov. V přízemí budovy
školy je žákům k dispozici školní bufet. Informace o škole jsou dostupné na webových
stránkách školy www.gsh.cz


                         Hodnocení podmínek vzdělávání
Škola má zpracovanou jasnou vizi, která obsahuje specifické výchovné a vzdělávací cíle,
které se daří postupně naplňovat. Velký důraz je kladen na vzdělanostní a morální profil
absolventa školy, ale také na metodickou podporu pedagogů. Koncepce rozvoje školy
obsahuje podrobně a kvalitně zpracovanou analýzu stavu školy včetně slabých a silnýc h
stránek, dále poukazuje na příležitosti a hrozby, u kterých navrhuje účinná řešení vznik lýc h
situací. K dosažení stanovených cílů jsou zpracovány jednotlivé reálné podrobné plány
(výchovně-vzdělávací, personální, materiálních investic, podpory žákovských aktivit
a hodnotové orientace žáků a prezentace školy na veřejnosti). V nich jsou stanoveny priority.
Koncepce byla vytvořena rovněž na základě rozboru potřeb žáků, pedagogů a zaměstna nc ů
školy byla zveřejněna na internetových stránkách školy a byla dostupná všem současným
i potenciálním účastníkům vzdělávání. Škola aktivně komunikovala o svých koncepčních
rozvojových záměrech se všemi partnery podílejícími se na vzdělávání a získává pravidelně
zpětnou vazbu. Koncepce je vedením průběžně vyhodnocována. Pravidla a mechanis my
k organizování vlastní činnosti školy jsou jasně stanoveny. Ředitelka školy, která je
ve funkci od září 2019, navázala v řízení pedagogických procesů na předchozí vedení školy.
Hospitační činnost vedení školy je realizovaná v dostatečné míře, zpětná vazba v podobě
závěrů a stanovení opatření ke zlepšování kvality výuky byla cíleně nastavena. Další
hospitační cíle týkající se oblasti metodického rozvoje pedagogů jsou vedením školy
postupně nastavovány ve formě vzájemných hospitací.
Na organizaci činnosti školy se podílí kromě vedení školy i pedagogičtí pracovníci mj.
někteří z nich pověření výkonem specializovaných činností (koordinátor informač níc h
a komunikačních technologií) a pracovníci školního poradenského pracoviště (výchovná
poradkyně, metodička prevence sociálně patologických jevů, školní psycholožka, kariérový
poradce a asistent pedagoga). Vedení školy se cíleně zabývalo organizací profesního rozvoje
pedagogických pracovníků v souladu s potřebami školy a zájmem pedagogů. Jejich účast
na vzdělávacích akcích se zaměřením na osobnostně sociální rozvoj pedagogů, rozvoj
matematické gramotnosti žáků, zvýšení kvality jazykového vzdělávání, využívá ní
informačních technologií a aplikaci aktivizačních metod a forem ve výuce byla přínosná,
získané poznatky byly ve vysoké míře vhodně uplatněny v průběhu výuky. Podpora rozvoje
pedagogických dovedností začínajících učitelů byla na dobré úrovni. Pedagogický sbor
svým složením odpovídal potřebám zajištění činnosti školy.



                                             2/8
Vzdělávání probíhalo podle školních vzdělávacích programů, které vycházely z potřeb školy
a se kterými vyučující aktivně pracují. V rámci úprav škola vhodně reagovala na cílené
posílení hodinové dotace v oblastech člověk a příroda, matematika a její aplikace i jazyk
a jazyková komunikace, rovněž vhodným zařazením volitelných maturitních seminářů.
Zkvalitnění materiálních podmínek s přínosem pro kvalitu vzdělávání ve škole bylo
dosaženo modernizací odborných učeben pro výuku přírodovědných předmětů, cizích
jazyků a informatiky, cvičné kuchyně včetně pořízení nového vybavení a učebních pomůcek.
Součástí bylo také řešení bezbariérových úprav a zkvalitnění technické podpory pro
využívání informačních technologií ve výuce.
Škola dbá na vytváření bezpečného prostředí pro žáky při vzdělávání a souvisejíc íc h
činnostech, má nastavený funkční systém úrazové prevence. Škola realizuje pro žáky Dny
s třídním učitelem, které si třídní učitelé s žáky organizují sami. Jedná se o aktivity určené
k posilování vztahů mezi žáky ve třídách.
Škola aktivně spolupracuje s mnoha partnery i zahraničními, mezi které patřily nejen školy,
ale i charitativní a sociální instituce. Pro žáky byla velmi přínosná spolupráce s vysokými
školami, kde se cíleně zapojovali do seminářů a odborných přednášek i dobrovolnick ýc h
aktivit, což účelně přispívalo k rozvíjení prosociálního vnímání a chování. Tato spolupráce
se vhodně promítala do výuky jednotlivých předmětů, žáci tak získávali větší prostor pro své
další profesní směřování. Zapojením školy do projektů, v rámci kterých dochází
k zahraničním výměnným pobytům, žáci využívali možnost si cíleně upevňovat a rozvíjet
své komunikační dovednosti v cizích jazycích. Škola se také aktivně prezentova la
na kulturních a společenských programech ve městě. Jedním z významných národních
projektů, do kterého se škola zapojila, je pokusné ověřování kombinovaného vzdělává ní
v základních a středních školách, za účelem, zda využití kombinovaného vzdělávání může
být výhodnější než prezenční výuka.


                          Hodnocení průběhu vzdělávání
Vzdělávací cíle ve sledované výuce vycházely z očekávaných výstupů stanovenýc h
ve školních vzdělávacích programech oborů vzdělání 79-41-K/41 Gymnázium (čtyřleté
studium) a 79-41-K/81 Gymnázium (osmileté studium). Na začátku vyučovací hodiny byli
žáci většinou seznámeni s plánem jejího průběhu a s učivem. Cíle hodin byly směřovány
zejména na rozvoj znalostí a dovedností. Učitelé účelně volili frontální způsob výuky
v kombinaci s řízeným rozhovorem, kooperativním učením, popř. samostatnou prací nebo
prací ve dvojici. Učitelům se ve velké míře dařilo podněcovat žáky k aktivním činnoste m,
a to nejen ve vyučovacích hodinách, v nichž se vzdělávali žáci v menších skupinách napříč
především v jazykovém vzdělávání, ale i tam, kde vzdělávání probíhalo v celých třídách.
Velký podíl samostatné práce zvolený vyučujícími pro práci žáků v některých hodinách
matematiky umožňoval žákům rozvrhnout si práci a pracovat vlastním tempem. Efektivně
zařazená skupinová práce s prvky kooperativního učení v prvních ročnících osmileté ho
gymnázia vhodně posilovala sociální vazby mezi žáky. Také práce ve dvojicích na učebních
úlohách přispívala k osvojování učiva a rozvoji čtenářských strategií. Kde to bylo vhodné,
dařilo se formou mezipředmětových vztahů účelně propojovat obsahy jednotlivýc h
předmětů, žáci aplikovali příklady znalostí a dovedností z předmětů v jejich reálné situaci.
U žáků se speciálními vzdělávacími potřebami bylo zohledňováno individuální pracovní
tempo a tolerována případná vyšší míra chybovosti. V metodickém a didaktickém vedení
vyučovacích hodin nebyly zaznamenány výraznější rozdíly mezi výukou na nižším a vyšším
stupni gymnázia.



                                             3/8
Vyučující cizích jazyků (anglický, německý, španělský) volili vhodné strategie, které vedly
k rozvoji jazykové gramotnosti, komunikativních dovedností žáků, tj. produktivníc h
i receptivních řečových dovedností, žáci se aktivně zapojovali do nabízených aktivit.
Hospitovaná výuka vedená rodilým mluvčím v anglickém jazyce byla metodicky
i didakticky dobře propracována. Promyšlená příprava, struktura vyučovací hodiny
a efektivní střídání metod i forem výuky vedlo k vysoké aktivizaci žáků a jejich
rovnoměrnému zapojení do vyučování. Vzdělávací strategie cizích jazyků efektivně
rozvíjely vědomosti a dovednosti, průběžně bylo ověřováno porozumění zadání v cizím
jazyce. Při četných komunikačních situacích žáci uplatňovali znalost slovní zásoby včetně
odborné. Žáci reagovali v cizím jazyce na podněty učitelů spontánně a prokazovali velmi
dobrou úroveň dosažených jazykových dovedností.
Ve společenskovědních předmětech, byli žáci v rámci diskuse cíleně vedeni k obhajování
názoru a argumentaci. V hodinách nebo jejich částech, kde byly do hodin většinou
přírodovědných zařazeny aktivizační metody, žáci hledáním řešení problému nebo
objevováním nových informací rozvíjeli kritické myšlení a schopnost učit se. Ojediněle se
objevily hodiny jednotvárné, kdy učitelé předávali již hotové poznatky a žáci byli pasivnějš í.
I v těchto hodinách však žáci udrželi vysokou míru pozornosti a koncentrace. Výuku řídili
vyučující jasnými a srozumitelnými pokyny, průběžně ověřovali, zda žáci učivu a zadaným
činnostem rozumí a vyjadřovali důvěru v jejich schopnosti. Vzájemná komunikace mezi
učiteli a žáky i mezi žáky navzájem byla oboustranně respektující. Většina žáků plnila stejné
typy úkolů, diferenciace výuky v návaznosti na podporu žáků především nadaných, byla
ve sledovaných hodinách zaznamenána méně často. Didaktická technika byla využívá na
většinou efektivně pro fixaci učiva prostřednictvím kvízu, názornosti obrázků při jejich
popisu atd. Zpětná vazba byla poskytována v převážné míře v interakci mezi učitelem a žáky
při společné kontrole práce žáků, přičemž převažovala dominance učitele jako jediného
hodnotitele správnosti odpovědí. Při práci s chybou byl učitel většinou jediným garantem
správnosti. Ojediněle bylo sledováno formativní hodnocení ve vztahu k naplňování cílů
vzdělávání, které byly vztaženy k pokroku žáků v učení. Vzájemné hodnocení nebylo
využíváno.


                          Hodnocení výsledků vzdělávání
Školou nastavený systém k získávání průběžných informací o výsledcích vzdělávání žáků
umožňuje vyhodnocovat, zda a v jaké míře žáci dosahují požadovaných výstupů
stanovených školním vzdělávacím programem. Objektivitu celkového hodnocení škola
pravidelně ověřuje v závěrečných etapách obou stupňů vzdělávání (nižší a vyšší stupeň
osmiletého gymnázia) formou individuálního externího ověřování výsledků vzdělává ní,
které umožňuje žákům si podložit svůj vzdělávací potenciál. Kritéria pro průběžné
hodnocení formou prověřovacích testů, písemných prací a ústního zkoušení si stanovují
jednotliví pedagogové, se kterými jsou žáci i zákonní zástupci seznámeni. Ve škole je
v anglickém jazyce sdílen systém ověřování výsledků formou rozsáhlejších testů, který škole
umožňuje monitorovat a vyhodnocovat vývoj vzdělávacích výsledků a následně navázat
na tyto ukazatele. Prospěch a chování žáků na konci čtvrtletí projednává pedagogická rada.
Zabývá se žáky, kteří dosahují výborných výsledků a jejich oceňováním, ale rovněž
i výsledky skupiny žáků se speciálními vzdělávacími potřebami.
Zvláštní pozornost je věnována žákům, kteří nedosahují požadovaných výsledků a postupům
k jejich zlepšení. Jedná se zejména o individuální nabídku konzultací, podporu ze strany
školního poradenského pracoviště.



                                             4/8
Ve společné části maturitní zkoušky ve školním roce 2021/2022 byli úspěšní všichni žáci.
Z uplynulých tří let je patrné, že škola má dobré výsledky srovnatelné s průměrnou
úspěšností gymnázií. Třídní učitelé monitorují přijetí absolventů k dalšímu vzdělávání, kteří
především pokračují ve studiu na vysokých školách.
Školou zabezpečované poradenské služby svým rozsahem odpovídaly počtu a vzdělávac ím
potřebám jednotlivých žáků se speciálními vzdělávacími potřebami. Organizační zajištění
a koordinace vzájemné spolupráce probíhalo jak při pravidelných schůzkách, tak při účelně
volených setkáních odpovědných členů školního poradenského pracoviště. Poskytování
poradenských služeb školní psycholožkou pouze v době vyučování není optimálně
nastaveno a nenabízí podporu zákonným zástupcům žáků ani pedagogům školy. Žákovi
s převažujícím vyšším, než druhým stupněm podpůrných opatření byla poskytována
individuální dopomoc, která vhodně podporovala přípravu na výuku i průběh vzdělává ní
ve spolupráci s asistentem pedagoga. Větší pozornost a podpora by měla být věnována
žákům nadaným a talentovaným.
V rámci inspekční činnosti proběhlo dotazníkové šetření v některých třídách osmileté ho
i čtyřletého gymnázia, kdy se žáci vyjadřovali ke spolupráci s učiteli. Z analýzy výsledků
šetření vyplynuly náznaky o narušení vybraných složek (vztahy mezi žáky a pedagogy).
Ve škole pracuje školní parlament, jehož členy jsou zástupci všech tříd. Jeho prostřednictvím
se žáci mohou vyjadřovat k dění ve škole a vznášet podněty ke zlepšení školního prostředí
či podmínek pro vzdělávání. Vedení školy věnuje návrhům parlamentu pozornost, většina
z nich je přijímána a realizována (např. školní charitativní koncert nebo dějepisná akce
doprovázená filmem a besedou s názvem Jeden svět na školách). Jednou z kompetencí
školního parlamentu je možnost vyjadřovat se k výuce. Ke zlepšování a podpoře
konstruktivního dialogu mezi pedagogy a žáky by docházelo větší angažovaností zástupců
školního parlamentu a spoluprací s vedením školy.
K posilování vztahů mezi žáky a v rámci preventivních aktivit organizuje škola široké
spektrum akcí (adaptační pobyty pro žáky prvních ročníků, lyžařské a turistické kurzy,
odborné exkurze apod.) Škola vytváří podmínky pro zapojování žáků do mnoha
individuálních i týmových soutěží (předmětové olympiády a jiné vědomostní soutěže,
umělecké, sportovní), v nichž žáci porovnávají své znalosti a dovednosti se svými
vrstevníky. Účast žáků i v celostátních soutěžích napomáhá k objektivnímu ověřování míry
jejich znalostí a dovedností a podporuje jejich profilaci. Škola cíleně podporuje inicia tivu
žáků, rozvoj jejich komunikačních, občanských a sociálních kompetencí. Žáci se podílejí
na tvorbě a vydávání školního časopisu Cirkulárka, což je příležitost k posilování umění
vyjádřit se k zajímavým tématům. Byla také rozšířena nabídka volnočasových aktivit, např.
debatní klub, karetní hry Bridge, deskové hry i sportovní činnosti.


                                         Závěry
Vývoj školy
- Zřizovatel školy jmenoval v září 2019 nově na pozici ředitelku školy, která se ve své
  koncepci zaměřuje na zkvalitňování gymnaziálního vzdělávání a vzdělávacího procesu,
  ke změně došlo i na pozici její zástupkyně.
- Od poslední inspekční činnosti v březnu 2016 škola rozšířila nabídku povinně volitelnýc h
  seminářů např. pedagogický seminář, překladatelský seminář, konverzace v anglické m
  jazyce a volnočasových aktivit.




                                            5/8
- Pro zkvalitnění výuky anglického jazyka vede výuku v anglickém jazyce rodilý mluvč í
  průřezově všemi ročníky školy.
- Škole se doposud nepodařilo přijmout systematické opatření ke zjištěním z minulé
  inspekční činnosti týkající se absence propojení učiva s běžnými reálnými situacemi,
  podpory mezipředmětových témat a sebehodnocení a vzájemného hodnocení žáků.
Silné stránky
- Škola aktivně zavádí do výuky moderní pedagogické postupy (konstruktivistická výuka,
  aktivizující formy práce, spolupráce s rodilým mluvčím při výuce anglického jazyka),
  které stimulují žáky, aby své znalosti získávali aktivní činností a komunikací.
- Žáci školy dosahují velmi dobrých výsledků v průběhu vzdělávání i při jeho ukončování,
  jsou úspěšní v soutěžích i na celostátní úrovni. Se vzdělávacími výsledky škola efektivně
  pracuje.
Slabé stránky a/nebo příležitosti ke zlepšení
- Menší míra zapojení školního psychologa do metodických konzultací cílových skupin
  žák, rodič a pedagog bez nabídky optimálních podmínek k řešení výchovnýc h,
  vzdělávacích a vztahových záležitostí.
- Příležitostí pro školu je nastavení systematické podpory, identifikace, rozvoje a péče
  o nadané žáky a přistoupení k pravidelnému vyhodnocování průběhu této péče s ohledem
  na jejich výsledky.
- Žáci se nepodíleli na vyhodnocování naplňování vzdělávacích cílů ve vyučovac íc h
  hodinách, neprováděli sebehodnocení ani vzájemné hodnocení, které by více posilova lo
  jejich motivaci a zodpovědnost za vlastní vzdělávání.
Doporučení pro zlepšení činnosti školy
- Stanovit a poskytovat pedagogicko-psychologickou podporu cílovým skupinám dle jejich
  aktuálních potřeb, zajistit a průběžně kontrolovat její efektivní fungování.
- Zaměřit se na přístup k žákům ve výuce ve smyslu diferenciace výuky vzdělávac íc h
  předmětů podle úrovně žáků v rámci ročníků, dále na provádění sebehodnocení
  a vzájemného hodnocení.
- Vytvořit podmínky pro otevřenou komunikaci mezi pedagogy a žáky ve školním
  parlamentu ke zlepšení úrovně vzájemné spolupráce.


                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 10 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Moravskoslezský inspektorát,
Matiční 20, 702 00 Ostrava, případně prostřednictvím datové schránky (g7zais9), nebo
na e-podatelnu csi.t@csicr.cz s připojením elektronického podpisu.




                                            6/8
           Seznam dokladů, o které se inspekční zjištění opírají
 1.   Koncepce rozvoje školy 2020 – 2024, nedatováno
 2.   Personální dokumentace pedagogických pracovníků (vzorek)
 3.   Plán dalšího vzdělávání pedagogických pracovníků pro školní rok 2021/2022
      a 2022/2023
 4.   Plán kontrolní a hospitační činnosti ve školním roce 2021/2022 a 2022/2023 (vzorek)
 5.   Školní vzdělávací programy, platné pro školní rok 2022/2023
 6.   Školní matrika 2022/2023 (vzorek)
 7.   Výroční zpráva o činnosti školy za školní rok 2021/2022
 8.   Školní řád platný ve školním roce 2022/2023
 9.   Rozvrhy vyučovacích hodin učitelů a tříd, školní rok 2022/2023
10.   Třídní knihy školní rok 2022/2023 (vzorek)
11.   Dokumentace k výchovnému poradenství a prevenci rizikových jevů platné pro školní
      rok 2022/2023 (vzorek)
12.   Doklady o ukončování vzdělávání maturitní zkouškou, maturitní období 2019/2020,
      2020/2021, 2021/2022
13.   Dokumentace k bezpečnosti a ochraně zdraví žáků, aktuální stav (vzorek)
14.   Dokumentace k hodnocení finančních podmínek školy (kalendářní rok 2021),
      (vzorek)
15.   Výjimka z nejvyššího povoleného počtu žáků ze dne 1. 9. 2021 a 1. 3. 2022


                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Moravskoslezský
inspektorát, Matiční 20, 702 00 Ostrava, případně prostřednictvím datové schránky
(g7zais9), nebo na e-podatelnu csi.t@csicr.cz s připojením elektronického podpisu, a to
k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




                                          7/8
Složení inspekčního týmu a datum vyhotovení inspekční zprávy

Titul, jméno, příjmení, funkce
 PhDr. Ing. Ivana Teichmannová,
 školní inspektorka, vedoucí inspekčního týmu

 Ing. Magda Dirgasová, školní inspektorka

 Mgr. Kateřina Anastázie Valasová,
 školní inspektorka

 Ing. Hana Maľarová, školní inspektorka


Datem vyhotovení inspekční zprávy se rozumí datum posledního podpisu člena inspekčního
týmu.




                                            8/8
