CSI0X00B4GBZ
Počet listů: 10




                                    Česká školní inspekce
                                  Jihomoravský inspektorát
_________________________________________________________________________________________________________ ___




                         IN S P E K Č N Í ZP R ÁVA
                                           Čj. ČŠIB-340/23-B


Název                                Střední škola dopravy, obchodu a služeb Moravský
                                     Krumlov, příspěvková organizace
Sídlo                                nám. Klášterní 127, 672 01 Moravský Krumlov
E-mail                               reditel@ssmk.eu
IČO                                  00055166
Identifikátor                        600015793
Právní forma                         příspěvková organizace
Zastupující                          Ing. Jiří Psota
Zřizovatel                           Jihomoravský kraj
Místa inspekční činnosti             nám. Klášterní 127 a 126, náměstí T. G. Masaryka 30,
                                     Řeznovická 1686, Polánka, Moravský Krumlov a
                                     Krumlovská 343/25, Ivančice
Inspekční činnost na místě           21. 2. 2023 − 24. 2. 2023


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                   Charakteristika
Střední škola dopravy, obchodu a služeb Moravský Krumlov, příspěvková organizace (dále
„škola“) vykonává činnost střední školy, domova mládeže a školní jídelny. V době inspekční
činnosti bylo vzdělávání realizováno v celkem 14 oborech vzdělání. Z toho bylo 9 oborů
středního vzdělání s výučním listem – Strojní mechanik, Karosář, Obráběč kovů, Mechanik
opravář motorových vozidel, Truhlář, Podkovář a zemědělský kovář, Umělecký kovář
a zámečník, pasíř, Kuchař číšník a obor určený pro žáky se speciálními vzdělávac ími
potřebami Stravovací a ubytovací služby (dále „tříleté obory“), čtyři obory středního
vzdělání s maturitní zkouškou – Autotronik, Ekonomika a podnikání, Sociální činnost,
Technické lyceum (dále „čtyřleté obory“) a jeden obor vzdělání nástavbového studia
Podnikání. Od poslední inspekční činnosti v roce 2015 se zčásti změnila oborová nabídka
školy, některé čtyřleté obory škola již nerealizuje, naopak nově se žáci vzdělávají v oboru
Sociální činnost.
Ke dni 30. 9. 2022 bylo ve škole vzděláváno v denní formě celkem 569 žáků, z toho bylo
1,8 % žáků s odlišným mateřským jazykem. Od poslední inspekční činnosti v roce 2014
došlo celkově k poklesu počtu žáků (asi o 14 %), ale v posledních třech letech se počet žáků
postupně opět zvyšuje. V době inspekční činnosti škola vzdělávala zhruba 14 % žáků se
speciálními vzdělávacími potřebami (dále „SVP“).
Vzdělávání a školské služby jsou poskytovány na pěti místech poskytovaného vzdělání,
většina je v Moravském Krumlově a jeho přilehlé části, jedno se nachází v Ivančic íc h.
Žákům školy, ale i dalším zájemcům poskytuje ubytovací služby domov mládeže. V době
inspekční činnosti zde bylo ubytováno 44 žáků, z toho 39 bylo žáků školy. Školní stravování
je zajišťováno školní jídelnou.


                         Hodnocení podmínek vzdělávání
Ředitel školy (dále „ředitel“) se v současné době zabývá zpracováním nové koncepce
rozvoje školy na následující období. Při stanovování hlavních cílů a priorit vzdělává ní
vychází z podrobné autoevaluace současného stavu školy, opírá se o výsledky provedeného
šetření mezi pedagogy, žáky i jejich zákonnými zástupci a reflektuje profesní požadavky
příslušných vzdělávacích oborů i trendy ve společnosti. Při formulování strategie školy
využívá externí odborné poradenství, o dlouhodobých cílech odborného vzdělávání aktivně
komunikuje se zřizovatelem a svými partnery z řad zaměstnavatelů. Většinu koncepčních
záměrů stanovených v minulém období (2017-2023) se podařilo naplnit, a to především
v oblasti zkvalitňování podmínek pro odborné vzdělávání. Méně úspěšná byla škola při
dosahování cílů směřujících k zavádění inovativních vyučovacích metod a uplatňová ní
týmové spolupráce v pedagogické praxi.
Ve vedení školy ředitel využívá své dlouholeté zkušenosti a systém víceúrovňového řízení
s účelným delegováním kompetencí a odpovědností za konkrétní úkoly na další vedoucí
pracovníky. Úzce spolupracuje zejména se svými zástupkyněmi a vedoucím domova
mládeže, schází se také s dalšími pracovníky včetně vedoucích předmětových komisí.
Pravidelně společně projednávají a vyhodnocují pedagogický proces. Celé vedení školy se
v manažerských dovednostech pravidelně vzdělává. Způsob řízení školy podpořený
normovaným systémem managementu kvality ISO 9001 s pravidelným externím auditem je
převážně efektivní. Vyznačuje se jednotně nastavenými a uskutečňovanými procesy
kontroly, sledování a vyhodnocování činností školy ve všech oblastech. Účinnou podporou
je funkční vnitřní i vnější informační systém. Z dílčích nedostatků zjištěných během


                                           2/10
hospitační činnosti v teoretickém vyučování však vyplynulo, že oblast vyhodnoco vá ní
průběhu vzdělávání je méně účelná a nemá výraznější dopad na zvyšování kvality
vzdělávání. Hospitační činnost je realizována plánovitě, méně efektivní je poskytování
zpětné vazby a metodické podpory pedagogům, včetně těch začínajících.
Vedení školy se daří zajistit pro vzdělávání žáků stabilní pedagogický sbor. Příležito st
pro vzájemnou spolupráci mají pedagogové především v rámci předmětových komisí, kde
nejčastěji projednávají organizační záležitosti, naplňování školních vzdělávacích programů
a výsledky vzdělávání žáků. Ze zápisů z jejich jednání nebo z jednání pedagogické rady
nevyplývá, že by se pedagogové zabývali vyhodnocováním kvality průběhu vzdělává ní.
Pravidelné sdílení pedagogické praxe prostřednictvím vzájemných hospitací nebo
ukázkových hodin není ve škole systémově realizováno. Naopak výbornou příležito st
k výměně zkušeností vytvořila škola pedagogům zapojením do projektu Jihomoravské ho
kraje. V rámci projektových aktivit se opakovaně setkávali pedagogové základníc h,
středních i vysokých škol společně se zástupci zaměstnavatelů v regionu, sdíleli příklady
dobré praxe v různých oblastech vzdělávání a seznamovali se s reálnými požadavky firem
na absolventy středního odborného vzdělávání. Další vzdělávání pedagogických pracovníků
je realizováno na základě plánu, vychází však více z individuálních potřeb a zájmu
jednotlivců než z reálných potřeb školy. V posledních dvou letech se jen ojediněle
pedagogové vzdělávali v oblasti moderní didaktiky. K vlastnímu profesnímu rozvoji
přistupuje jen část pedagogů aktivně a účastní se pravidelně vzdělávacích aktivit.
Poradenské služby zodpovědně zajišťuje školní poradenské pracoviště (dále „ŠPP“), jehož
pracovnice se často setkávají a aktivně řeší problémy žáků i třídních kolektivů. Zabývají se
především podněty od třídních učitelů, často také učitelů praktického vyučování, společně
s nimi řeší případné problémy a poskytují žákům i jejich zákonným zástupcům poradenskou
pomoc. Pedagogickému sboru předávají potřebné informace o žácích se SVP
a prostřednictvím vnitřního informačního systému průběžně sdělují podrobnější postupy
pro jejich vzdělávání nebo pro řešení problémových situací. Patřičnou pozornost věnuje
škola prevenci rizikového chování žáků, cílené aktivity jsou realizovány v rámci běžné
výuky, třídnických hodin a dále zařazováním přednášek vhodně zaměřených podle
aktuálních potřeb žáků. ŠPP ve spolupráci s třídními učiteli průběžně sleduje a mapuje
projevy rizikového chování a v případě náznaku jejich výskytu situaci bezodkladně řeší
podle jasně nastavených pravidel přímo s žáky nebo v součinnosti s jejich zákonnými
zástupci, popřípadě odbornými pracovišti. Nadaní žáci jsou podporováni většinou
prostřednictvím jejich zapojení do soutěží nebo výměnných pobytů v zahraničí, pro jejich
včasnou identifikaci však škola nemá vytvořený účinný systém. Kvalitně je zajištěno
karierové poradenství žákům při orientaci v nabídce dalšího studia nebo při rozhodování
spojeném s jejich profesní volbou. Škola aktivně spolupracuje s úřady práce a s významnými
zaměstnavateli regionu, kterým umožňuje uskutečňovat nabídku práce žákům přímo
ve škole. Další uplatnění svých absolventů škola sleduje a získané informace vyhodnocuje.

Vedení školy věnuje trvalou pozornost zlepšování materiálních podmínek pro vzdělává ní,
především pro rozvoj odborných kompetencí žáků. Účelně k tomu dokáže využít finanč ní
prostředky z více zdrojů, aktivně se zapojuje do různých projektů a dotačních programů.
Výborné podmínky pro odborný výcvik umožňují žákům osvojovat si dovednosti
odpovídající moderním technologickým postupům a trendům reálné praxe v daném oboru.
V době od poslední inspekční činnosti byla provedena přestavba nebo modernizace části
prostor, zlepšilo se vybavení školy, a to hlavně v oblasti digitálních technologií. Problémem
zůstává realizace výuky v několika budovách s přemísťováním pedagogů i žáků, což není
z hlediska organizace a zajištění bezpečnosti žáků optimální. Domov mládeže zajišťuje



                                            3/10
ubytovaným kvalitní podmínky pro bydlení, přípravu na vzdělávání i realizac i
volnočasových aktivit.
Škole se daří rozvíjet spolupráci s širokým portfoliem partnerů, která má výrazný pozitivní
vliv na zvyšování zájmu žáků o studovaný obor, jejich motivaci k dosahování úspěšnosti
a rozvoj jejich odborných a klíčových kompetencí. Odborníci z praxe jsou různými způsoby
zapojováni do vzdělávání a škole se tak daří plnit jeden ze strategických cílů, kterým je
propojení vzdělávacího obsahu s reálnou praxí. Funkční je součinnost se zaměstnavate li,
na smluvních pracovištích se uskutečňuje část praktického vyučování žáků nebo stáže
pedagogů. Významným prvkem zkvalitňování vzdělávání je rozvoj mezinárodní spolupráce.
Žáci měli opakovaně možnost získat cenné zkušenosti a praktické dovednosti u zahranič níc h
zaměstnavatelů, kde realizovali odbornou praxi (od roku 2021 vyjelo více než 50 žáků).
Stejně tak byly přínosné tyto zahraniční výjezdy pro pedagogy, kteří činnosti žáků tzv.
stínovali. Významná je spolupráce se základními školami, pro které pořádá tým pedagogů
celou řadu vzdělávacích kroužků, a to jak pro žáky, tak i pro učitele partnerských škol.
Potenciální zájemci o studium se tak prakticky seznamují se specifiky nabízených oborů.
Spolupráce školy s městem spočívá především v zabezpečení preventivních aktivit pro žáky.


                          Hodnocení průběhu vzdělávání
Průběh praktického vyučování byl sledován na školních pracovištích i pracovišti smluvního
partnera. Ve výuce odborného výcviku plnili žáci praktické úkoly v přiměřené náročnosti,
které odpovídaly činnostem v běžné praxi. Vybavení dílen a odborných učeben dobře
simulovalo reálné firemní prostředí. V průběhu vyučovacího dne byl kladen důraz
na dodržování bezpečnostních a hygienických pravidel, stejně jako na uplatňová ní
správných technologických postupů. Výuka byla promyšlená, panovala příjemná pracovní
atmosféra, žáci se aktivně zapojovali do všech činností, na zadaných úkolech pracovali
většinou samostatně, méně často spolupracovali týmově. Jednotlivé činnosti na sebe
vzájemně navazovaly, učitelé poskytovali žákům účelnou podporu podle jejich
individuálních potřeb, vhodně využívali názorně demonstrační metody. Žáci byli většinou
schopni sebehodnocení vlastní práce, kritéria hodnocení a požadavky na kvalitu výsledků
práce znali. Méně motivační pro snahu žáků dosahovat úspěšnosti v odborném výcviku jsou
podmínky stanovené pro jejich odměňování za produktivní činnost. Žáci většiny oborů
vzdělání nemají možnost v rámci odborného výcviku odměnu získat.
Organizace učební praxe (vyučovací předmět fiktivní firma) nebyla dostatečně efektivní,
protože její výuka částečně probíhala v běžných učebnách bez dostupných digitálníc h
technologií. Nebyly tak vytvořeny optimální podmínky pro splnění vzdělávacích cílů,
kterými jsou zejména praktické činnosti související s vedením firmy. Žáci v průběhu hodiny
diskutovali a zpracovávali pracovní listy, což podporovalo žákovskou spolupráci, tyto
činnosti však neumožňovaly plně rozvíjet všechny dovednosti a kompetence potřebné
k plnění úkolů konkrétních pracovních pozic ve firmě.
Většina sledovaných teoretických vyučovacích hodin byla dobře organizačně i obsahově
připravena, vycházela nejen ze školních vzdělávacích programů, ale reflektovala dosavadní
znalosti a zkušenosti žáků. Ti ve výuce dodržovali nastavená pravidla a vyučovací hodiny
nebyly narušovány žádnými kázeňskými problémy. Pokud měli žáci příležitost, kladli učiteli
otázky, sdělovali své postřehy a názory. V menší části sledované výuky vyučující účelně
střídali činnosti žáků a dařilo se tak udržet jejich zájem a iniciativu. Při práci na zadaných
úkolech jim vyučující poskytovali dostatečnou podporu a individuální pomoc, vhodně je
motivovali. Didaktickou techniku vyučující využívali převážně k prezentaci textu, méně


                                            4/10
často ji dokázali účelně využít pro zvýšení názornosti, žáci s ní pracovali jen výjimeč ně.
V části vyučovacích hodin uplatňované výchovné a vzdělávací strategie nevytvářely vhodné
podmínky pro aktivní zapojení žáků. Převažovala frontální forma výuky, žáci byli
aktivizování často jen řízeným rozhovorem s vyučujícím, do kterého se zapojovalo jen
minimum žáků. K náročnějšímu verbálnímu projevu byli žáci vedeni jen ojediněle. Posilovat
komunikační dovednosti žáků se dařilo lépe ve vyučovacích hodinách cizích jazyků.
Ke kooperaci nebyli žáci většinou cíleně podněcováni, skupinové formy výuky zařazovány
nebyly, s různou efektivitou byla využita spolupráce ve dvojici. V převážné části sledované
výuky nebyli žáci v dostatečné míře zapojováni do aktivit cíleně rozvíjejících jejich klíčové
kompetence. Vyučující jim metodou výkladu předávali hotové poznatky a žáci je následně
ověřovali nebo aplikovali většinou prostřednictvím samostatné práce s pracovními listy nebo
učebnicemi. Jen ojediněle byly žákům vytvořeny příležitosti k tvořivé činnosti, rozvoji
kritického myšlení nebo účelné práci s informačními zdroji. V závěru vyučovacích hodin
učitelé většinou realizovali krátké shrnutí obsahu vzdělávání, pochválili žáky za jejich
přístup k práci, v části hodin měli také žáci prostor pro krátké zhodnocení vyučová ní.
Ojediněle byli vedeni k sebehodnocení vlastního výkonu, ne vždy však byl způsob provedení
sebereflexe pro samotného žáka přínosný. Diferenciace obsahu vzdělávání vzhlede m
k individuálním potřebám, zájmu, nadání a schopnostem žáků nebyla uplatňována. Většinou
žáci plnili shodné úkoly se stejnou náročností. Také k žákům s odlišným mateřským jazykem
byl specifický přístup zaznamenán jen v menším počtu navštívených vyučovacích hodin.
Ve výuce odborných předmětů byl vzdělávací obsah zdařile propojován s praxí v daném
oboru. Projevená iniciativa a zapojení žáků do výuky byly rozdílné v závislosti na zvolenýc h
pedagogických postupech. Efektivní bylo využívání pracovních listů, plnění praktických
příkladů a úkolů, řešení různých modelových situací nebo společná diskuze k problémovým
otázkám. V části odborných předmětů žáci při samostatném zpracování úkolů účelně
využívali digitální technologie a dobře ovládali speciální software. Byli vedeni k uplatňová ní
předepsaných technických a provozních požadavků a používání odborné terminolo gie.
Naopak ve výuce, kde převládal výklad učitele, žáci informace často jen pasivně přijíma li,
případně je opisovali z dataprojektoru. V části výuky chyběla větší názornost probíraného
učiva a využití reálných pomůcek. Na různé úrovni byla poskytována zpětná vazba k práci
žáků, v některých hodinách byla kvalitní, chyba sloužila jako prostředek k dalšímu učení,
naopak v části hodin byl kontrole a hodnocení správnosti řešení věnován nedostatečný
prostor.
Výchovně vzdělávací činnost v domově mládeže účelně navazuje na vzdělávání ve škole, je
zaměřená především na rozvoj jednotlivých kompetencí žáků, podporu při jejich studijní
přípravě a posilování zdravého životního stylu. Režim dne je vhodně uzpůsoben k plnění
povinností i relaxaci. Žáci jsou vedeni k plánování si volného času, který mohou trávit
v rámci organizovaných aktivit nebo si volí vlastní program podle svých zájmů.


                          Hodnocení výsledků vzdělávání
Pravidla pro hodnocení výsledků vzdělávání známkou včetně podrobných kritérií jsou
ve školním řádu jasně formulovaná a srozumitelná. Podklady pro hodnocení učitelé
získávají, vedle sledování aktivity ve vyučovacích hodinách, většinou písemným a ústním
ověřováním znalostí, vědomostí a praktických dovedností žáků. Portfolia výsledků žákovské
práce, dokládající vzdělávací pokrok žáků, byla vedena pouze v některých vyučovac íc h
předmětech, systémově ve škole uplatňována nejsou. Externí způsoby testování úrovně
výsledků vzdělávání žáků, až na výběrové zjišťování vybraných gramotností organizo va né
Českou školní inspekcí, škola nevyužívá.


                                             5/10
Celkové výsledky vzdělávání žáků a výsledky při ukončování studia jsou sledovány
a projednávány při jednáních pedagogické rady a předmětových komisí především
na statistické úrovni. Třídní učitelé se snaží ve spolupráci s pracovníky ŠPP zjišťovat
a individuálním přístupem řešit případy, kdy žáci nezvládají plnění školních povinnos tí
a jsou ohroženi školní neúspěšností, tj. nedostatečným prospěchem a vysokou absencí.
K tomu škola využívá celou řadu nástrojů formulovaných ve strategii řešení školní
neúspěšnosti, mimo jiné aktivní spolupráci s rodiči, lékaři, pracovníky školských
poradenských zařízení a v případě potřeby i s policií a orgány sociálně-právní ochrany dětí
a další podpůrné prostředky. Významným nástrojem řešení školního neprospěchu je
organizace pravidelného doučování vedeného učiteli školy pro menší skupiny žáků, což
umožňuje individuální přístup k žákům. Rovněž nabízené konzultace, většinou pevně
stanovené mimo vyučování, umožňují žákům dorovnat neznalosti v zameškaném nebo
neosvojeném učivu. Někteří žáci o tyto formy podpory však nemají zájem a dochází
k opakování ročníku, změně oboru vzdělání (většinou ze čtyřletého oboru na tříletý),
předčasnému ukončení vzdělávání či přestupu na jinou školu. Významný úbytek žáků
v průběhu vzdělávání v hodnoceném období (tři uzavřené školní roky) byl zazname ná n
v oborech vzdělání Obráběč kovů, Truhlář a Opravářské práce. Účinnost využití těchto
podpůrných nástrojů škola vyhodnocuje ve vztahu ke konkrétním žákům s ohledem na jejich
aktuální vzdělávací výsledky a individuální pokrok ve vzdělávání.
V hodnoceném období neprospělo v prvním pololetí průměrně 17 % žáků a ve druhém
pololetí 7 % žáků. Podíl neprospívajících žáků v prvním pololetí má zlepšující se tendenci
(letos cca 14 %). Naopak postupně narůstá podíl žáků nehodnocených. Průměrně
za hodnocené období bylo v prvním pololetí nehodnoceno 3,4 % žáků, letos je to téměř
13 %. Na celkovém počtu nehodnocených se v prvním pololetí tohoto školního roku podíleli
především žáci tříletých oborů (82 %). Toto bylo ovlivněno zejména nárůstem celkové
absence žáků, která za tři poslední uzavřené školní roky činila průměrně 139 hodin na žáka,
z toho neomluveno bylo průměrně 18 hodin na žáka. V loňském školním roce dosáhla
celková absence 192 hodin na žáka. V prvním pololetí tohoto školního roku došlo
ve srovnání s prvním pololetí předchozího školního roku k mírnému poklesu celkové
absence. Škola má ve školním řádu nastaveno, že v případě dlouhodobé nebo časté absence
překračující 25 % jsou žáci čtyřletých oborů nehodnoceni vždy a musí vykonat zkoušku
v náhradním termínu. U žáků tříletých oborů je tento nástroj využíván v případě, že má
vyučující nedostatek podkladů pro jejich hodnocení. Nehodnocení žáků podle těchto
pravidel nebylo dostatečným motivačním nástrojem k podpoře pravidelné školní docházky.
Opatření přijatá školou k řešení vysoké absence se neprojevila jako dostatečně účinná.
Někteří žáci, zejména tříletých oborů, vykazují nadále velmi vysokou absenci a jsou
nehodnoceni z většího počtu vyučovacích předmětů.
Úspěšnost žáků při ukončování vzdělávání maturitní zkouškou vykazuje za poslední tři
školní roky zhoršující tendenci. V roce 2022 nekonalo nebo u maturitní zkoušky neprospělo
téměř 36 % žáků, což je o 20 % více než v předchozím roce 2021. Nejvyšší hrubou
neúspěšnost dlouhodobě vykazují žáci nástavbového studia oboru vzdělání Podnikání (téměř
53 % v roce 2022). Žáci tříletých oborů naopak v loňském školním roce všichni u závěrečné
zkoušky uspěli, i když v některých oborech až vykonáním druhého opravného termínu.
Opatření školy realizovaná ke zlepšení úspěšnosti žáků oboru vzdělání Podnikání u maturitní
zkoušky rovněž nejsou dostatečně účinná.
Žáci jsou zapojováni do různých soutěží a jiných vzdělávacích projektů, které jsou
organizovány téměř napříč všemi předmětovými komisemi. Největší úspěchy na krajské
i celorepublikové úrovni dosahují žáci v soutěžích s odborným zaměřením, např.
Automechanik junior, Autotronik junior, Opravář zemědělských strojů, soutěž jízda


                                           6/10
zručnosti traktorem, Automobileum Tišnov, také žáci oborů Truhlář, Ekonomika
a podnikání a dalších byli úspěšní v soutěžích s příslušným zaměřením. Možnost zvýšit svoji
odbornost dobře uplatnitelnou na pracovním trhu mají žáci oboru vzdělání Kuchař – číšník
absolvováním odborných kurzů (carvingového, barmanského, Sommelier Kadet), žákům
technických oborů vzdělání je nabízen a financován svářečský kurz a autoškola. V průběhu
školního roku probíhá celá řada odborných a kulturních exkurzí, výukových programů,
přednášek a besed, což vytváří dobré předpoklady pro propojení vzdělávacího obsahu
s odbornou praxí a běžným životem.


                                         Závěry
Vývoj školy
- Snížil se počet míst poskytovaného vzdělávání.
- Částečně se změnila oborová nabídka školy.
- Počet žáků mírně poklesl.
Silné stránky
- Škola systematicky vytváří žákům optimální podmínky a příležitosti pro rozvoj
  odborných kompetencí dobře uplatnitelných na trhu práce.
- Účelná spolupráce školy s širokým portfoliem partnerů výrazně přispívá ke zkvalitňo vá ní
  odborného vzdělávání žáků.
Slabé stránky a/nebo příležitosti ke zlepšení
- Další vzdělávání pedagogických pracovníků dostatečně nezohledňuje reálné potřeby
  školy a má jen omezený dopad na zvyšování kvality průběhu vzdělávání.
- Formy a metody výuky uplatňované v převážné části teoretického vyučování byly méně
  účelné pro aktivní zapojení žáků a rozvoj jejich klíčových kompetencí.
- Jen ojediněle byli žáci v teoretickém vyučování zapojeni do aktivit podporujících kritické
  myšlení a tvořivost.
- Opakovaná vyšší absence některých žáků má nepříznivý dopad na jejich vzdělávac í
  výsledky.
- Výsledky žáků nástavbového studia Podnikání dosahované u maturitní zkoušky se
  zhoršují.
Doporučení pro zlepšení činnosti školy
- V rámci hospitační činnosti se zaměřit na efektivitu uplatňovaných pedagogickýc h
  postupů vzhledem k aktivizaci žáků a posilování jejich klíčových kompetencí. Důsledně
  vyhodnocovat závěry z hospitační činnosti, poskytovat pedagogům kvalitní zpětnou
  vazbu a metodickou podporu, přijímat opatření ke zkvalitňování průběhu vzdělává ní
  a jejich účinnost ověřovat.
- Podporovat profesní rozvoj pedagogů a systematické sdílení jejich zkušeností, dovedností
  a inspirativní praxe. V dalším vzdělávání pedagogických pracovníků zohledňovat závěry
  hospitační činnosti, zaměřit se zejména na uplatňování aktivizačních metod, postupů
  podporujících tvořivé myšlení, kooperativního učení a diferencované výuky. Využívat
  možnosti společného vzdělávání pedagogického sboru.



                                           7/10
- Provést důkladnou analýzu příčin neúspěšnosti žáků v průběhu vzdělávání i při jeho
  ukončování a na základě této analýzy přijímat a průběžně ověřovat adekvátní opatření
  pro zlepšení výsledků vzdělávání žáků.
- Pracovat s výsledky maturitních zkoušek nejen na úrovni statistického vyhodnocová ní,
  ale především na úrovni vyhodnocování výsledků v jednotlivých maturitníc h
  předmětech. Na úrovni předmětových komisí přijmout účinná opatření ke zvyšová ní
  kvality poskytované výuky.
- Soustavně analyzovat příčiny vysoké absence žáků a důsledně uplatňovat opatření
  k jejímu snížení, pravidelně vyhodnocovat účinnost přijímaných opatření.


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 14 dnů odstranit nedostatky zjištěné při inspekční činnosti a ve stejné lhůtě
písemně informovat Českou školní inspekci, jak byly nedostatky odstraněny a jaká
byla přijata opatření.
Zprávu zašlete na adresu Česká školní inspekce, Jihomoravský inspektorát, Křížová
22, 603 00 Brno, případně prostřednictvím datové schránky (g7zais9), nebo na e-
podatelnu csi.b@csicr.cz s připojením elektronického podpisu.


            Seznam dokladů, o které se inspekční zjištění opírají
 1.   Zřizovací listina příspěvkové organizace Jihomoravského kraje Č. j.: 20/146 ze dne
      30. 4. 2015 – změna názvu školy
 2.   Potvrzení o obsazení pracovního místa ředitele školy ze dne 1. 7. 2015
 3.   Výpis z rejstříku škol a školských zařízení IZO 107 870 941 Střední škola, IZO
      110 021 177 Domov mládeže, IZO 110 021 185 Školní jídelna, ze dne 31. 1. 2023
 4.   M8 Výkaz o střední škole podle stavu k 30. 9. 2022 ze dne 14. 10. 2023 – za jednotlivá
      místa poskytovaného vzdělávání
 5.   Z 19-01 Výkaz o školském ubytovacím zařízení podle stavu k 31. 10. 2022 ze dne
      2. 11. 2023
 6.   Školní vzdělávací programy jednotlivých oborů středního vzdělávání platné
      ve školním roce 2022/2023
 7.   Školní vzdělávací program domova mládeže, platný od 1. 9. 2020, s aktualizac í
      k 24. 2. 2023
 8.   Školní řád vč. dodatku platný od 1. 10. 2020
 9.   Vnitřní řád domova mládeže ze dne 2. 9. 2022
10.   Zápisy z jednání předmětových komisí a plán práce ve školním roce 2022/2023
11.   Zápisy z jednání pedagogické rady vedené ve školním roce 2021/2022 a 2022/2023
12.   Autoevaluace koncepce a rozvoje pro období 2017-2023
13.   Hospitační záznamy vedené ve školním roce 2022/2023 (vzorek)
14.   Plán práce ve školním roce 2022/2023
15.   Další vzdělávání pedagogických pracovníků (plán, přehled vzdělávání)
16.   Výsledky dotazníkového šetření školy (2019)


                                           8/10
17.   Školní elektronický informační systém
18.   Sestavy a přehledy hodnocení výsledků vzdělávání a chování žáků, včetně údajů
      o absenci vedené za školní roky 2019/2020 až 202/2022 (1. a 2. pololetí daného
      školního roku) a 2022/2023 (1. pololetí)
19.   Dokumentace školního poradenského pracoviště vedená ve školním roce 2022/2023
      (plán práce, osobní spisy žáků se speciálními vzdělávacími potřebami, záznamy
      o jednání s žáky a jejich zákonnými zástupci, zprávy třídních učitelů, závěrečná
      zpráva školního poradenského pracoviště za školní rok 2021/2022, krizové plány,
      zápis z intervenční třídnické hodiny ze dne 6. 2. 2023)
20.   Preventivní program školy včetně strategie prevence školní neúspěšnosti ze dne
      1. 9. 2022
21.   Výroční zpráva o činnosti školy za školní rok 2021/2022
22.   Smlouvy o obsahu a rozsahu a podmínkách učební praxe platné ve školním roce
      2022/2023
23.   Vnitřní směrnice – Produktivní práce žáků vydaná 1. 5. 2022
24.   Vnitřní směrnice – Postup při vyplácení produktivní práce žáků a její evidence vydaná
      1. 1. 2023
25.   Docházkový list a výkaz produktivní práce žáků oboru Kuchař-číšník za měsíc leden
      2023
26.   Dokumentace domova mládeže vedená ve školním roce 2022/2023 (deníky
      výchovných skupin, kniha denních záznamů domova mládeže, roční plán)
27.   Personální dokumentace pedagogických pracovníků vedená ve školním roce
      2022/2023 (doklady o dosaženém vzdělání - vzorek)
28.   Projekt Implementace KAP JMK II – popis aktivit (nedatováno)
29.   Dokumentace školy k hodnocení ekonomických podmínek, zajištění bezpečnosti
      a ochrany zdraví žáků a školního stravování
30.   Inspekční zpráva č.j. ČŠIB-90/15-B ze dne 15. 2. 2015
31.   Webové stránky školy




                                          9/10
                                          Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Jihomoravský inspektorát,
Křížová 22, 603 00 Brno, případně prostřednictvím datové schránky (g7zais9), nebo
na e-podatelnu csi.b@csicr.cz s připojením elektronického podpisu, a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Titul, jméno, příjmení, funkce
 Ing. Alena Svobodová, školní inspektorka,
 vedoucí inspekčního týmu                            ………………………..
 Ing. Michaela Svobodová,
 školní inspektorka                                  ………………………..

 Ing. Renata Boková, školní inspektorka
                                                     ………………………..

 PhDr. Jiří Wasserburger, školní inspektor
                                                     ………………………..

 Ing. Lenka Skotáková, školní inspektorka
                                                     ………………………..
 Ing. Vladimír Panáček, Ph.D., přizvaná
 osoba odborník na střední odborné
 vzdělávání                                          ………………………..

 Ing. Hana Šarounová, kontrolní pracovnice
                                                     ………………………..




V Brně 10. 3. 2023




                                             10/10
