                                     Česká školní inspekce
                                    Středočeský inspektorát
__________________________________________________________________________________________________________ __




                         IN S P E K Č N Í ZP R ÁVA
                                          Čj. ČŠIS-2694/22-S


Název                                Gymnázium Františka Palackého, Neratovice,
                                     Masarykova 450
Sídlo                                Masarykova 450, 277 11 Neratovice
E-mail                               info@gfp.cz
IČO                                  00 474 029
Identifikátor                        600 007 308
Právní forma                         příspěvková organizace
Zastupující                          Mgr. Aleš Jinoch
Zřizovatel                           Středočeský kraj
Místo inspekční činnosti             Masarykova 450, Neratovice
Inspekční činnost na místě           6., 9. a 10. ledna 2023


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Zjišťování a hodnocení podmínek, průběhu a výsledků vzdělávání poskytovaného střední
školou podle příslušného školního vzdělávacího programu (dále ŠVP), naplňování ŠVP
a jeho souladu s právními předpisy a rámcovým vzdělávacím programem podle § 174 odst. 2
písm. b) a c) zákona č. 561/2004 Sb., o předškolním, základním, středním, vyšším odborném
a jiném vzdělávání (školský zákon), ve znění pozdějších předpisů.


                                          Charakteristika
Gymnázium Františka Palackého, Neratovice, Masarykova 450 (dále „škola“) vykonává
činnost střední školy a školní jídelny. K 30. září 2022 vykazovala 464 žáků v 16 třídách
osmiletého oboru vzdělání Gymnázium (79-41-K/81), nejvyšší povolený počet je využit
z 96 %. Zájem uchazečů je dlouhodobě vysoký. Ke dni inspekční činnosti vzdělávala škola
25 žáků se speciálními vzdělávacími potřebami a šest žáků s odlišným mateřským jazykem
bez jazykové bariéry. Škola vypracovala individuální vzdělávací plány pro osm žáků.
Stravování žáků je zajištěno ve školní jídelně školy.


                         Hodnocení podmínek vzdělávání
Zkušený ředitel školy (dále „ředitel“) ve své činnosti vychází z realistické koncepce, kterou
průběžně vyhodnocuje. Škola ji naplňuje zejména v oblasti podpory funkčního kariérového
poradenství a zlepšování materiálních podmínek pro vzdělávání. Částečně se daří naplňovat
záměr efektivního využití moderních vyučovacích metod a práce s nadanými žáky.
Koncepční i operativní řízení, na kterém se vedle ředitele podílí i jeho zástupce, je funkční.
Vnitřní informační systém školy byl vhodně doplněn o platformu využívanou v době
distanční výuky. Průběh a výsledky vzdělávání jsou účelně projednávány také
v pedagogické radě a předmětových komisích. Nedostatky byly zaznamenány v kontrolní
činnosti vedení školy a projevily se mj. v neúplném obsahu ŠVP a v tvorbě individuálníc h
vzdělávacích plánů.
Stabilní pedagogický sbor je téměř plně odborně kvalifikovaný, nekvalifikovaní učitelé si
potřebné vzdělání doplňují studiem. Další vzdělávání pedagogických pracovníků probíhá
plánovitě. Poznatky z hospitační činnosti vedení školy se částečně daří promítnout do
odpovídajících opatření ke zkvalitnění výuky. Chybí větší důraz na důsledné realizo vá ní
didakticky zdařilých závěrů vyučovacích hodin a na diferencovanou práci s nadanými žáky
v průběhu výuky.
Školní poradenský tým nastavil podrobně rozpracovaný systém poskytování poradenské
pomoci, který však není v některých případech efektivně realizován. Preventivní systém
je kvalitně nastaven na omezování všech forem rizikového chování. Přínosem pro
vzdělávání ve škole je působení školního psychologa a karierového poradce, jejichž služby
jsou účelně využívány.
Škola věnuje bezpečnosti a ochraně zdraví pozornost stanovením pravidel a postupů
ve vnitřních předpisech, o nichž jsou žáci prokazatelně poučováni. Daří se udržovat
minimální míru úrazovosti.
Pro zkvalitnění podmínek pro vzdělávání škola získala finanční prostředky od zřizovate le,
sponzorů a z projektů. Vhodně je využila např. na rekonstrukci několika kmenových učeben,
vybavení informačními technologiemi a pořízení šatních skříněk pro žáky.
Fungující vztahy se zřizovatelem a na ně navazující spolupráce s dalšími partnery (kultur ní
instituce, zákonní zástupci žáků, partnerské základní školy, zahraniční střední školy) vytváří
dobrý základ pro systematický rozvoj kvality vzdělávání.


                          Hodnocení průběhu vzdělávání
V hospitovaných hodinách byla zaznamenána pozitivní atmosféra a vzájemný respekt
učitelů a žáků. Vzdělávací cíle správně vycházely z dosavadních žákovských znalostí
a dovedností, všichni učitelé projevovali o žáky zájem a vhodně je podporovali. Méně
pozornosti bylo věnováno rozvíjení postojových cílů. Od předešlé inspekční činnosti se
zvýšil podíl hospitovaných hodin, ve kterých učitelé vytvářeli podmínky a podněty a téměř
všichni žáci byli aktivně zapojeni do výuky. Nedostatečně však zůstala využita kooperativní
práce žáků i možnost vést cílenou diskusi k zadanému úkolu v rámci analýzy nebo řešení
problému. V závěru hodin se učitelé jen ojediněle věnovali shrnutí a zhodnocení probraného


                                             2/7
učiva a využívali efektivní zpětnou vazbu formou vzájemného hodnocení nebo
sebehodnocení žáků. Diferenciace výuky zejména ve vztahu k nadaným žákům byla vhodně
uplatněna pouze v desetině hodin.
Vyučující ve sledované výuce českého jazyka a literatury účelně rozvíjeli obsahově
náročnou komunikaci při tvorbě žákovského textu a aplikaci složitých gramatick ýc h
pravidel. Pouze ojediněle vedli žáky k účinné práci s chybou v rámci sebehodnocení
a vrstevnického hodnocení. Efektivitu čtvrtiny hodin, ve kterých převládala práce učitelů při
kombinaci frontální výuky se samostatnou prací žáků, snižovala nízká míra zpětné vazby.
V hodině základů společenských věd při skupinové práci s pracovním listem z ekonomie
žáci zdařile logicky argumentovali a obhajovali svá tvrzení, v dějepise vyhledá va li
informace. Ve třetině hodin byly také účinně rozvíjeny postojové složky vzdělávacích cílů.
Ve výuce cizích jazyků pedagogové účinně podporovali rozvoj jazykových znalostí
a řečových dovedností žáků využitím pestrých aktivizačních metod a organizačních forem.
Přínosem pro žáky byl kvalitní mluvený projev učitelů, kteří vedli výuku důsledně v cizím
jazyce. Převážná část hodin se vyznačovala přiměřenou dynamikou a promyšlenými
činnostmi. Vhodné střídání aktivit vedlo k rovnoměrnému rozvoji produktivníc h
a receptivních dovedností žáků, k upevňování gramatických struktur a k obohacení slovní
zásoby. Žáci zdařile využívali fráze z běžného života s tematicky napojenou slovní zásobou.
Učitelé žákům průběžně poskytovali zpětnou vazbu a pozitivně je motivovali. V části výuky
byly hodiny oživeny využitím interaktivních aplikací, hrami a soutěžemi.
Ve hospitovaných vyučovacích hodinách matematiky učitelé uplatňovali převážně účelně
frontální formu práce kombinovanou se samostatnou prací žáků. Z kooperativních forem
výuky byla využita jen ojediněle práce ve dvojici, která měla pozitivní vliv na upevnění
a získávání potřebných dovedností a vědomostí. Didaktickou technikou účinně používa li
učitelé k vizualizaci příkladů nebo žáci při vypracovávání příkladů na tabletu. Vyučujíc í
nediferencovali vzdělávací obsah učiva a nepřizpůsobovali učení individuálním potřebám
žáků. I když pokládali problémové otázky, nepodněcovali žáky k diskusi o návrhu různých
řešení učebních úloh.
V přírodovědných předmětech byly patrné praktické přesahy do reálného života, stejně jako
vhodná podpora názornosti výukovými videi a učebnicemi. Převažovala frontální forma
výuky, většinou účelná, kombinovaná se samostatnou prací žáků, ojediněle s prací ve dvojici
či skupině. Podpora kompetence komunikativní a k řešení problémů byla zazname ná na
v menší míře. Učitelé si efektivně zjišťovali zpětnou vazbu pochopení učiva jak v průběhu
hodiny, tak i např. pomocí internetové aplikace. Ve fyzice bylo zaznamenáno příkladné
osvojování čtenářské gramotnosti při kooperativní práci žáků s tablety, a dále vhodná
diferenciace dle individuálních schopností žáků. Díky využívání sdíleného prostředí mohli
všichni žáci při hodině sledovat a vyhodnocovat práci spolužáků. Při praktickém cvičení žáci
správně ověřovali chemické děje vlastním pozorováním.
Ve sledované výuce informatiky byli žáci částečně efektivně aktivizováni frontální formou
práce v kombinaci se samostatnou prací s počítačovým programem, učivo mělo účelnou
vazbu na praktické využití. Učitel však pouze ojediněle přizpůsoboval tempo výuky
individuálním potřebám žáků ve snaze probrat učivo, chyběla také formativní zpětná vazba.
V rámci rozvoje čtenářské gramotnosti žáci efektivně využívají školní knihovnu a vedou si
čtenářská portfolia. V každoročním školním projektu škola účelně podporuje komunikač ní
kompetence a tvorbu žákovských uměleckých textů. Ve sledovaných hodinách však byla
pouze ojediněle patrná složitější práce s uměleckými a neuměleckými texty a účinnějš í
podpora rozvoje kritického myšlení žáků.




                                            3/7
                          Hodnocení výsledků vzdělávání
Ke zjišťování dosažené úrovně znalostí a dovedností žáků škola používá kromě standardníc h
nástrojů, tj. písemného a ústního zkoušení, také systém vlastních srovnávacích testů
z českého a anglického jazyka a matematiky ve 4. a 7. ročníku. Hodnocení je vhodně
doplňováno i nástroji externími v podobě výsledků maturitních zkoušek a umístění žáků
v soutěžích. Výsledky evaluace jsou pravidelně vyhodnocovány při jednáních pedagogické
rady, v předmětových komisích a na poradách vedení školy a účelně využívány k přijetí
opatření ke zlepšení kvality vzdělávání i k předcházení neúspěšnosti při ukončování studia
maturitní zkouškou. Informace o průběžném hodnocení jsou žákům i zákonným zástupcům
operativně dostupné především prostřednictvím informačního systému.
Z analýzy prospěchu vyplývá, že od minulé inspekční činnosti došlo ke zlepšení prospěchu
žáků. Ti přistupují k výuce zodpovědně a velmi dobře se jim daří naplňovat požadované
výstupy ŠVP. V období distanční výuky se celkový průměrný prospěch žáků školy proti
školnímu roku 2018/2019 zlepšil a s vyznamenáním prospěla více než polovina z nich,
ve školním roce 2021/2022 jejich podíl mírně poklesl na 40 %.
Škola reflektuje vzdělávací potřeby žáků se speciálními vzdělávacími potřebami, jejich
prospěch je srovnatelný s ostatními žáky. Individuální konzultace a různé formy doučování
pomáhají řešit situaci žáků ohrožených školní neúspěšností, a tak jich neprospívá pouze
minimum.
Podobně jako v průběhu vzdělávání se žáci zlepšili i při jeho ukončování maturitní
zkouškou, v letech 2020/21 a 2021/22 prospěla v průměru téměř polovina žáků
s vyznamenáním. Ve společné části maturitní zkoušky jsou výsledky v českém jazyce
a literatuře i cizím jazyce v průměru dlouhodobě lepší než průměr gymnázií v republice.
Maturitní zkoušku v minulých třech letech vykonali úspěšně všichni žáci závěrečnýc h
ročníků.
Ke zvládnutí nároků na systém gymnaziálního vzdělávání a vytvoření přátelských vazeb
v třídních kolektivech přispívá vhodně nastavený adaptační proces zahrnující zahajovací
kurz, výuku metod učení se v primě a septimě, působení psycholožky na prosociální vztahy,
cíleně zaměřené exkurze, přednášky a besedy, sportovní výjezdové aktivity aj.
Pravidla a mechanismy pro prevenci rizikového chování má škola srozumitelně nastavená
v preventivním programu školy. V něm jsou naplánované a poté vyhodnocené akce, besedy
či přednášky na potřebná témata. Problémové chování je ojedinělé, při jeho výskytu je ihned
systematicky řešeno. Chybí ale průběžná analýza příčin absence jednotlivých žáků ve
spolupráci se všemi pedagogy a školním poradenským pracovištěm, přestože z rozboru
výsledků je zřejmé, že po obnovení prezenční výuky se žáky nedaří vždy motivovat k účasti
ve vzdělávání.
K rozvoji sociálních a občanských kompetencí škola účelně zařazuje velké množství aktivit.
Žáci připravují a realizují kulturní projekty, které přispívají ke zlepšení života v komunitě,
a podílejí se na realizaci celoškolních akcí a správě sociálních sítí školy. K rozvoji
kompetencí žáků přispívá také intenzivní spolupráci se základními školami při praxi v rámci
semináře se zaměřením na pedagogiku a psychologii. Škola také vhodně rozvíjí pozitivní
vztahy mezi žáky různého věkového složení, což dokládá mj. fungování studentského
parlamentu a zájmových kroužků.
Pro nadané žáky škola organizuje odpovídající vzdělávání ve volitelných seminářích. Při
individuálních konzultacích dále žáky motivuje k úspěšné účasti ve vědomostních soutěžích
a olympiádách v mnoha vzdělávacích oblastech v krajských, výjimečně i celostátníc h
kolech. Výuka cizích jazyků je obohacována organizováním zahraničních zájezdů a výměn



                                             4/7
v rámci projektu Erasmus+. Talentované žáky v oblasti sportovní škola vhodně podporuje
úpravou studijního režimu.
Systematicky pěstované vztahy s absolventy v rámci kariérového poradenství nově škola
obohatila o tvorbu žákovských profesních portfolií v průběhu vzdělávání na vyšším stupni
gymnázia, což žáky vhodně vede k volbě další vzdělávací cesty. Téměř všichni pokračují
ve studiu na vysokých školách přírodovědného, humanitního, technického nebo
ekonomického směru.


                                         Závěry
Vývoj školy
- Zlepšilo se vybavení školy informačními technologiemi.
- Nedostatky zjištěné při předešlé inspekční činnosti byly částečně odstraněny. Přetrvávají
  dílčí nedostatky v kontrolní činnosti vedení školy a v aktivizaci žáků ve výuce.
Silné stránky
- Žáci jsou motivovaní k dosahování dobrých vzdělávacích výsledků i k úspěšné účasti
  v soutěžích a školních aktivitách.
- Ucelený program adaptační podpory, kariérové poradenství v průběhu vzdělávání včetně
  spolupráce s absolventy a zapojení do četných projektů účelně rozvíjejí klíčové
  kompetence žáků.
Slabé stránky a/nebo příležitosti ke zlepšení
- Nižší účinnost kontrolní složky řízení se projevila zejména v neúplném obsahu školního
  vzdělávacího programu a individuálních vzdělávacích plánů.
- Nižší zpětná vazba a chybějící časový prostor pro závěrečné shrnutí probraného učiva
  vedly k nesystematickému získávání informací o míře zvládnutí učiva všemi žáky.
- Ve sledované výuce všichni žáci plnili stejné úkoly, diferenciace           vzdělávac ího
  obsahu a náročnosti úkolů zvláště pro nadané žáky nebyla patrná.
Doporučení pro zlepšení činnosti školy
- Posílit pedagogické vedení školy zefektivněním metodických a kontrolních aktivit
  zacílených na využití aktivizačních metod ve výuce a práci s nadanými žáky.
- Systematicky využívat ve výuce evaluační nástroje včetně vrstevnického hodnocení
  a sebehodnocení žáků.
- Vést žáky k efektivní práci s informačními zdroji a kritickému myšlení.


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Středočeský inspektorát, Arabská
683, 160 66 Praha 6, případně prostřednictvím datové schránky (g7zais9), nebo na
e- podatelnu csi.s@csicr.cz s připojením elektronického podpisu.


                                            5/7
           Seznam dokladů, o které se inspekční zjištění opírají
 1.   Zřizovací listina školy s účinností od 1. dubna 2001 včetně aktuálních dodatků
 2.   Potvrzení ve funkci ředitele školy, čj. 077641/2016/KUSK, ze dne 25. května 2016
      na dobu neurčitou
 3.   Výpis z rejstříku škol a školských zařízení – stav k termínu inspekční činnosti
 4.   Dokumentace k řízení a kontrole – školní rok 2022/2023 k termínu inspekční činnosti
 5.   Ekonomická dokumentace k termínu inspekční činnosti (Finanční vypořádání dotací
      poskytnutých příjemcům prostřednictvím kraje ze státního rozpočtu v roce 2021,
      účetní závěrka sestavená k 31. prosinci 2021)
 6.   Personální dokumentace pedagogických pracovníků včetně plánu jejich dalšího
      vzdělávání (vzorek)
 7.   Dokumentace k zajištění bezpečnosti a ochrany zdraví, platná ve školním roce
      2022/2023 k datu inspekční činnosti
 8.   Doklady o přijímání ke střednímu vzdělávání (vzorek)
 9.   Doklady o ukončování vzdělávání maturitní zkouškou (vzorek)
10.   Školní vzdělávací program, účinný k termínu inspekční činnosti
11.   Školní řád střední školy, účinný k termínu inspekční činnosti
12.   Školní matrika včetně prospěchu žáků – stav k termínu inspekční činnosti
13.   Třídní knihy, rozvrh vyučovacích hodin – školní rok 2022/2023 k termínu inspekční
      činnosti
14.   Záznamy z pedagogické rady – školní rok 2021/2022, 2022/2023 k termínu inspekční
      činnosti
15.   Dokumentace školního poradenského pracoviště – školní rok 2021/2022, 2022/2023
      k termínu inspekční činnosti
16.   Výroční zprávy o činnosti školy – školní rok 2019/2020, 2020/2021, 2022/2022
17.   Webové stránky školy https://www.gfp.cz/ k termínu inspekční činnosti
18.   Inspekční zpráva z 18. února 2016, čj. ČŠIS-32/16-S


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Středočeský inspektorát,
Arabská 683, 160 66 Praha 6, případně prostřednictvím datové schránky (g7zais9),
nebo na e-podatelnu csi.s@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




                                          6/7
Složení inspekčního týmu a datum vyhotovení inspekční zprávy


 Mgr. Pavla Vítková, školní inspektorka,
 vedoucí inspekčního týmu
 Ing. Vladimíra Hokešová, školní
 inspektorka

 Ing. Jana Diopová, školní inspektorka

 Bc. Mária Kotvanová, kontrolní
 pracovnice




Datem vyhotovení inspekční zprávy se rozumí datum posledního podpisu člena inspekčního
týmu.




                                           7/7
