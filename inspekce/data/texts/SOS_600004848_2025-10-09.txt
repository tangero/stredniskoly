                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIA-3119/25-A
                                      Sp. zn. ČŠIA-S-507/25-A


Název                               Střední škola ekonomická se sportovním zaměřením,
                                    s.r.o.
Sídlo                               Vinohradská 971/38, 120 00 Praha 2 – Vinohrady
E-mail                              kancelar@sses.cz
IČO                                 25 127 098
Identifikátor                       600 004 848
Právní forma                        společnost s r.o.
Zastupující                         Mgr. Tomáš Vytřísal
Zřizovatel                          Tomáš Fremuth
Místo inspekční činnosti            Vinohradská 1971/38, 120 00 Praha 2 – Vinohrady
Inspekční činnost na místě          9. 10. 2025 – 10. 10. 2025 a 13. 10 2025 – 14. 10. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.


                                         Charakteristika
Právnická osoba Střední škola ekonomická se sportovním zaměřením, s.r.o. (dále „škola“
nebo „instituce“), poskytuje vzdělávání v denní formě v oboru vzdělání Ekonomika
a podnikání ukončeném maturitní zkouškou.
Ve škole se k termínu inspekční činnosti vzdělávalo v pěti třídách celkem 156 žáků. Nejvyšší
povolený počet žáků ve škole byl využit ze 78 %.
Škola vytváří vhodné podmínky pro vzdělávání žáků provozujících sport na výkonnostní
a vrcholové úrovni. Promyšlený systém a organizace výuky umožňuje sladit vzdělávání se
sportovním tréninkem a závodní činností žáků.
Instituce sídlí v pronajatých prostorách v Obchodní akademii Vinohradská.


                         Hodnocení podmínek vzdělávání
Ředitel školy (dále „ředitel“) ve spolupráci s pedagogy systematicky uskutečňuje stanovené
cíle v souladu se záměrem zřizovatele. Pro jejich realizaci vytváří optimální personální,
materiální a finanční podmínky. Stanovené priority se vedení školy daří průběžně
uskutečňovat, významným příkladem je zkvalitňování materiálně-technického zázemí
školy.
Škola má funkčně nastaveny kontrolní a hodnoticí mechanismy i pravidla pro komunikac i
všech aktérů vzdělávání. Organizační zajištění chodu školy odpovídá velikosti a typu
instituce. Rodinný charakter školy umožňuje pružné reagování na aktuální potřeby žáků
a učitelů. Vzhledem k malému počtu vyučujících nejsou ustanoveny metodické orgány,
efektivní spolupráce pedagogů probíhá operativně a neformálním způsobem. Standardní
zapojení učitelů do chodu školy zajišťují pravidelná jednání pedagogické rady.
Demokratický styl vedení školy vytváří příznivé pracovní prostředí umožňujíc í
konstruktivní dialog a otevřenou komunikaci mezi všemi aktéry vzdělávání. Vnitřní
informační systém je funkční, umožňuje rychlou informovanost zákonných zástupců žáků.
Dlouholetá aktivní spolupráce se sportovními svazy, kluby a oddíly slouží k podpoře
sportovních aktivit žáků a k naplnění profilu absolventa. Součinnost s dalšími subjekty je
efektivně využívána při realizaci vzdělávacích programů a při rozvoji sociálního cítění
i primární prevenci.
Monitorování kvality pedagogického procesu umožňuje objektivní hodnocení úrovně
vzdělávání a práce pedagogických pracovníků a obvykle vyúsťuje v konkrétní doporučení
ke zlepšení. Hospitační činnost sice vychází z aktuálních potřeb v personální oblasti, avšak
nižší frekvence snižuje její účinnost.
Výchovně-vzdělávací proces zajišťuje stabilní, téměř plně kvalifikovaný sbor
17 pedagogických pracovníků (z toho 3 externí), dva pedagogové si doplňují kvalifik ac i
v rámci dalšího vzdělávání pedagogických pracovníků (dále „DVPP“). Začínajíc ím
a studujícím pedagogům je poskytována pomoc uvádějícího či dalšího konzultujíc ího
učitele, neformálně i ostatními členy pedagogického sboru včetně cílené podpory ze strany
vedení školy. DVPP reaguje na aktuální potřeby a koncepční záměry školy, je zaměřeno
zejména na rozvoj odborných a profesních kompetencí učitelů, méně již na inovativní
metody a formy vedení výuky.
Vícezdrojové financování a soustavná obnova materiálně-technického zázemí umožňují
realizaci vzdělávání podle školního vzdělávacího programu. Vedení školy aktivně získává i
další finanční prostředky z operačních programů a využívá je především pro zkvalitně ní
výchovně vzdělávací práce se žáky se speciálními vzdělávacími potřebami a žáky
s odlišným mateřským jazykem (psycholog, cizojazyčný asistent). Ve spolupráci se
zřizovatelem jsou průběžně zlepšovány materiální podmínky pro realizaci výchovně
vzdělávacího procesu. Od posledního inspekčního hodnocení se zkvalitnilo vybavení
informačními technologiemi. Škola nově vybudovala stacionární a mobilní počítačovou


                                            2/7
učebnu. Účelné úpravy vnitřních prostor umožnily zvýšení počtu tříd a žáků. Vzdělávac í
aktivity se sportovním zaměřením jsou realizovány v odpovídajících pronajatých prostorách
i formou různě zaměřených sportovních kurzů.


                          Hodnocení průběhu vzdělávání
Výuka všeobecně vzdělávacích i teoretických odborných předmětů probíhala v příjemné m
pracovním klimatu, založeném na aktivní spolupráci pedagogů a žáků, partnerském přístupu
učitele k žákům i na vzájemném respektu při dodržování nastavených pravidel. Její tempo
a náročnost respektovaly schopnosti žáků. Sledovaná výuka odborných i všeobecně
vzdělávacích předmětů byla v části sledovaných hodin ovlivněna různou mírou
pedagogických zkušeností učitelů a jejich osobním zaujetím, což se promítlo do rozdílné
úrovně metodického vedení a dynamiky hodin. Vzdělávací strategie vycházely z úrovně
vědomostí a dovedností žáků, přičemž ve vyšších ročnících směřovaly k úspěšnému
zvládnutí požadavků maturitní zkoušky.
Hospitované hodiny byly převážně organizačně i pedagogicky zvládnuté, nová látka byla
podávána srozumitelně a v logických souvislostech a s ohledem na znalosti a dovednosti
žáků a jejich zkušenosti z běžného života. Požadavky na žáky byly přiměřené, žáci
respektovali nastavená pravidla komunikace. Hodiny měly promyšlenou strukturu,
vzdělávací postupy převážně odpovídaly charakteru probíraného učiva i stanoveným cílům.
Nejčastěji byla využívána kombinace frontální výuky, řízeného rozhovoru a samostatné
práce žáků. Předávání hotových poznatků v kombinaci s méně pestrými metodami
a formami výuky místy vedlo k nerovnoměrnému zapojení žáků do výuky a k jejich menší
spoluúčasti na vzdělávání. Kooperativní formy práce a práce ve dvojicích či skupinách byly
zařazovány méně často.
V části výuky byly účelně využívány digitální technologie, zejména formou prezentací nebo
instruktážních videí, s cílem podpořit názornost a porozumění učivu. Aktivizace žáků
prostřednictvím variabilních metod, diferenciace úkolů podle individuálních potřeb
a schopností či podpora samostatného vyhledávání a zpracování informací byly
zaznamenány spíše v omezené míře. Vyučující obvykle vytvářeli jen omezený prostor pro
delší mluvené projevy žáků, méně využívali řízenou nebo spontánní diskuzi. Rovněž
vrstevnické hodnocení podle předem daných kritérií, sebereflexe žáků a jejich zapojení do
hodnocení vlastního pokroku učení nebyly běžnou součástí výuky. Méně efektivní časové
a organizační rozvržení činností vedlo v části sledované výuky k jen málo efektivnímu
využití pedagogického shrnutí v závěru hodiny.
Jazyková výuka byla zaměřena především na upevnění gramatických pravidel, porozumění
textu, gramatickou správnost a rozšiřování slovní zásoby, méně na rozvoj interaktivníc h
jazykových dovedností. Hodiny výuky cizích jazyků byly převážně vedeny v cílovém
jazyce, který žáci podle svých možností aktivně využívali. Méně často byl kladen důraz na
praktické využití jazyka v běžných komunikačních situacích. V teoretických odborných
předmětech vyučující systematicky propojovali teoretické znalosti s jejich využitím v praxi.
Učitelé rovněž důsledně dbali na aktualizaci probíraných jevů.
Výuka je vhodně doplňována o navazující vzdělávací aktivity (např. projekty, exkurze,
soutěže), které podporují rozvoj osobnosti žáků, jejich hodnotového systému a občanských
kompetencí.




                                            3/7
                         Hodnocení výsledků vzdělávání
Výsledky vzdělávání žáků pozitivně ovlivňují nastavená kritéria pro přijetí žáků, s důrazem
na výsledky uchazečů při jednotné zkoušce, i stálý zájem uchazečů o nabízený obor vzdělání.
V posledních třech letech počet přihlášených uchazečů v průměru třikrát převyšoval počet
přijatých
Vzhledem k velikosti školy zajišťuje poskytování poradenských služeb výchovná
poradkyně, jež je současně zástupkyní ředitele, a školní metodička prevence. Činnosti jsou
vykonávány v aktivní spolupráci s třídními učiteli i ostatními pedagogy. Adaptační proces
a systém podpory žáků v průběhu vzdělávání se mj. zaměřuje na specifika sportovních tříd
a prevenci studijního neúspěchu. Škola průběžně identifikuje žáky s potřebou podpůrných
opatření i žáky ohrožené školním neúspěchem. Systém podpory se zaměřuje na zjišťo vá ní
příčin selhávání žáků v průběhu vzdělávání, důvody předčasného ukončování studia,
případně neúspěšnosti u maturitní zkoušky. Žákům ohroženým rizikem školní neúspěšnosti
je poskytována pomoc v rámci individuálních konzultací, možností opravy písemných prací,
setkání vedení školy se zákonnými zástupci a žákem. Kariérové poradenství je standardně
nastaveno.
V prostředí školy rodinného typu s nízkým počtem žáků se daří včas identifikovat rizikové
chování žáků. Prevence sociálně patologických jevů je založena na komplexním průběžném
monitoringu rizikového chování, který umožňuje včas podchytit případné patologické jevy.
Výchovné a studijní obtíže (např. neomluvená absence, pozdní příchody) byly převážně
řešeny jednáním se zákonnými zástupci žáků. Přijímaná opatření byla většinou účinná, což
dokládají průběžné výsledky vzdělávání a minimální počty hodnocení chování sníženo u
známkou. Škola vytváří potřebné mechanismy k prevenci a řešení vztahových problémů ve
třídě (třídnické hodiny, součinnost pedagogů). Žáci jsou vedeni k spoluodpovědnosti za své
výsledky při plnění termínovaných úkolů, dlouhodobých projektů a v rámci vlastní domácí
přípravy. Výchovná opatření jsou udělována převážně za méně závažná porušení školního
řádu, vzhledem k nižší míře využívání pochval, však mají celkově spíše restriktivní
charakter. K termínu inspekční činnosti se ve škole vzdělávalo devět žáků se speciálními
vzdělávacími potřebami a sedm žáků s odlišným mateřským jazykem, bez výraznějš í
jazykové bariéry. Podle doporučení školského poradenského pracoviště je žákům sestaven
individuální vzdělávací plán, případně plán pedagogické podpory. V souladu se zaměřením
školy je žákům sportovcům poskytována možnost úpravy organizace vzdělávání.
Výsledky vzdělávání žáků a tříd jsou pravidelně vyhodnocovány na jednáních pedagogické
rady. Hodnocení úrovně osvojení znalostí a dovedností žáků probíhá s využitím běžných
nástrojů interního testování (periodické písemné a ústní zkoušení, odborné práce). Na
základě zjištěných skutečností jsou přijímána opatření ke zlepšení dosahovaných výsledků,
např. ke zvýšení úspěšnosti ve společné části profilové části maturitní zkoušky.
Celkové výsledky žáků v průběhu vzdělávání jsou stabilní. Ve sledovaném období dvou
školních let neprospěli jen jednotlivci (do 2 žáků), taktéž podíl žáků prospívajíc íc h
s vyznamenáním zůstává na úrovni okolo 20 %. Od poslední inspekční činnosti se
zvýšil počet žáků s uzavřenou klasifikací do 30. 6., činil více než 90 %. Vysoká omluve ná
absence u některých žáků je způsobena převážně souběžnou účastí na sportovní přípravě,
případně zdravotními důvody. Změny v počtech žáků v průběhu školního roku jsou
minimální, jedná se o jednotlivce, kteří vzdělávání ve škole ukončí nebo zahájí.
Výsledky žáků u maturitní zkoušky odpovídají jejich studijnímu potenciálu a průběžným
výsledkům. Ve sledovaném období dosahovali žáci v profilové i společné části maturitní
zkoušky převážně srovnatelnou nebo i vyšší úspěšnost v dané skupině oborů. Ve sledovaném


                                           4/7
období zůstává stabilní počet žáků konajících maturitní zkoušku, téměř všichni žáci složí
zkoušku s celkovým hodnocením „prospěl“, ojediněle žák neprospěje nebo prospěje
s vyznamenáním.
Skupinové a individuální výsledky i chování žáků jsou pravidelně analyzovány vedením
školy, mj. pobíhá analýza výsledků žáků při ukončování studia, ale i úspěšnosti absolventů
v navazujícím terciárním vzdělávání. Na základě zjištěných skutečností jsou přijímá na
opatření, například k rozvoji čtenářské gramotnosti žáků při výuce i v předmětech mimo
jazykového vzdělávání.
V souladu se svým sportovním zaměřením škola vytváří vhodné podmínky pro zapojení
žáků do propagace školy na veřejnosti i úspěšnou účastí na sportovních soutěžích
v kolektivních i individuálních sportech.


                                         Závěry
Vývoj školy
- škola si kontinuálně udržuje standard poskytovaného vzdělání,
- vedení školy průběžně zlepšuje materiální a finanční zabezpečení vzdělávání.
Silné stránky
- partnerství a dlouholetá aktivní spolupráce se sportovními svazy, kluby a oddíly směřujíc í
  k naplnění profilu absolventa (1.5),
- vedení školy vytváří vstřícné a respektující vzdělávací prostředí založené na aktivní
  spolupráci pedagogů a žáků, čímž přispívá k všestrannému rozvoji žáků (2.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– méně účinná kontrolní činnost vedení školy s nižší frekvencí hospitační činnosti (2.1),
– v části výuky méně efektivní časové a organizační rozvržení činností, nižší míra využití
  aktivizujících metod, forem a efektivního didaktického závěru vyučovací jednotky
  pro vzájemnou reflexi výuky (4.2),
– v části vyučovacích hodin menší podpora hodnoticích dovedností žáků a jejich zapojení
  do posouzení vlastního učebního pokroku, menší prostor pro souvislejší ústní vyjádření
  žáků a nižší míra diferenciace výuky vzhledem ke vzdělávacím potřebám žáků s vyššími
  studijními předpoklady (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– hospitační činnost vykonávat s vyšší frekvencí, směřovat ji ke konkrétním doporučením
  pro zkvalitnění výuky a průběhu vzdělávání, více využívat následné hospitace a důsledně
  sledovat účinnost přijatých opatření, sdílet závěry z hospitační činnosti s pedagogy na
  úrovni školy,
– zacílit další vzdělávání pedagogů na aktivizační metody a formy výuky a způsob
  formativního hodnocení žáků,



                                            5/7
– častěji zařazovat obsahově diferencovaná zadání úloh vzhledem k žákům s rozdílnými
  studijními předpoklady, většími znalostmi nebo individuálními vzdělávacími potřebami,
  ve větší míře využívat skupinovou práci či práci ve dvojicích a aktivizující metody ve
  výuce
– lépe časově a organizačně koncipovat činnosti v rámci vyučovací jednotky směrem
  k aktivnímu zapojení žáků, včetně zařazení závěrečné reflexe výuky ve spolupráci se
  žáky,
– více zapojovat žáky do evaluačních aktivit ve výuce, využívat častěji formativní
  hodnocení práce žáků, vrstevnické hodnocení a sebereflexi žáků,
– zvyšovat efektivitu vzdělávání častějším využitím kritického zpracování informac í
  z různých informačních zdrojů.
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Zřizovací listina Obchodní akademie se sportovním zaměřením ze dne 17. 5. 1993
      s účinností od 1. 9. 1993 včetně dodatků
 2.   Udělení výjimky zřizovatele školy z nejvyššího počtu žáků stanoveného pro třídy
      střední školy ze dne 1. 9. 2017
 3.   Jmenování do funkce ředitele školy s účinností od 24. 4. 2017
 4.   Výpis z rejstříku škol a školských zařízení, platný k termínu inspekční činnosti
 5.   Výpis z obchodního rejstříku, platný k termínu inspekční činnosti
 6.   Školní vzdělávací program oboru vzdělávání Ekonomika a podnikání (63-41-M/01)
      platný k termínu inspekční činnosti
 7.   Školní řád Střední školy ekonomické se sportovním zaměřením, s.r.o. platný
      k termínu inspekční činnosti
 8.   Třídní knihy vedené ve školním roce 2024/2025 a 2025/2026 k termínu inspekční
      činnosti
 9.   Záznamy z jednání pedagogické rady vedené ve školním roce 2024/2025 a 2025/2026
      k termínu inspekční činnosti
10.   Webové stránky školy – k termínu inspekční činnosti



                                          6/7
11.   Vybraný vzorek z personální dokumentace pedagogických pracovníků vedené
      k termínu inspekční činnosti
12.   Další vzdělávání pedagogických pracovníků (plán a přehled realizovaných akcí) –
      vedené k termínu inspekční činnosti
13.   Vybraný vzorek evidence žáků (školní matriky) vedené k termínu inspekční činnosti
14.   Výroční zprávy, školní roky 2022/2023, 2023/2024
15.   Rozvrh vyučovacích hodin školní rok 2025/2026 platný k termínu inspekční činnosti
16.   Portfolio výchovného poradenství a primární prevence vedené k termínu inspekční
      činnosti
17.   Kniha evidence úrazů vedené k termínu inspekční činnosti
18.   Dokumentace k bezpečnosti a ochraně zdraví žáků vedená k termínu inspekční
      činnosti


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 PhDr. Bc. Tibor Slažanský, Ph.D., školní inspektor, vedoucí inspekčního týmu
 Mgr. Andrea Nevrklová, školní inspektorka
 Ing. Zuzana Bejrová, školní inspektorka
7. 11. 2025




                                          7/7
