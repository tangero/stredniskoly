                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIA-1642/25-A
                                       Sp. zn. ČŠIA-S-42/25-A


Název                               ScioŠkola Praha Holešovice - střední škola, s.r.o.
Sídlo                               Pobřežní 658/34, Karlín, 186 00 Praha 8
E-mail                              holesovice-stredni@scioskola.cz
IČO                                 19 592 230
Identifikátor                       691 016 976
Právní forma                        společnost s r.o.
Zastupující                         Mgr. Linda Bubínková
Zřizovatel                          scio s.r.o.
Místo inspekční činnosti            Přívozní 1064/2a, Holešovice, 170 00 Praha 7
Inspekční činnost na místě          14. 5. 2025 − 16. 5. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů. Inspekční činnost na žádost podle § 174 odst. 7 školského zákona.


                                         Charakteristika
Právnická osoba ScioŠkola Praha Holešovice - střední škola, s.r.o., (dále „škola“ nebo
„gymnázium“) zahájila činnost od 1. 9. 2023 a od školního roku 2024/2025 poskytuje
všeobecné vzdělávání v denní formě oboru čtyřletého gymnázia. Alternativní školní
vzdělávací program (dále „ŠVP“) klade důraz na rozvoj klíčových kompetencí žáků,
podporu jejich studijní autonomie a propojení výuky s reálnou praxí. Gymnázium je součástí
sítě ScioŠkol a ve vzdělávání uplatňuje společné principy založené na individuá lním
přístupu k žákům a jejich aktivním podílu na fungování školy.
K 30. 9. 2024 gymnázium evidovalo 51 žáků, v průběhu školního roku do školy přestoupili
další žáci, takže k termínu inspekční činnosti se zde vzdělávalo 60 žáků ve třech třídách
prvního a druhého ročníku. Škola komunitního charakteru sídlí v pronajaté budově
v pražských Holešovicích, kterou sdílí se společně zřizovanou základní školou a základní
uměleckou školou.


                         Hodnocení podmínek vzdělávání
Ředitelka školy (dále „ředitelka“) zastává svoji funkci od 1. 7. 2024. Na základě provedené
analýzy potřeb školy a s přihlédnutím ke společné vizi zřizovatele formulovala reálnou
koncepci rozvoje nově založeného gymnázia. Dílčí strategické plány se jí daří postupně
uskutečňovat, např. při poskytování inovativního vzdělávacího programu, sdílení
společných hodnot nebo uplatňování individuálního přístupu a spoluodpovědnosti žáků
v procesu učení. Ředitelka rovněž reflektuje potřebu dalšího zkvalitňování personálníc h
a materiálně-technických podmínek. Příležitost pro zlepšení představuje rozpracování
konkrétních strategií přípravy žáků ke společné části maturitní zkoušky, popř. i ověřování
jejich výstupů v hlavních maturitních předmětech ve vyšších ročnících gymnázia. Naopak
koncept mezioborového učení a slovní způsob hodnocení přispívají k osvojení postupů pro
profilové maturitní projekty i pro sledování individuálního pokroku každého žáka.
Ředitelka uplatňuje demokratický způsob vedení, který je založen na principu vzájemné
spolupráce, iniciativy a otevřené komunikace všech účastníků vzdělávání. Žáci mají
nadstandardní možnost spolurozhodovat o chodu školy, aktivně se podílet na formulac i
pravidel a koordinaci výukových aktivit. Učitelé (ve škole označováni jako průvodci)
kooperují zejména při realizaci ŠVP v daných výukových formátech, metodice hodnocení
žáků a při zajištění rozšiřujících vzdělávacích aktivit. Zapojení žáků a pedagogů v rámci
různých vzdělávacích platforem, např. shromáždění, kolej, služba nebo mentorský kruh,
posiluje jejich odpovědnost a rozvoj žákovských kompetencí, zejména sociálníc h
a občanských. Škola od aktérů vzdělávání také pravidelně získává hodnoticí zpětnou vazbu.
Řízení školy je založeno na participaci všech zaměstnanců. Ředitelka přenesla část
kompetencí na svou zástupkyni a další pedagogy v rámci školního poradenského pracoviště.
Spoluodpovědnost všech pracovníků za plnění termínovaných úkolů a fungující systém
předávání informací, např. pravidelné porady, elektronická platforma, umožňují plynulý
chod školy i řešení aktuálních problémů. Uplatňované mechanismy pro sledování
a vyhodnocování vzdělávacího procesu jsou převážně funkční. Komplexní hospitační
činnost vedení školy se zaměřuje na jasně stanovené cíle a vyúsťuje v praktická doporučení
pro další pedagogickou práci.
Ředitelka nastavila vnitřní předpisy a kontrolní systém k činnosti školy. Z inspekčníc h
zjištění ale vyplynulo, že stávající časová organizace vzdělávání ve dvouhodinových blocích
nerespektuje psychohygienické zásady stanovené příslušnými právními předpisy (absence
přestávky). Další dílčí zjištěné nedostatky byly odstraněny v průběhu inspekce. Ředitelka
rovněž realizovala opatření k předchozí inspekční činnosti v říjnu 2024 týkající se
vyhodnocení splnění kritérií jednotné přijímací zkoušky.
Vedení školy při vícestupňovém výběru nových pedagogů klade důraz na ztotožnění se s vizí
školy, zároveň činí kroky k rozšíření stávajícího pedagogického sboru o další kvalifiko va né
učitele. Výsledkem této personální práce je spolupracující pedagogický tým s příznivo u


                                            2/7
věkovou strukturou, který tvoří 10 vyučujících, z toho jeden rodilý mluvčí. Kvalifik ač ní
předpoklady nebo podmínku pro uznání odborné způsobilosti splňuje 70 % pedagogickýc h
pracovníků. Vzájemné sdílení zkušeností, příkladů dobré praxe a pravidelné vyhodnoco vá ní
úrovně pedagogické práce umožňuje funkční metodickou podporu v různých formátech,
např. koncepční porady, individuální hodnoticí pohovory, tematické společné vzdělává ní,
oborové skupiny a teambuildingy. Pro profesní rozvoj každého pedagoga je účinně využívá n
promyšlený systém podpory sítě ScioŠkol, a to zejména v adaptačním období, např. vstupní
Scio-akademie, bezpečnost, mentoring aj.
Vícezdrojové financování a stávající materiální i prostorové podmínky umožňují realizac i
ŠVP. Podpora zřizovatele a plánovaná rekonstrukce dalšího podlaží vytvářejí předpoklady
pro rozvoj gymnázia. Škola disponuje běžnými učebnami s flexibilním nábytkem a mobilní
prezentační technikou i potřebným studijním, relaxačním a hygienickým zázemím. Sdílené
prostory s ostatními subjekty slouží pro zajištění předmětů estetického a pohybového
zaměření i pro společenské aktivity (atrium, ateliér, hudebna, pohybovna). Laboratorní
cvičení probíhají v partnerské střední škole. Vedení školy vnímá nutnost materiálně -
technického dovybavení didaktickými pomůckami i odbornými pracovnami (přírodovědná
laboratoř, počítačová učebna). Žáci i učitelé využívají školní notebooky, WiFi síť a aktivně
se podílejí na utváření školního prostředí i jeho údržbě. Pohybové činnosti jsou realizo vá ny
také ve venkovních sportovištích a v rámci kurzů různého zaměření. Školní stravování je
smluvně zajištěno ve výdejně základní školy. Vstup do budovy je elektronicky zabezpečen.


                          Hodnocení průběhu vzdělávání
Koncept vzdělávání vychází z mezioborového učení v rámci jednoho předmětu Svět
v souvislostech a klade důraz na rozvoj kompetencí žáků v každodenním životě. Očekávané
výstupy ŠVP nejsou rozpracovány do konkrétních ročníků, žákům je tak ponechána určitá
míra studijní autonomie při volbě a pořadí jejich splnění. Škola naplňování výstupů eviduje
v elektronickém systému. Jednotlivé vzdělávací oblasti jsou úzce propojeny s definova nými
Sciocíli, přičemž výuka je organizována napříč ročníky ve specifických formátech pro
individuální, skupinové i komunitní vzdělávání, mj. kurzy, ateliéry, mentorské kruhy,
samorost, shromáždění. K získávání praktických zkušeností žáků přispívá i jejich pravidelné
zapojení do tzv. služby nebo výpomoci při zajišťování expedic a výjezdů. Realizace
a organizace výuky tak umožňuje vzdělávání žáků podle individuálního zájmu, preferencí
a podporuje jejich dovednosti v oblasti sebeorganizace, sebehodnocení a týmové spolupráce.
Společným znakem sledované výuky byla vesměs vstřícná vzdělávací atmosféra
s partnerským přístupem učitelů k žákům. Podporující školní prostředí vytvářelo prostor pro
možnost volby zadání a formy žákovských výstupů, pro rozvoj jejich řečových
a prezentačních dovedností, včetně formulování vlastního názoru. Využívaným nástrojem
studijní podpory žáků byla sdílená digitální platforma. Účinnost vzdělávacích postupů
v blokové výuce i při výchovném působení na žáky částečně ovlivňovala míra zkušeností
a pedagogických kompetencí učitele. Všichni vyučující sledují individuální vzdělávac í
pokrok žáka. Četnost zaznamenaných nástrojů formativního, kriteriálního i motivač ního
hodnocení byla ovlivněna také charakterem či fází hospitované vyučovací jednotky, např.
dvouhodinové bloky.
Významným rysem většiny sledované výuky bylo komplexní učení v mezipředměto výc h
souvislostech a provázanost vzdělávacího obsahu s aktuálními tématy, problémy i reálnou
praxí. V centru vzdělávání všech výukových formátů byl žák. Tento konstruktivistick ý
přístup umožňoval žákům získávat nové vědomosti na základě vlastních zkušeností nebo


                                             3/7
metod poznání, např. samostatné vyhledávání a vyhodnocování informací, ověřování zdrojů,
terénní cvičení, prvky mediální a finanční gramotnosti. Uplatňované didaktické postupy,
např. samostatná práce, řízená a spontánní diskuze, vrstevnické i kooperativní učení,
podporovaly zejména formování postojů žáků, týmovou spolupráci a rozvoj jejich
komunikativních dovedností v českém i cizím jazyce. Při prezentování skupinových nebo
individuálních výstupů žáků učitelé částečně využili i vzájemnou hodnoticí zpětnou vazbu
k práci spolužáků nebo reflexi vlastního pokroku. Účinnost vrstevnického učení
(prezentace) v některých případech ovlivňovala nižší míra pozornosti ostatních žáků nebo
zapojení třídy jako celku do procesu učení, např. kontrolní otázky. Menší pozornost byla
také věnována objektivnímu posouzení různé úrovně výstupů žáků z hlediska zpracování
formy, obsahu nebo kvality jejich mluveného projevu. Účelně byla naopak využita práce
s chybou, korekce nesprávné výslovnosti nebo zařazování tematické slovní zásoby.
Pedagogové v průběhu výuky zpravidla koordinovali jednotlivé činnosti, poskytovali žákům
dostatečný časový prostor pro vypracování úkolů, příležitost pro dotazy nebo individuální či
vrstevnickou dopomoc. Aktivitu žáků podporovala možnost volby zadání úkolů, časová
a prostorová flexibilita nebo zařazování prvků činnostního učení. Žáci obvykle prokazovali
schopnost aplikovat své znalosti, formulovat strategie řešení, získávat potřebné infor mace
z digitálních zdrojů nebo se souvisleji vyjadřovat na dané téma. V menší míře byli vedeni
k soustavnějšímu písemnému projevu nebo komplexní práci s uměleckým textem
odpovídajícího rozsahu. Průběžně poskytovaná ústní zpětná vazba byla někdy cíleně
doplněna společným vyhodnocením přínosu pro další učení nebo sebehodnocením žáků.
Efektivitu části vyučování snižovaly dílčí metodické nedostatky, méně účinné didaktické
postupy, popř. i dostupnost materiálního vybavení, např. málo účelné časové rozvržení
činností ve dvouhodinových blocích nebo při plánování organizace práce žáků, opomíjení
vyhodnocení rozdílné iniciativy žáků a ověření naplnění stanoveného cíle v závěru
vyučovací jednotky. Pro podporu smyslového vnímání a názornosti nebyly v dostatečné míře
využity didaktické pomůcky i audiovizuální technika. Nejednotný přístup pedagogů ve
výchovném působení na žáky se projevoval v rozdílném vyžadování nastavených pravidel,
např. opakované pozdní příchody, nepřipravené studijní prostředí a psací potřeby, rušivá
konzumace pochutin, a to i po velké přestávce. Rovněž neformální způsob vyjadřování
některých žáků a učitelů se ve vyučování projevoval nízkou mírou jazykové kultury
vzhledem k typu školy, mj. používání nespisovného jazyka při prezentacích výstupů žáků.


                          Hodnocení výsledků vzdělávání
Zájemci o studium jsou přijímáni na základě úspěšnosti v jednotné a školní přijímac í
zkoušce. Ověřování studijních předpokladů uchazečů je tak doplněno posouzením jejich
dovedností a schopnosti týmové spolupráce. Ke zvládnutí přechodu žáků z běžných
základních škol na specifický model vzdělávání přispívají systémově nastavené adaptační
aktivity, mentorská podpora a individualizace výuky, mj. mentorské kruhy pro pomoc při
sebeřízení učení a způsobů sebehodnocení žáka, organizace samostudia. Nedílnou součástí
je i formování pozitivních sociálních vazeb a průběžné zapojení do školní komunity, např.
skupinové koleje, celoškolní shromáždění, expedice a společné výjezdy.
Komunitní charakter školy a individuální přístup k žákům vytváří vhodné podmínky pro
vzdělávání podle jejich potřeb, předpokladů a motivace (k termínu inspekce dva žáci se
speciálními vzdělávacími potřebami a sedm žáků-cizinců). Podpůrná opatření jsou žákům
poskytována v souladu s doporučením školského poradenského zařízení i vzhledem ke
zjištěným potřebám, mj. individuální vzdělávací plán, zohlednění zvýšené nepřítomnosti ve



                                            4/7
výuce nebo přerušení studia. Možnost volby vzdělávacích strategií podporuje žáky s větším
zájmem o dané téma/oblast. Podpůrné postupy, preventivní aktivity i psychologická péče
jsou zajištěny v úzké kooperaci poradenských pracovníků (výchovná poradkyně a metodik
prevence) s vedením školy, ostatními pedagogy a externí školní psycholožkou. Předcházení
sociopatologickým jevům, podpora duševní pohody a kariérního směřování žáků tvoří
nedílnou součástí celého vzdělávacího procesu i tematických kurzů, např. bezpečnost na
sociálních sítích. Identifikované výchovně vzdělávací obtíže žáků jsou řešeny podle
stanovených postupů a školních pravidel, např. výchovné rozhovory se žákem a rodiči,
cílená podpora mentora, tripartitní setkání. Škola nevyužívá výchovná opatření, v případě
závažných kázeňských přestupků dvou žáků bylo uplatněno podmíněné vyloučení ze studia.
Při hodnocení průběžných a celkových výsledků vzdělávání se gymnázium více zaměřuje
na dosažený vzdělávací pokrok každého žáka než na měření jeho dílčích výkonů. K přípravě
žáků na zvládnutí didaktických testů společné části maturitní zkoušky je však žádoucí
ověřovat periodicky jejich výstupy v maturitních předmětech v modelových podmínkách.
Jednotná kritéria hodnocení vymezují pravidla pro splnění daných výukových formátů i pro
hodnocení na vysvědčení (systém kreditů, stanovení povinné účasti, slovní hodnocení).
Standardní klasifikace známkou není využívána. Dosahované výstupy žáka v určených
formátech i při naplňování Sciocílů v ŠVP jsou na úrovni školy pravidelně sledovány.
Náležitá pozornost je věnována i výši absence (za pololetí školního roku 2024/2025
v průměru 60 omluvených hodin na žáka). Uplatňované hodnoticí postupy mají výrazně
formativní charakter a jejich nedílnou součástí je i pravidelná písemná sebereflexe žáka nebo
vedení digitálního portfolia. Pro naplňování a vyhodnocování osobních cílů žáka i stanovení
dalších strategií vlastního rozvoje je přínosná podpora mentora i pravidelné tripartitní
hodnocení. Celkové hodnocení žáků na vysvědčení je vyjádřeno slovním sebehodnocením
žáka s doplňujícím komentářem mentora. Výrazným prvkem tohoto přístupu je přenesení
zodpovědnosti za výsledky učení na žáka.
Přínosné partnerské vztahy gymnázia se školami společného zřizovatele podporují
projektovou činnost i komunitní aktivity, např. studentské slety, sociální pomoc žákům od
Nadačního fondu. Navázaná spolupráce s neziskovými organizacemi a regionálními centry
umožňuje zapojení žáků do environmentálních akcí a charitativní činnosti. Rozvoj
partnerství se zahraničními a českými školami s alternativní vzdělávací nabídkou se
vzhledem ke krátké existenci gymnázia teprve utváří.


                                         Závěry
Silné stránky
–   vstřícné vzdělávací prostředí s aktivním zapojením žáků, pedagogů a rodičů do života
    gymnázia a utváření školní komunity (1.3)
–   cílená podpora demokratických hodnot a kompetencí žáků formou týmové spolupráce,
    vrstevnického učení a projektové činnosti (4.4)
–   systémové používání slovního hodnocení a pravidelné sebehodnocení žáků umožňuje
    stanovovat vlastní vzdělávací cíle a vyhodnocovat individuální pokrok každého žáka
    v procesu učení (5.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz




                                            5/7
Slabé stránky (oblasti ke zlepšení)
– méně účelná organizace vyučování a časové rozvržení činností v části dvouhodino výc h
  výukových bloků, méně časté ověřování splnění dílčích cílů ve spolupráci se žáky
  v závěru vyučovací jednotky (4.1)
– nižší míra názornosti výuky a využívání didaktických pomůcek nebo grafickýc h
  textových zdrojů žáky v části vyučování (4.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– efektivněji využívat časový prostor a organizaci činností, lépe strukturovat vyučovac í
  jednotku a v jejím závěru ověřovat naplnění stanovených cílů společně se žáky, v souladu
  se zásadami psychohygieny zařadit přestávky ve dvouhodinových výukových blocích
– zajistit optimální materiálně-technické vybavení pro výuku přírodovědných předmětů
  a informatiky, více podporovat názornost výuky s využitím didaktických pomůcek,
  častěji zařazovat práci žáků s grafickými textovými zdroji odpovídající náročnosti
– rozpracovat konkrétní strategie přípravy žáků ke společné části maturitní zkoušky
  a periodicky ověřovat standardizované výstupy v maturitních předmětech společné části
– v souladu s koncepčními záměry rozšířit pedagogický sbor o kvalifikované učitele,
  podporovat pedagogické kompetence a sjednocovat výchovné působení učitelů pro
  dodržování nastavených pravidel žáky
– více dbát na jazykovou kulturu žáků a učitelů, ve výuce vzhledem k typu školy používat
  spisovnou češtinu a hodnotit úroveň mluveného projevu žáků při jejich prezentaci
Pro účely zvýšení dotací právnická osoba vykonávající činnost školy dosahuje škola
výsledků hodnocení požadovaných dle § 5 odst. 3 písm. b) zákona č. 306/1999 Sb.,
o poskytování dotací soukromým školám, předškolním a školským zařízením, ve znění
pozdějších předpisů.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Rozhodnutí MŠMT, č.j. MSMT-33425/2022-16, ve věci zápisu údajů vedených
      v rejstříku škol a školských zařízení u právnické osoby 2. Scio Střední školy, s.r.o.
      ze dne 25. 8. 2023, s účinností od 1. 9. 2023




                                            6/7
 2.   Rozhodnutí MŠMT, č.j. MSMT-292115/2023-12; č.j. MSMT-13648/2024-2 ve věci
      změny údajů vedených v rejstříku škol a školských zařízení (zápis ředitelky školy
      a stanovení nejvyššího počtu žáků) ze dne 27. 8. 2024, s účinností od 1. 9. 2024
 3.   Jmenování do funkce ředitelky školy ze dne 27. 6. 2024, s účinností od 1. 7. 2024
 4.   Školní vzdělávací program pro obor vzdělání Gymnázium, čtyřleté denní studium,
      platný od 1. 9. 2024
 5.   Školní řád a Pravidla hodnocení výsledků vzdělávání, platné k termínu inspekce
 6.   Třídní knihy vedené ve školním roce 2024/2025 k termínu inspekce
 7.   Rozvrh hodin (4. kurzovní období) školního roku 2024/2025 k termínu inspekce
 8.   Výběr údajů ze školní matriky vedené k termínu inspekce
 9.   Výběr personální dokumentace pedagogických pracovníků vedený k termínu
      inspekce
10.   Záznamy z jednání pedagogické rady, školní rok 2024/2025 k termínu inspekce
11.   Portfolio výchovného poradenství a primární prevence, školní rok 2024/2025
      k termínu inspekce
12.   Kniha evidence úrazů vedená k termínu inspekce
13.   Podklady k finančním podmínkám školy
14.   Zápis z jednání s ředitelkou školy ze dne 15. 5. 2025


                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Mgr. Petra Stoklasová, školní inspektorka, vedoucí inspekčního týmu
 Ing. Stanislava Grundová, školní inspektorka
 Ing. Stanislav Paris, školní inspektor
 Bc. Hana Vejdovská, kontrolní pracovnice
V Praze 29. 5. 2025




                                          7/7
