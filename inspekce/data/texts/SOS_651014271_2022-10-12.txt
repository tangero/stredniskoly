                                   Česká školní inspekce
                                Královéhradecký inspektorát
______________________________________________________________________________________________________ ______




                         IN S P E K Č N Í ZP R ÁVA
                                          Čj. ČŠIH-960/22-H


Název                                Bezpečnostně právní akademie, s.r.o., střední škola
Sídlo                                17. listopadu 177, 542 34 Malé Svatoňovice
E-mail                               viktor.kratochvil@bpakademie.cz
IČO                                  27121313
Identifikátor                        651014271
Právní forma                         společnost s r.o.
Zastupující                          Mgr. Viktor Kratochvíl
Zřizovatel                           Mgr. Josef Krysta
Místo inspekční činnosti             17. listopadu 177, 542 34 Malé Svatoňovice
                                     17. listopadu 187, 542 34 Malé Svatoňovice
                                     17. listopadu 188, 542 34 Malé Svatoňovice
                                     17. listopadu 209, 542 34 Malé Svatoňovice
                                     Hloubětínská 78/26, Hloubětín, 198 00 Praha 9
Termín inspekční činnosti            12. 10. − 14. 10. 2022


Inspekční činnost byla zahájena předložením pověření k inspekční činnosti.


                                  Předmět inspekční činnosti
Zjišťování a hodnocení podmínek, průběhu a výsledků vzdělávání, a to podle přísluš nýc h
školních vzdělávacích programů dle § 174 odst. 2 písm. b) školského zákona, ve znění
pozdějších předpisů.
Zjišťování a hodnocení naplnění školních vzdělávacích programů a jejich souladu
s právními předpisy a rámcovým vzdělávacím programem dle § 174 odst. 2 písm. c)
školského zákona, ve znění pozdějších předpisů.


2022/2023                                            1
                                    Charakteristika
Bezpečnostně právní akademie, s.r.o., střední škola (dále „škola“) vykonává na dvou místech
poskytovaného vzdělávání činnost střední školy (dále „SŠ“), na místě poskytovaného místa
vzdělávání Malé Svatoňovice také činnost domova mládeže (dále „DM“). Škola zajištuje
stravování žáků a zaměstnanců školy na pracovišti Malé Svatoňovice ve školní jídelně,
na pracovišti Praha pouze na základě školního ujednání dovozem obědů do školy.
Škola poskytuje střední stupeň vzdělání s maturitní zkouškou (dále „MZ“) a realizuje
aktuálně v denní formě vzdělávání obory vzdělání 68-42-M/01 Bezpečnostně právní činnost
a 78-42-M/01 Technické lyceum. Dále škola realizuje střední stupeň vzdělání oboru vzdělání
68-42-L/51 Bezpečnostní služby v distanční formě.
K termínu inspekční činnosti se ve škole vzdělávalo celkem 462 žáků, z toho 435 v oboru
vzdělání Bezpečnostně právní činnost, 23 v oboru vzdělání Technické lyceum a čtyři
v oboru vzdělání Bezpečnostní služby. Ve škole se vzdělávalo 14 žáků s odlišným
mateřským jazykem plně adaptovaných na české vzdělávací prostředí. Ve dvou budovách
domova mládeže bylo ubytováno celkem 88 žáků.
Škola má kromě svých webových stránek vlastní profily na sociálních sítích (facebook,
instagram) za účelem poskytování aktuálních informací o své činnosti.


                         Hodnocení podmínek vzdělávání
Ředitel školy je ve funkci čtvrtým rokem. Jeho dlouhodobým záměrem je vybudovat
prestižní a výběrovou školu. Konkrétními kroky se řediteli školy ve spolupráci se svými
dvěma zástupci doposud podařilo sjednotit školní vzdělávací program pro jednotlivé obory
a požadavky na maturitní zkoušku v Malých Svatoňovicích i v Praze, stabilizo vat
pedagogický sbor a vytvořit ve škole atmosféru vzájemné důvěry. Mezi nejvýznamnějš í
nástroje, kterými došlo ke zkvalitnění vnitřního klimatu školy a zvýšení informovanos ti
pedagogů, patří pravidelné pedagogické či provozní porady, kterých se ředitel školy účastní
pouze v Praze, a motivační rozhovory se všemi pedagogy. Smyslem těchto rozhovorů,
kterým předchází SWOT analýza školy, je mimo jiné zjistit požadavky pedagogů
na materiální a jiné zabezpečení výuky či organizaci následujícího školního roku a vytvoř it
jim optimální pracovní podmínky. Cílenou zpětnou vazbu ke kvalitě vzdělává ní,
spokojenosti s domovem mládeže či školní jídelnou získává vedení školy také
prostřednictvím ankety pravidelně zadávané žákům v závěru školního roku. Od poslední
inspekční činnosti došlo ke zkvalitnění práce se začínajícími učiteli, kteří mají přiděleného
svého uvádějícího učitele. K profesnímu rozvoji pedagogů využívá vedení školy také
hospitační činnost, kterou vykonává ředitel školy jen na pracovišti v Praze. O kvalitě
výchovně vzdělávací práce učitelů v Malých Svatoňovicích tak získává informace pouze
zprostředkovaně od svého zástupce. Z hospitačních záznamů nejsou vždy zřejmá konkrétní
doporučení směřující ke zkvalitnění práce učitelů. Kontrolní činnost vykonává ředitel školy
či příslušní vedoucí pracovníci ve všech činnostech školy. K průběžné kontrole plnění
školního vzdělávacího programu efektivně využívá vedení školy školní informační systém,
jehož prostřednictvím získává informace o splnění učiva. Dosažení očekávaných výstupů
školního vzdělávacího programu žáky škola doposud nesleduje.
Pedagogický sbor, který je z větší části plně kvalifikovaný, tvoří celkem 31 pedagogů. Jen
částečně se daří přijímat plně kvalifikované odborníky, jež by splňovali podmínky odborné
kvalifikace, předmětové specializace, pedagogické způsobilosti nebo požadavky stanovené
Ministerstvem vnitra na odbornou kvalifikaci a praxi učitelů pro výuku v oblasti
bezpečnostních oborů. Podíl výuky zajištěné kvalifikovanými pedagogy v oboru vzdělání


2022/2023                                    2
Bezpečnostně právní činnost činil k datu inspekční činnosti v pobočce v Praze 62,5 %
a v Malých Svatoňovicích 64,3 %. Učitelé předmětů v oblasti pedagogicko-
psychologického vzdělávání v Praze i Malých Svatoňovicích nesplňovali požadovanou
praxi u bezpečnostních sborů nebo v organizacích zabývajících se prevencí krimina lity
v souladu s požadavky Ministerstva vnitra. Další vzdělávání pedagogických pracovníků je
podporováno prostřednictvím vedení školy, a to zejména s ohledem na jejich odborné
zaměření a získání dalších kompetencí v oblasti ICT technologií. Byla zazname ná na
rozdílná činnost předmětových komisí, přičemž např. předmětové komise odborných
předmětů se zabývají zejména provozně organizačními záležitostmi.
Dle koncepčních záměrů se škole daří posupně zlepšovat materiální a technické podmínky
pro vzdělávání. Materiální podmínky školy pro výuku odborných předmětů jsou v souladu
s požadavky Ministerstva vnitra a umožňují kvalitní naplňování školního vzdělávac ího
programu. Hospodaření školy bylo zabezpečováno vícezdrojovým financová ním.
Efektivním využíváním všech finančních zdrojů i zapojením do projektové činnosti se daří
postupně zkvalitňovat materiální vybavení školy v oblasti vnitřního vybavení pro odbornou
i teoretickou výuku, což odpovídá reálným potřebám vyučovaných oborů. V roce 2020 došlo
na pracovišti v Malých Svatoňovicích k rozsáhlým investicím do oprav stávajících objektů
a vybudování nových (např. zřízení účelové posilovny, cvičné střelnice), kvalitní prostorové
podmínky školy jsou však determinovány jeho rozsáhlým areálem, který tvoří komplex šesti
budov pro teoretickou výuku, sportovní aktivity (hala a dvě tělocvičny). Na pracovišti
v Praze došlo ke zlepšení kvality materiálních podmínek díky intenzivnější spolupráci
s hlavním městem Praha (rekonstrukce budovy, tělocvičny).
Výchovně vzdělávací činnost zajišťují v DM ve třech výchovných skupinách celkem
tři vychovatelé, ředitel školy podporuje jejich další vzdělávání. Součástí domova mláde že
v Malých Svatoňovicích jsou tři budovy, jedna z nich poskytuje ubytovací služby pro
veřejnost, v dalších dvou budovách jsou ubytováni žáci školy. V roce 2022 došlo k prodeji
jedné budovy DM za účelem rekonstrukce a výstavby nového domova mládeže. Jedná se
o novou koncepci ubytování (dvojapartmány s vlastním sociálním zařízením a kuchyňkou).
Dobré materiální a personální podmínky umožňují naplňovat školní vzdělávací program
DM.
Podmínkám zajištění bezpečnosti a ochrany zdraví žáků a prevenci úrazů je věnována
náležitá pozornost. Žáci jsou na začátku školního roku i v jeho průběhu poučováni
o bezpečnostních rizicích. Nejčastějším místem úrazů, převážně lehčích, jsou zejména
tělocvičny a sportoviště reálně odpovídající zaměření školy. K většímu zajištění bezpečnosti
žáků a zaměstnanců školy nyní slouží nový kamerový systém v areálu školy na pracovišti
v Malých Svatoňovicích.
Systematická spolupráce s externími subjekty umožňuje škole zajistit odbornou praxi.
Při realizaci výchovně vzdělávacího procesu škola spolupracuje zejména s útvary
Ministerstva vnitra a Policie ČR, odbornými pracovišti Ministerstva školství, mládeže
a tělovýchovy ČR, Vyšší policejní školou a Střední policejní školou MV v Holešově
a dalšími vzdělávacími institucemi (Vězeňská služba ČR, Česká obchodní inspekce aj.).
Ředitel školy byl v letošním roce krajským ředitelstvím policie hlavního města Prahy oceněn
za přínos pro rozvoj spolupráce s Policií ČR.


                          Hodnocení průběhu vzdělávání
Organizace vzdělávání vhodně reflektuje budoucí profilaci žáků školy a účelně propojuje
teoretické vzdělávání s odborným. Disponibilní a volitelné hodiny byly využity k posílení


2022/2023                                    3
předmětů kurikula, odborných předmětů a předmětů podporujících zvýšení fyzické zdatnosti
a psychické odolnosti žáků.
Organizace distančního vzdělávání oboru vzdělání 68-42-L/51 Bezpečnostní služby, které
je nastaveno prostřednictvím online vzdělávání a individuálních prezenčních konzultac í,
klade na žáky potřebu zvýšené sebekázně a samostatnosti.
Hospitovány byly obory vzdělání denní formy studia (Bezpečnostně právní činnost,
Technické lyceum). Ve sledovaných hodinách všeobecně vzdělávacích předmětů panovala
pracovní atmosféra a respektující komunikace mezi učiteli a žáky. Žáci pracovali podle
předem stanovených pravidel a učitelé jim vhodně poskytovali dostatečný časový prostor
pro plnění zadávaných úkolů. Nebyla zaznamenána žádná větší nekázeň žáků, která by měla
negativní vliv na průběh vzdělávání. Využívání online nástrojů ve výuce (systém Jokrys)
bylo přínosné při komunikaci se žáky i při sdílení vzdělávacího obsahu vyučovanýc h
předmětů. Vyučující byli na výuku dobře připraveni, patrné však byly rozdíly v efektivitě
využití zvolených forem a metod práce. Dominantní byla frontální forma výuky s řízeným
rozhovorem, která často vzhledem k vysokým počtům žáků ve třídách neumožnila učitelům
aktivní zapojení většiny žáků do výuky. V téměř všech zhlédnutých hodinách bylo vždy
několik žáků, kteří výuku pouze pasivně sledovali. Na začátku hodiny učitelé zpravidla
seznámili žáky s tématem hodiny, jen zřídka s jejím cílem, a věnovali se společnému
opakování probraného učiva. Zařazována byla především samostatná práce žáků, jen
výjimečně práce ve dvojicích či skupinová práce, která by více podpořila kooperaci mezi
žáky. Chyběly metody aktivního učení, zřídka byla zaznamenána efektivní práce s textem,
vyhledávání a interpretování získaných informací a využívání různých informačních zdrojů.
Učitelé ověřovali návodnými otázkami u žáků jejich získané znalosti, v menší míře vytváře li
prostor pro souvislejší samostatný mluvený projev žáků (s výjimkou ústního zkoušení
a referátů), který by více podpořil schopnost formulace vlastního názoru a argumentace.
Pro zvýšení názornosti většina vyučujících účelně použila počítačovou prezentaci. Práce
s chybou byla efektivní s ohledem na další učení žáků. Učitelé vhodně propojovali
teoretickou výuku s příklady využití nových poznatků v reálném životě. V závěru vyučovac í
hodiny se splnění stanoveného cíle věnovali pouze někteří vyučující. Žáci byli jen ojediněle
vedeni k posouzení kvality práce svých vrstevníků a sebereflexi vlastního výkonu. Byla
zaznamenána nízká míra diferenciace a individualizace výuky s ohledem na žáky
s rozdílnými vzdělávacími možnostmi a odlišným pracovním tempem.
V jazykovém vzdělávání převládala frontální výuka zpravidla kombinovaná s řízeným
rozhovorem vyučujícího s žáky. Jen výjimečně byly využity aktivizující metody, např. práce
ve dvojici nebo skupinová práce. Ve výuce cizích jazyků si žáci vhodně upevňovali znalost
gramatických jevů či rozvíjeli znalosti slovní zásoby, a to zejména s ohledem na požadavky
ústní maturitní zkoušky, jen v malé míře však měli možnost uplatnit své jazykové znalosti
v komunikační situaci. V závěrečné fázi vyučovacích hodin převážná část učitelů opomíjela
vyhodnocení stanoveného vzdělávacího cíle s aktivním zapojením žáků. Pedagogové jen
částečně využívali formativní funkci hodnocení, žáci byli ojediněle vedeni k sebehodnocení
nebo vrstevnickému hodnocení.
V rámci odborného vzdělávání vládla v průběhu inspekční činnosti pozitivní atmosféra.
Vztahy mezi žáky a pedagogy byly vstřícné. V hodinách odborných předmětů převažoval
dominantní věcně správný výklad učitele kombinovaný s řízenou komunikací se žáky.
Na kvalitu hospitované výuky měla negativní vliv různá míra pedagogických zkušeností
učitelů a nekvalifikovanost některých pedagogů, což se promítlo zejména do použitýc h
metod a forem práce. Ne všechny hospitované hodiny měly jasně formulovaný vzdělávac í
cíl. Nedostatečné střídání výukových forem a nízká míra využití aktivizujících metod vedly



2022/2023                                    4
k nerovnoměrnému zapojení žáků do výuky a k jejich pasivnímu přístupu v některých
hodinách. Skupinová práce žáků se objevila ojediněle, diferenciace výuky ve vztahu
k žákům nadaným či naopak ohroženým školní neúspěšností nebyla zaznamená na.
Vyučující se zaměřovali na naplňování vědomostních cílů, učivo odpovídalo školnímu
vzdělávacímu programu a souvislost obsahu učiva s reálnými situacemi z praxe byla
výrazná. Většina pedagogů účelně využívala didaktickou techniku. Příležitosti ke spolupráci
žáků a k sebehodnocení byly využity jen ojediněle. Hospitovaná výuka speciální tělesné
přípravy cíleně rozvíjela pohybové dovednosti žáků a podporovala jejich fyzicko u
připravenost. Současně byli žáci vedeni ke vzájemné spolupráci a byl posilován jejich smysl
pro řád a disciplínu.
Učivo vzdělávací oblasti Střelecká příprava v Rámcovém vzdělávac ím programu pro obor
vzdělání Bezpečnostně právní činnost je realizováno prostřednictvím střeleckého kurzu.
Součástí tohoto střeleckého kurzu je také vzdělávání pro zdraví a kondiční cvičení žáků.
Střelecký kurz je zařazen do 3. ročníku v rozsahu šesti vyučovacích dní a jeho obsahem je
kompletní teoretické učivo z oblasti střelecké přípravy a zároveň získání všech
požadovaných očekávaných výstupů (včetně praktické manipulace se zbraní a školní
střelby). Podle zjištění Ministerstva vnitra se realizace vzdělávací oblasti Střelecká příprava
nachází v souladu se školním vzdělávacím programem na minimální povinné úrovni
naplňování odborných kompetencí absolventa v této oblasti.
Odborná praxe probíhá dle příslušných oborů vzdělání. Záměrem školy je realizovat praxe
u příslušných organizací, kde je předpoklad budoucího uplatnění žáků. Odborná praxe oboru
vzdělání Bezpečnostně právní činnost je realizována v délce čtyř týdnů, neprobíhá však
v požadovaném souvislém časovém úseku a v reálných pracovních podmínkách
na pracovištích smluvních partnerů, v souladu se specifickými požadavky tohoto oboru.
Souvisle probíhá odborná praxe v délce dvou týdnů. Další dny jsou však nejčastěji
realizovány jako jednotlivé projektové akce s profesními partnery nebo odborné exkurze
a stáže. Přestože žáci obvykle bývají aktivně zapojeni, tato část vzdělávání nemá charakter
odborné praxe.
Základní formou výchovné práce v DM jsou kromě pravidelných činností obsažených
v denním režimu DM také četné zájmové aktivity (hudební kroužek, relaxační kroužek,
společenské hry aj.). Největší oblibě se mezi žáky těší všechny aktivity sportovního
charakteru s ohledem na budoucí zaměření žáků a kvalitní prostorové možnosti školy (např.
judo, karate, gymnastika). Vychovatelé účelně využívají pro výchovnou práci spontánní
činnosti žáků s využitím hřišť a sportovišť, které přispívají k rozvíjení jejich pohybových
dovedností. V oblasti prevence rizikového chování se konají pravidelné skupinové besedy
vychovatelů se žáky, žáci se účastní nejrůznějších besed v rámci spolupráce školy s různými
profesními partnery. Při inspekční činnost byla zaznamenána vstřícná a respektujíc í
komunikace mezi vychovateli a žáky.


                          Hodnocení výsledků vzdělávání
Školní poradenské pracoviště (dále „ŠPP“) pracuje na obou místech poskytovaného
vzdělávání ve složení výchovný poradce a školní metodik prevence. Kariérový poradce není
specifikován, činnosti spadající do jeho kompetence vykonávají částečně výchovný poradce,
školní metodik prevence a třídní učitelé bez vytvořeného systému. Aktivnější činnost ŠPP
byla zaznamenána v Malých Svatoňovicích s ohledem na větší četnost pořádaných akcí
pro žáky. Vedení školy vytváří pozitivní klima, které podporuje učení žáků i práci pedagogů.
Projevuje se v dobrých vztazích mezi pedagogy navzájem, mezi pedagogy a žáky i mezi
žáky. Prevence rizikového chování žáků je součástí výuky odborných předmětů


2022/2023                                     5
ve vybraných vyučovacích předmětech (např. český jazyk, občanská nauka, odborné
předměty) a je dále zajišťována prostřednictvím různých přednášek odborníků z praxe
(Policie ČR, Hasičský sbor aj.). Pro žáky je účelně zřízena internetová „schránka důvěry“,
kam mohou zasílat své postřehy, stížnosti, popř. návrhy pro zlepšení fungová ní školy, žáci
této možnosti využívají. Škola včas identifikuje individuální potřeby žáků při vzdělává ní
a využívá podpory ŠPP, v případě vzniklého výchovného nebo vzdělávacího problému
spolupracuje s odborným pracovištěm. Pedagogičtí pracovníci jsou prokazatelně
informování výchovným poradcem o podpůrných opatřeních žáků, jejich účinnost je
pravidelně diskutována na poradách pedagogických pracovníků. Výchovný poradce úzce
spolupracuje s vedením školy, metodikem prevence, třídními učiteli i dalšími
pedagogickými pracovníky. Zvýšenou pozornost věnuje škola příchodu žáků do 1. ročníku,
každoročně pro ně organizuje adaptační kurzy s cílem stmelení nového kolektivu.
K osobnostnímu a prosociálnímu rozvoji žáků přispívá pestrá nabídka kurzů (lyžařský,
branný, horolezecký, střelecký, zdravotní aj.). Výchovný poradce pravidelně na konci
školního roku vyhodnocuje činnost ŠPP a vyvozuje závěry pro další období, které konzultuje
s vedením školy.
Škola má stanovené podmínky pro přijímání žáků včetně splnění testů fyzické zdatnosti.
Za poslední období došlo i díky cílené prezentaci školy na veřejnosti k výraznému nárůstu
počtu přihlášek ke vzdělávání, což přispělo k možnosti ekonomické stabilizaci školy,
umožňuje to výběr žáků a zvýšení nároků na jejich vzdělávání. Zatímco v roce 2018 byl
počet přihlášek žáků ke studiu 132, v roce 2022 již 247.
Škola sleduje průběžné výsledky vzdělávání svých žáků. Učitelé k tomu vyžívají pravidla
hodnocení stanovená ve školním řádu, kromě běžných nástrojů hodnocení také soustavné
sledování připravenosti žáků na vyučování a jejich aktivitu ve výuce. V průběhu inspekční
činnosti byli žáci hodnoceni částečně motivačně, sebehodnocení nebo vrstevnické
hodnocení bylo zaznamenáno pouze sporadicky. Jednotným kritériem pro hodnocení ve
všech předmětech je stanovení minimálního počtu známek za pololetí. Sjednocený systém
hodnocení mají pouze předměty cizí jazyky a tělesná výchova, v těchto předmětech je také
realizováno interní testování žáků, které vyučující využívají k získání zpětné vazby o úrovni
dosažených výstupů jednotlivých žáků stanovených školními vzdělávacími programy.
Pravidelná analýza výsledků vzdělávání a chování žáků probíhá v rámci pedagogických rad,
vedení školy společně s vyučujícími stanovují následná opatření. Ředitel školy je o
výsledcích vzdělávání žáků informován prostřednictvím svých dvou zástup ců,
zprostředkovaně pak z místa poskytovaného vzdělávání v Malých Svatoňovicích. V rámci
strategie předcházení školní neúspěšnosti mají žáci možnost skupinového doučování dle
potřeb žáků nebo individuálního doučování v konzultačních hodinách vyučujících. Vedení
školy sleduje absenci žáků a při řešení neomluvených hodin postupuje v souladu se školním
řádem. Zvýšený počet neomluvených hodin žáků ve školním roce 2021/2022 byl způsoben
dlouhodobou absencí jednotlivců, kteří byli v rámci správního řízení následně vylouče ni
ze studia.
Škola dlouhodobě pracuje s odlišnou úspěšností u maturitních zkoušek na obou místech
poskytovaného vzdělávání. Pro větší rozvoj čtenářské gramotnosti a snížení počtu
neúspěšných maturantů z předmětu český jazyk byla zřízena školní knihovna (s ohledem
na povinnou četbu k maturitní zkoušce). Zároveň škola zvyšuje požadavky na žáky
zvýšením úrovně požadovaných výstupů v jednotlivých ročnících. Porovnáním výsledků u
maturitní zkoušky v jarním zkušebním období 2022 bylo zjištěno, že v oboru vzdělání
Bezpečnostně právní činnost z celkového počtu žáků 185 žáků neprospělo 23 žáků, v oboru
vzdělání Technické lyceum z celkového počtu 33 žáků neprospělo pět žáků, v oboru
vzdělání Veřejnosprávní činnost z celkového počtu dvou žáků neprospěl jeden žák.


2022/2023                                    6
Pravidelné informování žáků a zákonných zástupců ohledně výsledků vzdělávání je
zprostředkováno pomoci školního elektronického systému, třídnických schůzek, event.
individuálních konzultací se zákonnými zástupci žáků. Sledování dalšího uplatnění
absolventů není cílené, probíhá neformálně formou osobního kontaktu s vyučujíc ími
nebo při návštěvě žáků ve škole.
Výsledky vzdělávání škola porovnává s jinými institucemi např. prostřednictvím účasti žáků
v soutěžích převážně sportovně orientovaných a odborně zaměřených soutěží. Škole se daří
žáky motivovat k zodpovědnému studiu i profesnímu zaměření především aktivní spoluprací
s důležitými profesními partnery, odbornými exkurzemi (Škoda Auto Mladá Boleslav,
Vojenské muzeum Praha-Žižkov, Kynologické centrum, soudní přelíčení aj.) a řadou
krátkodobých akcí s profesními partnery (FN Královské Vinohrady, Anatomické muzeum
1. lékařské fakulty UK atd.). Prostřednictvím rozšiřujících vzdělávacích aktivit, kurzů
a předmětových soutěží (např. Mladý kriminalista, Silový čtyřboj, Silový víceboj apod.)
škola aktivně vytváří podmínky pro rozvoj odborných kompetencí žáků. Škola v Malých
Svatoňovicích zdařile prezentuje úspěchy svých žáků ve vnitřních prostorách školy.
Efektivní je systematická prezentace školy na veřejnosti (Prezentace středních škol
a zaměstnavatelů, Den otevřených dveří, aktivní propagace na sociálních sítích, v přílohách
denního tisku, propagační materiály aj.).


                                           Závěry
Vývoj školy / školského zařízení
    -   Od poslední inspekční činnosti, došlo ke třem změnám ve vedení školy (2015, 2017.
        2019).
    -   V roce 2015 se místo poskytovaného vzdělávání v Praze přemístilo do nové budovy
        v Hloubětíně.
    -   Ve školním roce 2021/2022 skončila realizace oboru vzdělání 68-33_M/01
        Veřejnosprávní činnost.
    -   V roce 2021 došlo k prodeji atletického stadionu za účelem vzniku nového
        atletického tartanového oválu a koupaliště.
    -   V roce 2022 došlo k prodeji jedné budovy domova mládeže za účelem rekonstrukce
        a výstavby nového domova mládeže.
Silné stránky
    -   Za poslední tři roky došlo prostřednictvím aktivní prezentace školy na veřejnosti
        k výraznému nárůstu počtu žáků, což přispělo k ekonomické stabilizaci školy.
    -   Vedení školy cíleně získává zpětnou vazbu ke své práci od žáků a pedagogů a
        využívá takto získané poznatky k udržení pozitivnímu klimatu školy a systematické
        realizaci stanovených vizí rozvoje školy.
    -   Škola udržuje a rozvíjí partnerské vztahy účinně podporující odborné kompetence
        žáků.
    -   Postupné zlepšování materiálních    podmínek   školy přispívá    ke zkvalitňo vá ní
        vzdělávání.




2022/2023                                    7
Slabé stránky /nebo příležitosti ke zlepšení
    -   Vyšší podíl výuky odborných předmětů zajištěné nekvalifikovanými učiteli,
        bez pedagogické způsobilosti nebo nesplňujících požadovanou praxi v souladu
        s požadavky Ministerstva vnitra a s tím související nižší kvalita hospitované výuky.
    -   Úroveň vzdělávací práce učitelů sleduje ředitel školy prostřednictvím hospitační
        činnosti pouze v Praze, o kvalitě výuky v Malých Svatoňovicích má zprostředkované
        informace od svého zástupce. V hospitačních záznamech jsou jen výjimeč ně
        zaznamenána doporučení cíleně zaměřená na zkvalitnění vzdělávací práce učitelů.
    -   Zvolenými vzdělávacími metodami učitelé nepodporovali aktivní zapojení většiny
        žáků do výuky, ani jejich vzájemnou spolupráci.
    -   Vyučující jen výjimečně diferencovali nebo individualizovali výuku s ohledem
        na rozdílné potřeby a schopnosti jednotlivých žáků.
    -   Učitelé jen ojediněle využili závěry vyučovacích hodin k vyhodnocení vzdělávac ího
        cíle s aktivní účasti žáků. Patrná byla malá intenzita využívání různých forem
        hodnocení (prvky formativního hodnocení, sebehodnocení, vrstevnické ho
        hodnocení).
    -   V oblasti hodnocení výsledků vzdělávání nebyl až na výjimky sjednocený systém
        pro hodnocení žáků v rámci stejných předmětů a celého subjektu vzhledem k
        zajištění stejných nároků kladených na žáky příslušnými učiteli.
Doporučení pro zlepšení činnosti školy.
    -   Zajistit výuku odborných předmětů vyšším podílem kvalifikovaných pedagogů, kteří
        splňují požadavky Ministerstva vnitra (typ vzdělání, praxe apod.).
    -   Uvádět do hospitačních záznamů konkrétní doporučení zaměřené na zkvalitně ní
        vzdělávací práce učitelů.
    -   Pro zvýšení informovanosti o dění na pracovišti v Malých Svatoňovicích a kvalitě
        vzdělávací práce pravidelně navštěvovat jednání pedagogické rady a vykonávat
        hospitační činnost v Malých Svatoňovicích.
    -   Nastavit koncepci organizace střelecké přípravy, která bude svým rozsahem a délkou
        trvání garantovat vyšší úroveň kvality než jen minimální a při níž žáci budou
        s jistotou aplikovat naučené poznatky v modelových situacích a také z nich budou
        komplexně hodnoceni.
    -   Systém profesního rozvoje učitelů více zaměřit na aktivizační metody a formy
        výuky.
    -   Podporovat aktivní zapojování žáků do výuky a jejich vzájemnou spolupráci
        využitím širšího spektra aktivizačních vyučovacích forem a metod.
    -   Více individualizovat a diferencovat práci s ohledem na rozdílné vzdělávací potřeby
        žáků a jejich odlišné pracovní tempo.
    -   Zefektivnit využívání závěrů hodin s aktivní účastí žáků za účelem ověřování
        stanoveného vzdělávacího cíle.
    -   Zavést jednotná kritéria pro hodnocení výsledků žáků v rámci stejných nebo
        podobných předmětů v rámci jednoho subjektu. Zavést interní testování v rámci
        maturitních předmětů a jednoho subjektu vzdělávání.




2022/2023                                    8
      -   V rámci činnosti školního poradenského pracoviště se systematicky zaměřit
          na oblast kariérového poradenství s ohledem na budoucí profesní uplatně ní
          absolventů.
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                       Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 14 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Královéhradecký inspektorát,
Wonkova 1142, 500 02 Hradec Králové, případně prostřednictvím datové schránky
(g7zais9), nebo na e-podatelnu csi.h@csicr.cz s připojením elektronického podpisu.



               Seznam dokladů, o které se inspekční zjištění opírají
 1.       Zřizovací listina vydaná Mgr. Josefem Krystou a Janou Krystovou s účinností
          od 1. 9. 2015, ze dne 1. 9. 2015
 2.       Rozhodnutí č. j. KUKHK-29907/SM/2020-9, vydané Krajským úřadem
          Královéhradeckého kraje, o zápisu změny údajů do rejstříku škol a školských zařízení,
          ze dne 12. 1. 2021, s účinností od 1. 9. 2021
 3.       Žádost o navýšení počtu žáků ve třídě pro školní rok 2022/2023 schválená
          zřizovatelem dne 31. 8. 2022
 4.       Jmenování do funkce ředitele školy vydané zřizovatelem Mgr. Josefem Krystou
          vydané dne 29. 11. 2019, s účinností od 1. 12. 2019
 5.       Doklady o dosaženém vzdělání, pracovní náplně pedagogických pracovníků
          a osvědčení o dalším vzdělávání za školní roky 2021/2022 a 2022/2023
 6.       Dokumentace k hodnocení materiálních a finančních podmínek školy za školní roky
          2021/2022 a 2022/2023
 7.       Dokumentace k zajištění bezpečnosti žáků (včetně knih úrazů) vedená ve školním
          roce 2022/2023
 8.       Školní řád a vnitřní řády platné ve školním roce 2022/2023
 9.       Roční plán a měsíční plány pro školní rok 2022/2023
10.       Výroční zpráva o činnosti školy ve školním roce 2021/2022
11.       Školní vzdělávací programy příslušných oborů vzdělání účinné k datu inspekční
          činnosti
12.       Rozvrhy vyučovacích hodin tříd ve školním roce 2022/2023
13.       Třídní knihy vedené elektronicky ve školním roce 2021/2022 (vzorek)
14.       Smlouvy o zajištění odborné praxe k datu inspekční činnosti (vybraný vzorek)



2022/2023                                       9
15.    Dokumentace k realizaci odborné praxe žáků oboru vzdělání Bezpečnostně právní
       činnost ve školním roce 2021/2022
16.    Dokumentace týkající se Střeleckého kurzu realizovaného v termínu 4. 4. – 10. 4.
       2021
17.    Záznam o ústním jednání s garantem Střeleckého kurzu ze dne 13. 10. 2022
18.    Zápisy z jednání pedagogické rady a provozních porad vedené ve školním roce
       2022/2023
19.    Plán hospitační činnosti pro školní rok 2022/2022 pro pracoviště v Malých
       Svatoňovicích
20.    Hospitační záznamy ředitele školy a jeho zástupců vedené ve školních letech
       2021/2022 a 2022/2023
21.    Zápisy z jednání předmětových komisí vedené ve školních letech 2021/2022
       a 2022/2023
22.    SWOT analýza – dotazník před motivačním rozhovorem vedený ve školních letech
       2020/2021 a 2021/2022
23.    Přehledy celkového prospěchu žáků včetně výchovných opatření ve školním roce
       2021/2022 (výpis ze školní matriky)
24.    Souhrnné výsledky maturitní zkoušky, jejich částí a předmětů povinných zkoušek
       společné části maturitní zkoušky v jarním období 2022
25.    Dokumentace k činnosti školního poradenského pracoviště vedená ve školním roce
       2022/2023
26.    Školní vzdělávací program Domova mládeže platný ve školním roce 2022/2023
27.    Dokumentace k činnosti Domova mládeže pro školní rok 2022/2023




2022/2023                                 10
                                          Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Královéhradecký inspektorát,
Wonkova 1142, 500 02 Hradec Králové, případně prostřednictvím datové schránky
(g7zais9), nebo na e-podatelnu csi.h@csicr.cz s připojením elektronického podpisu, a
to k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Titul, jméno, příjmení, funkce
 Mgr. Alena Josefová, Ph.D., školní
 inspektorka, vedoucí inspekčního týmu

 Mgr. Jiří Lukáš, školní inspektor

 Mgr. Iva Suchánková, školní inspektorka

 Mgr. Josef Pavlát, kontrolní pracovník

 Mgr. Hana Havelová, odborník z praxe,
 bezpečnostně právní činnost
 Mgr. Zora Valášková, odborník z praxe,
 bezpečnostně právní činnost
 pplk. PaedDr. Mgr. Miroslav Entr,
 odborník z praxe, bezpečnostně právní
 činnost

V Hradci Králové 10. 11. 2022




2022/2023                                   11
