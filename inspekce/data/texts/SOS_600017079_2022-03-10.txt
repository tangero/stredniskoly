                                    Česká školní inspekce
                                    Olomoucký inspektorát
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIM-217/22-M


Název                               Střední průmyslová škola a Střední odborné učiliště
                                    Uničov
Sídlo                               Školní 164, 783 91 Uničov
E-mail                              unicprum@unicprum.cz
IČ                                  00 601 730
Identifikátor                       600 017 079
Právní forma                        příspěvková organizace
Zastupující                         Ing. Pavel Nováček, Ph.D.
Zřizovatel                          Olomoucký kraj
Místo inspekční činnosti            Školní 164, 783 91 Uničov
Termín inspekční činnosti           10., 11. a 14. 3. 2022


Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle přísluš nýc h
školních vzdělávacích programů.
Zjišťování a hodnocení naplnění školních vzdělávacích programů.




2021/2022
                                    Charakteristika
Střední průmyslová škola a Střední odborné učiliště Uničov (dále „škola“, „subjekt“)
vykonává činnost střední školy, školní jídelny a domova mládeže.
Škola poskytuje střední stupeň vzdělání s výučním listem a střední stupeň vzdělání
s maturitní zkouškou. Ve školním roce 2021/2022 realizuje v denní formě vzdělávání obory
16-02-M/01 Průmyslová ekologie, 23-41-M/01 Strojírenství, 63-41-M/02 Obchodní akademie,
23-45-L/01 Mechanik seřizovač, 23-51-H/01 Strojní mechanik, 23-56-H/01 Obráběč kovů,
23-68-H/01 Mechanik opravář motorových vozidel a 41-55-H/01 Opravář zemědělských strojů.
Ke dni inspekční činnosti škola vzdělává 346 žáků, z toho 22 žáků se speciálními
vzdělávacími potřebami. Žáci se stravují ve školní jídelně, která je součástí hlavní budovy
školy, ubytování škola poskytuje v domově mládeže v budově na ul. Litovelská 1171. Škola
je zapojena do projektu získávání dílčích kvalifikací v oblasti poskytovaných studijníc h
oborů.
Informace o škole jsou publikovány prostřednictvím výroční zprávy o činnosti školy
a webových stránek (www.unicprum.cz)


                          Hodnocení podmínek vzdělávání
Výchova a vzdělávání ve škole probíhá v souladu se školními vzdělávacími programy
i dalšími strategickými dokumenty. Stanovená koncepce rozvoje školy má srozumite lně
nastavenou vizi, ve které jsou smysluplně rozčleněny hlavní oblasti vzdělávání a je nastíněn
rozvoj jednotlivých oborů vzdělání. Vytyčené cíle jsou v souladu se zásadami vzdělává ní
a s přípravou žáků na jejich případné navazující vysokoškolské studium, nebo na uplatnění
v profesní praxi. Vize i cíle jsou stanoveny s otevřeností k trendům ve vzdělávání a jsou
v souladu s rozvojovými dokumenty zřizovatele. Vedení školy o svých strategickýc h
záměrech aktivně komunikuje s pedagogy, zákonnými zástupci žáků a sociálními partnery,
případné připomínky či podněty účelně zapracovává do svých strategických dokumentů.
Tyto dokumenty rovněž podtrhují podporu odborného vzdělávání včetně spolupráce se
zaměstnavateli, rozvoj kariérového poradenství a rozvoj školy jako centra celoživotního
učení. Zvláštní důraz je kladen na rozvoj odborné přípravy s cílem připravit žáky na
evropský trh práce. Stanovené hlavní koncepční záměry se škole daří postupně naplňovat
především ve zvýšeném zájmu uchazečů o obor Obchodní akademie a obory opravárenského
charakteru, nabídka dalších oborů vhodně doplňuje vzdělávání převážně v průmyslo vé
oblasti národního hospodářství. Stanovená koncepce rozvoje školy specifikuje konkrétní
oblasti činnosti a vymezené cíle. Oborová nabídka školy reaguje na demografický vývoj
v regionu, na poptávku trhu práce, zájem žáků devátých tříd základních škol a na reálné
možnosti školy v souladu se záměry zřizovatele.
Řízení subjektu je založeno na úzké spolupráci ředitele školy se zástupci ředitele i s předsedy
metodických orgánů. Předmětem jednání metodických orgánů jsou většinou organizač ní
záležitosti a výměna námětů do výuky, menší pozornost je věnována podrobnějšímu
vyhodnocování výsledků vzdělávání žáků při ukončování studia i jeho průběhu. Pro zlepšení
výsledků vzdělávání škola zavedla podpůrné doučovací aktivity, které jsou využívá ny
především pro opakování učiva k maturitní a závěrečné zkoušce, k procvičování
didaktických testů či realizaci konzultací, které probíhají hlavně v rámci projektu Národní
plán doučování. Subjekt se partnersky podílí na projektech, které funkčně doplňují
vzdělávací činnost školy (Erasmus+, projekt Digitální kompetence na SŠ, aj.). Žákovská
samospráva ve škole není zřízena.


                                              2
2021/2022
Výuku zajišťuje stabilní, kvalifikovaný pedagogický sbor. Hospitační činnost vedení
subjektu je plánovitá, přesto se však škole nedaří plně eliminovat některé dílčí nedostatky
v metodickém vedení výuky, spočívající často v omezeném využívání sebehodnocení
a vzájemného hodnocení žáků, v nižší míře aktivizace žáků s využitím pestrých
organizačních metod a forem výuky a diferenciace učiva vzhledem k zajištění jejich
rozdílných individuálních potřeb. Z tohoto hlediska má hospitační činnost do značné míry
formalizovanou podobu. Ve škole zatím není efektivně zaveden systém vzájemnýc h
hospitací, který by umožnil vyučujícím reflexi, sebereflexi a zpětnovazební aspekty jejich
pedagogické práce. Profesní rozvoj pedagogických pracovníků v rámci dalšího vzdělává ní
byl v hodnoceném období vedením školy podporován v širokém spektru odborných oblastí,
avšak bez častějšího zaměření na efektivní formy a metody výuky ve vzdělávacím procesu,
což se částečně odráželo v jejich méně četné aplikaci v průběhu hodnocené výuky. Vedle
běžných výukových aktivit reaguje škola na potřeby žáků vzhledem k maturitní a závěrečné
zkoušce, na aktuální změny vycházející z potřeb školy i z podnětů ze strany spolupracujíc íc h
sociálních partnerů převážně z řad regionálních zaměstnavatelů vedoucích k širšímu
uplatnění absolventů v dalším vzdělávání i praktickém životě.
V oblasti zajištění odborné praxe, podpory materiálního vybavení odborných pracovišť
školy a při organizování školních akcí spolupracuje škola s různými organizacemi zejména
místního a regionálního významu. Subjekt disponuje vyhovujícími prostory, které jsou
využívány pro zabezpečení teoretického i praktického vyučování. Zvláště spolupráci
s vnějšími partnery při tvorbě zázemí pro odborný výcvik, sponzorské dárcovství pomůcek
či vhodného doplňkového vybavení do výuky lze hodnotit jako velmi přínosnou. Efektivní
spolupráce se zřizovatelem vede k postupné obnově materiálního vybavení, zejména školní
jídelny a části středisek praktického vyučování. Výuka odborného výcviku na pracovišti na
Moravském náměstí probíhá v nově vybudovaných prostorách. Tato dílenská pracoviště
jsou dostatečně vybavena stroji, měřidly i ostatním potřebným materiálem, stroje jsou
postupně obnovovány dle možností školy a zřizovatele. Prostorové i materiální využití
technického zázemí je na tomto pracovišti optimální. Pracoviště odborného výcviku na ul.
Šumperská je v méně příhodných prostorách a vyžaduje stavební rekonstrukci i strojovou
obnovu.


                          Hodnocení průběhu vzdělávání
Průběh vzdělávání byl hodnocen ve vybraných všeobecně vzdělávacích,                odborných
předmětech, v odborném výcviku a na domově mládeže.
Společným znakem sledovaných vyučovacích hodin zvláště v teoretické části výuky bylo
převládající plnění stejných typů úkolů nebo příkladů, které neposkytovalo jednotlivým
žákům žádoucí zohlednění vzdělávacích potřeb podle jejich individuálních schopností.
U mnoha hodnocených vyučovacích hodin s převahou frontální výuky nebylo rovněž patrné
hodnocení, sebehodnocení či formativní hodnocení žáků za účelem zhodnocení pokroku
žáků, ocenění dosažených výsledků a motivaci k možnému následnému rozvoji. Žáci nebyli
vedeni k samostatné práci s různými informačními zdroji, také digitální technika nebyla
využita vždy účelně. Zřetelná podpora žáků se speciálními vzdělávacími potřebami nebyla
vždy zřejmá. Ojediněle učitelé oceňovali aktuální aktivitu žáků a poskytovali jim motivač ní
zpětnou vazbu k jejich výkonům.
Ve většině sledovaných vyučovacích hodinách všeobecně vzdělávacích předmětů se absence
rozmanitých forem výuky většinou projevovala ve snížené či postupně upadající pozornosti
některých žáků. Snaha učitelů zapojovat žáky do výuky formou řízeného rozhovoru mnohdy
zůstávala bez patřičné odezvy. Učitelé zohledňovali pracovní tempo žáků, snažili se

                                              3
2021/2022
zasazovat předkládaný vzdělávací obsah do praktických souvislostí, avšak snaha
povzbuzovat žáky k individuálnímu výkonu a diskuzi či podnětné debatě o probíraném
vzdělávacím obsahu vyznívala nezřídka naprázdno. Žáci byli rovněž motivování k aktivitě
a zájmu, avšak v některých případech převládala jejich pasivita a v užitých vyučovac íc h
metodách byl aktivní především učitel. Mezipředmětové vztahy, které by vhodně doplnily
vzdělávací obsah, byly efektivně využity jen zřídka. Informační a komunikační technika
nebyla v průběhu výuky vždy účelně využívána, sloužila spíše jako opora pro žákovské
zápisy vzdělávacího obsahu.
Hodnocené vyučovací hodiny cizích jazyků se vyznačovaly rozdílným přístupem
vyučujících. Část byla vedena s převahou využívání cílového jazyka, v ostatních
vyučovacích hodinách byl využíván spíše sporadicky. Takto nejednotně vedená výuka
neumožňovala dostatečné osvojování požadovaných komunikačních kompetencí
a probuzení zájmu žáků o vyučovaný jazyk. Audiovizuální, informační a komunikač ní
technika byla využívána účelně, především při poslechu či sledování výukových materiálů.
Vhodně zvoleny byly také různé vyučovací metody a formy výuky, které v žácích
vzbuzovaly zájem a motivaci k dalšímu učení.
Průběh vzdělávání v odborných předmětech strojírenských a opravárenských oborů či oboru
Obchodní akademie se vyznačoval rozdílnou úrovní využívání metod a forem výuky.
Odborné učebny byly pro danou výuku dostatečně vybaveny, zejména pro strojírenské obory
byla dostupná moderní didaktická technika a učební pomůcky, které byly v průběhu
vyučování dle potřeby účelně užívány k podpoře názornosti výuky. Zvláště žáci
strojírenských oborů pracovali v úvodu při opakování i v průběhu vyučovací hodiny
s praktickými ukázkami, seznamovali se s funkcemi různých částí strojů, jejich možnostmi,
zkoumali odlišnosti, používali odborné názvosloví. Vyučující zdůrazňovali výhody
a nevýhody jednotlivých technických provedení. Někteří učitelé účinně využívali zpětnou
vazbu a zdůrazňovali mezipředmětovou provázanost, převážně s vyučovacími předměty
Mechanika a Matematika. Mnohdy byl výklad zakončen samostatnou prací s opakováním
důležitých pojmů zaměřených především na odbornou terminologii, účelně navazoval na
odborný výcvik a přibližoval skutečné problémy vyskytující se v reálné praxi. V části
sledovaných vyučovacích hodin žáci aktivně doplňovali výklad svými dotazy, či si
ujasňovali správnost pochopení tématu.
Při odborném výcviku byla patrná odbornost vyučujících, kteří se snažili provázat
teoretickou výuku na reálné potřeby firem. Byla využita dostupná didaktická technika se
snahou o maximální názornost výuky. Na jednotlivých pracovištích převažovala samostatná
činnost žáků za průběžného korigování učitelem odborného výcviku. Na chyby žáků při
jednotlivých činnostech bylo ihned reagováno a žákům byla poskytována okamžitá zpětná
vazba využitelná při dalších vzdělávacích činnostech. Na závěr každého bloku proběhlo
hodnocení pracovního dne, kde byly zhodnoceny pozitiva, pokrok i případné nedostatky za
účelem poskytnutí zpětné vazby.
Na střední vzdělávání navazuje výchovně vzdělávací činnost domova mládeže. Nabízené
aktivity tohoto školského zařízení vhodně doplňují vzdělávací nabídku střední školy.
Vychovatelky vedou žáky k dodržování pravidel a společenských norem, podněcují žáky
k aktivnímu využívání volného času a vytvářejí příležitosti k jejich zapojení do kolektivu
ostatních žáků. Odpočinkové a tematicky zaměřené činnosti jsou realizo vá ny
prostřednictvím akcí přímo v domově mládeže nebo mimo školské zařízení, jsou pravidelně
doplňovány zájmovými aktivitami z kulturní a sportovní oblasti, pozornost je věnována také
zdravotní osvětě a prevenci výskytu nežádoucích projevů chování mezi žáky. Plánování
těchto činností přihlíží k potřebám a zájmům jednotlivých žáků, umožňuje nejen smyslup lné


                                            4
2021/2022
využití jejich volného času, ale také rozvoj jejich individuálních zájmů a nadání. Žákům je
také poskytován dostatečný prostor k přípravě na vyučování i k osobnímu volnu. Domov
mládeže spolupracuje se střední školou mj. při řešení kázeňských přestupků a přijímá
preventivní opatření k eliminaci rizikového chování žáků.


                          Hodnocení výsledků vzdělávání
Škola sleduje úspěšnost žáků ve vzdělávání, jejich skupinové i individuální výsledky za
jednotlivá klasifikační období pravidelně vyhodnocuje na jednáních pedagogické rady.
Přehled o znalostech jednotlivých žáků získává prostřednictvím vlastních hodnoticíc h
nástrojů, externí nástroje, které by jí umožňovaly srovnání s ostatními školami, však
nevyužívá. Výsledná data z písemných prací většího rozsahu jsou vyučujícími analyzová na,
jsou navrhována opatření vedoucí k minimalizaci diagnostikovaných chyb.
Zpětnou vazbou pro školu je i úspěšnost žáků u maturitních a závěrečných zkoušek nebo
v přijetí absolventů na vysoké školy, kterou škola systematicky sleduje. Stabilně nejlepšíc h
výsledků ve vzdělávání v minulých školních letech dosahují žáci studijního oboru Obchodní
akademie, což se odráží i v úspěšnosti těchto žáků ve společné části maturitní zkoušky.
Naopak nejvyšší neúspěšnost byla zaznamenána u studijního oboru Mechanik-seřizo vač.
Nejúspěšnější při ukončování závěrečnou zkouškou bývají žáci oboru Opravář
zemědělských strojů. V minulém školním roce se 13 žáků ze dvou maturitních oborů
ucházelo o studium na vysokých školách. Škola sleduje i uplatnění svých žáků v další
profesní dráze, což přispívá k vyhodnocování efektivity poskytovaného vzdělávání.
Škola identifikuje žáky s rizikem školního neúspěchu, zajišťuje jim primární podporu
v průběhu vyučování, nabízí individuální konzultace, nebo pravidelně realizuje doučování,
případně zintenzivňuje přípravu žáků na maturitní a závěrečnou zkoušku. Systém podpory
úspěšnosti žáků je nastaven, jeho účinnost však není systematicky na úrovni školy
vyhodnocována. Z dostupných zdrojů nevyplývá, zda a do jaké míry je podpora žáků
úspěšná. Bez této zpětné vazby nelze přijímat vhodná opatření ani je dle individuální situace
aktualizovat.
Při hodnocení výsledků vzdělávání žáků se škola řídí pravidly stanovenými ve školním řádu, ve
kterém však nejsou uvedeny zásady pro stanovování váhy jednotlivých typů zkoušek, které
by zajistily předpoklad pro objektivitu hodnocení jednotlivých žáků. Zákonní zástupci žáků
jsou o výsledcích vzdělávání průběžně informováni především prostřednictvím zápisů
v elektronické žákovské knížce, na třídních schůzkách nebo formou individuálních konzultací.
Vzdělávací nabídku škola vhodně rozšiřuje realizací různých mimoškolních aktivit v podobě
kroužků a edukačních akcí, čímž podporuje osobnostní rozvoj žáků a jejich uplatnění na trhu
práce (např. exkurzemi, naučnými programy, kurzy). Žáci se aktivně zapojují do veřejných
akcí (např. charitativních) a také do oborových soutěží a přehlídek či sportovních klání, kde
se žáci školy pravidelně umísťují na předních místech. V předchozích dvou školních letech
však byly tyto aktivity kvůli epidemické situaci utlumeny.
Školní poradenské pracoviště se na činnosti výchovně-vzdělávacího procesu školy výrazně
podílí. Jednotliví pracovníci školního poradenského pracoviště vzájemně spolupracují při
poskytování poradenských služeb ve škole s jasně vymezeným rozsahem činností
a zodpovědností jednotlivých členů. S žáky i jejich zákonnými zástupci jsou v kontaktu
během konzultačních hodin, v případě potřeby po telefonické dohodě i mimo ně. Kontakty
na pracovníky jsou zveřejňovány prostřednictvím školních webových stránek. Výchovné
poradkyně rovněž na odpovídající úrovni komunikují se školskými poradenskými
zařízeními, společně s vyučujícími systematicky koordinují zejména péči o žáky se

                                             5
2021/2022
speciálními vzdělávacími potřebami nebo žáky s rizikem školního neúspěchu. Učitelé měli
přehled o žácích s odlišnými vzdělávacími potřebami, avšak žáky zapojovali do učebních
aktivit zvláště v teoretické výuce bez výraznější diferenciace.
Škola přikládá patřičný význam prevenci projevů rizikového chování žáků Školské
poradenské pracoviště aktivně vytváří podmínky pro osobnostní a sociální rozvoj žáků,
podporuje zdravý životní styl a klade důraz na vytváření bezpečného školního prostředí.
Oblast prevence je pravidelně vyhodnocována, v případě potřeby jsou navrženy konkrétní
formy realizace preventivních aktivit. Pedagogičtí pracovníci školy věnují pozornost
případným projevům rizikového chování, v případě jejich výskytu situaci řeší se žáky
bezodkladně v součinnosti se zákonnými zástupci, popřípadě odbornými pracovišti.
Negativní vliv na výsledky vzdělávání žáků z důvodu jejich omluvené i neomluvené absence ve
vyučování škola eliminuje důsledným řešením a přijímáním opatření ihned při zjištění problémů
s docházkou žáků na vyučování.
Žáci mají možnost vyjádřit své názory také prostřednictvím elektronické schránky důvěry,
ale využívají i přímé řešení problému při osobním kontaktu s výchovnými poradkyněmi.
V průběhu školního roku škola realizuje vhodné aktivity, které cíleně reagují
na problematické oblasti a pro žáky nově vznikajících kolektivů zajištuje adaptační
programy, které podporují vytváření pozitivního klimatu v třídních kolektivech.
Škola zvyšuje účinnost prevence např. organizováním školních projektů, sportovních
a kulturních akcí nebo besed. V rámci dalšího vzdělávání pedagogických pracovníků se
mnozí učitelé zúčastnili programů na podporu práce s rizikovými projevy žáků, což přispívá
ke zefektivnění plnění Preventivního programu školy.


                                         Závěry
Vývoj školy
- Od poslední inspekční činnosti ve škole došlo k částečnému zlepšení materiálního
  a technického vybavení pro realizaci praktického vyučování.
Silné stránky
- Partnerská spolupráce pozitivně podporuje kvalitu v materiální oblasti vzdělává ní.
  Významná je zejména spolupráce se smluvními partnery ve vztahu propojení teorie
  s praxí s dopadem jak do odborného výcviku, tak do teoretického vyučování.
Slabé stránky a/nebo příležitosti ke zlepšení
- Méně účinná hodnoticí činnost vedení školy a chybějící vedení pedagogů k využívá ní
  účinných pedagogických strategií se projevují v rozdílné kvalitě výuky především
  v teoretickém vyučování. Nedostatky se projevily také při uplatňování podpůrných
  opatření žáků se speciálními vzdělávacími potřebami v průběhu vzdělávání.
- V teoretickém vyučování převládá frontální výuka bez častějšího využití aktivizujíc íc h
  prvků s nízkou mírou provázanosti mezipředmětových vztahů. Absence závěrečného
  shrnutí, upevnění osvojovaného vzdělávacího obsahu, motivační zhodnocení a stanovení
  cílů na příští vyučovací hodinu nepodporuje v dostatečné míře rozvoj schopností
  sebereflexe žáků.
- Diferenciace vzdělávacího obsahu, která by vycházela z individuálních vzdělávac íc h
  potřeb a možností jak žáků s přiznanými podpůrnými opatřeními, tak žáků talentovanýc h,
  nebyla vždy zaznamenána.


                                             6
2021/2022
- Absence výraznější spolupráce pedagogů zejména v oblasti vzájemných hospitací
  ve vyučovacích hodinách. Nedostatečně zaměřený profesní rozvoj pedagogickýc h
  pracovníků na využívání efektivních a pestrých metod a forem výuky.
Doporučení pro zlepšení činnosti školy / školského zařízení
- Hospitační činnost vedení školy zaměřit na cílenou kontrolu uplatňování podpůrných
  opatření žáků se speciálními vzdělávacími potřebami ve výuce a využívání rozmanitýc h
  metod a forem výuky. Zaměřit se také na účinnou podporu žáků nadaných či
  talentovaných s důrazem na efektivní diferenciaci a na cílenou individualizaci ve
  vzdělávání. V této oblasti systematicky využívat i zřízené metodické orgány školy.
- Zvýšit účinnost systému podpory úspěšnosti žáků na základě systematické ho
  vyhodnocování na úrovni školy. Zaznamenávat výsledky podpory jednotlivých žáků
  i s návrhy na případnou aktualizaci přijatých opatření v souladu s nastavenými
  indikátory. Nastavit pravidla používaného váženého průměru při klasifikaci do
  příslušných dokumentů.
- Zavést a cíleně využívat výstupy externího zjišťování výsledků vzdělávání.
- Ve vyšší míře uplatňovat diferenciaci a individualizaci ve výuce vzhledem k rozdílným
  schopnostem žáků a zařazovat formativní hodnocení, sebehodnocení a vzájemné
  hodnocení žáků.
- Zintenzivnit práci se žáky se speciálními vzdělávacími potřebami a zajistit tak účinnou
  podporu všech žáků s potřebou podpůrných opatření.
- Další vzdělávání pedagogických pracovníků zacílit na využívání               efektivníc h
  didaktických forem a metod výuky, zvláště v teoretické výuce.
- Podpořit profesní rozvoj pedagogů realizací vzájemných hospitací s cílem kolegiálního
  hodnocení, sdílení různých přístupů, nápadů, metod a forem.
- Efektivně využívat názorový a vědomostní potenciál žáků ve vztahu k mezipředměto vým
  vazbám vzdělávacího obsahu.


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 15 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Olomoucký inspektorát, Wellnerova
25, 779 00 Olomouc, případně prostřednictvím datové schránky (g7zais9), nebo na
e-podatelnu csi.m@csicr.cz s připojením elektronického podpisu.




                                            7
2021/2022
            Seznam dokladů, o které se inspekční zjištění opírají
  1.    Školní řád, s platností od 1. 9. 2021
  2.    Vnitřní řád domova mládeže, Příloha č. 8.7/09/2012, s účinností od 1. 9. 2012
  3.    Vnitřní řád školní jídelny, ze dne 1. 1. 2022
  4.    Organizace školního roku 2021/2022, platný od 23. 6. 2021
  5.    Školní vzdělávací programy všech vyučovaných oborů
  6.    Školní vzdělávací program domova mládeže, platnost od 1. 9. 2020
  7.    Výroční zpráva o činnosti školy, školní roky 2019/2020, 2020/2021, 2021/2022
  8.    Plány vzdělávání ve dnech studijního volna pro školní rok 2021/2022 (pro jednotlivé
        učitele)
  9.    Plán Dalšího vzdělávání pedagogických pracovníků pro období 2019-2022 včetně
        seznamu uskutečněných seminářů za rok 2020 a 2021
  10.   Složka: hospitační záznamy, školní roky 2019/2020, 2020/2021, 2021/2022
  11.   Třídní knihy, školní roky 2019/2020, 2020/2021, 2021/2022
  12.   Zápisy z jednání pedagogické rady školy, školní roky 2020/2021 a 2021/2022
        k termínu inspekční činnosti
  13.   Souhrnné přehledy prospěchu, hodnocení chování a absence žáků za 1. a 2. pololetí
        školního roku 2020/2021 a za 1. pololetí školního roku 2021/2022
  14.   Protokoly o komisionálních zkouškách, školní roky 2020/2021 a 2021/2022
        k termínu inspekční činnosti
  15.   Písemné práce z českého jazyka a matematiky (výběr), školní rok 2020/2021
  16.   Program poradenských služeb SPŠ a SOU Uničov, ze dne 1. 1. 2017
  17.   Složka: Dokumentace žáků s SVP, k datu inspekční činnosti
  18.   Hodnocení přestupků proti VŘ DM při SPŠ a SOU Uničov, nedatováno
  19.   Plán mimoškolní výchovy pro školní rok 2021/ 2022, ze dne 14. 9. 2021
  20.   Deníky výchovných skupin ve školním roce 2021/2022
  21.   Denní záznamy DM, školní rok 2021/2022
  22.   Minimální preventivní program, ze dne 6. 9. 2021
  23.   Personální dokumentace pedagogických zaměstnanců (doklady o dosaženém
        vzdělání), stav ke dni inspekční činnosti
  24.   Prohlášení o seznámení ubytovaných žáků s vnitřním řádem domova mládeže,
        bezpečnostními předpisy a předpisy o požární ochraně, ze dne 6. 9. 2021
  25.   Prezenční listina s podpisy zaměstnanců stvrzující jejich seznámení se školním
        řádem a s dalšími směrnicemi školy, ze dne 25. 8. 2021
  26.   Systém Bakaláři, Seznámení rodičů s dokumenty školy, školní rok 2021/2022
  27.   Systém Bakaláři, průběžné hodnocení žáků, školní roky 2020/2021, 2021/2022
  28.   Potvrzení seznámení žáků se školním řádem včetně příloh, ze dne 10. 11. 2021
  29.   Potvrzení seznámení se školním řádem v platnosti, přílohou hodnocení a klasifik ace
        žáků a poučení o bezpečném chování dle osnovy školení pro žáky, ze dne 2. 9. 2021
  30.   Knihy úrazů pro adresu Školní 164, Moravské náměstí 681 a Litovelská 1171, školní
        rok 2021/2022
  31.   Doklady související se zajištěním bezpečnosti a ochrany zdraví žáků, školní rok y
        2020/2021 a 2021/2022 k termínu inspekční činnosti

                                             8
2021/2022
  32. Doklady vztahující se k finančním podmínkám školy, rok 2021
  33. Doklady související se zabezpečením školního stravování, školní roky 2020/2021,
      2021/2022


                                           Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu Česká školní inspekce, Olomoucký inspektorát,
Wellnerova 25, 779 00 Olomouc, případně prostřednictvím datové schránky (g7zais9),
nebo na e-podatelnu csi.m@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Ing. Bc. Milan Vlach, školní inspektor,                Milan Vlach v. r.
 vedoucí inspekčního týmu
 Mgr. David Náhlík, školní inspektor                    David Náhlík v. r.
 Mgr. Pavel Fridrich, školní inspektor                 Pavel Fridrich v. r.
 Ing. Luděk Kozárek, odborník na výuku                 Ludek Kozárek v. r.
 odborných předmětů technického zaměření
 Ing. Markéta Tomečková,                             Markéta Tomečková v. r.
 kontrolní pracovnice

V Olomouci 5. dubna 2022


Datum a podpis ředitele školy potvrzující projednání a převzetí inspekční zprávy


 Ing. Pavel Nováček, Ph.D., ředitel školy              Pavel Nováček v. r.

V Uničově 6. 4. 2022




                                              9
2021/2022
