                                     Česká školní inspekce
                                      Pražský inspektorát
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIA-2282/21-A


Název                               Gymnázium Milady Horákové
Sídlo                               Na Planině 1393, 140 00 Praha 4
E-mail                              skola@gymh.cz
IČ                                  75151073
Identifikátor                       691000468
Právní forma                        Příspěvková organizace
Zastupující                         Mgr. Filip Novák
Zřizovatel                          Hlavní město Praha
Místo inspekční činnosti            Na Planině 1393, 140 00 Praha 4
Termín inspekční činnosti           19. 10. 2021 − 22. 10. 2021


Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.


                                         Charakteristika
Gymnázium Milady Horákové (dále „škola“ nebo „gymnázium“) poskytuje všeobecné
vzdělávání v denní formě čtyřletého studia. Svým charakteristickým zaměřením na výuku
moderních dějin se škole podařilo zaujmout výlučné místo mezi pražskými gymnázii. Od
posledního inspekčního hodnocení v roce 2013 se škola rozrostla a realizuje vzdělává ní
v osmi třídách ve čtyřech ročnících gymnázia. K 30. 9. 2021 se zde vzdělávalo 225 žáků,


2021/2022
okolo 4 % tvoří žáci se speciálními vzdělávacími potřebami. Nejvyšší povolený počet žáků
byl využit na 83 %.
K profilaci absolventů a k podpoře předávání odkazu moderních dějin účinně napomáhá
rozmanité spektrum volitelných seminářů a rozšiřujících vzdělávacích aktivit. Jazykové
kompetence žáků jsou systémově rozvíjeny širší nabídkou výuky druhého cizího jazyka
(německý,     španělský,   francouzský),  zapojením do Metropolitního         programu
středoškolského jazykového vzdělávání a prostřednictvím konverzací s rodilým mluvčím.
Gymnázium sdílí společný areál se základní školou. Členění do jednotlivých pavilonů
umožňuje souběžné fungování obou subjektů i zajištění tělovýchovných aktivit a školního
stravování. V prostorách školy sídlí také Klub dr. Milady Horákové, významný partner
gymnázia, a pro žáky i širší veřejnost je zde zřízeno Studijní a informační centrum.


                         Hodnocení podmínek vzdělávání
Ředitel školy (dále „ředitel“) souběžně řídí gymnázium i základní školu. Oba subjekty jsou
propojeny v oblasti prostorových, materiálních a částečně i personálních podmínek. Různé
druhy škol s odlišným zaměřením, rozdílným složením žáků, vzhledem k jejich studijnímu
potenciálu a socioekonomickému zázemí, kladou na oblast organizace řízení a způsob
komunikace zvýšené nároky. Ředitel je s existencí gymnázia spjat od jeho založení.
Deklarované koncepční záměry se podařilo úspěšně realizovat v uskutečňování pojetí výuky
moderních dějin s přispěním rozvíjených partnerských vztahů a v postupném zlepšování
materiálně technických podmínek školního prostředí. Sledovaný vývoj školy během
třináctiletého fungování gymnázia svědčí o úspěšném naplňování kvalitního všeobecného
vzdělávání. Tuto skutečnost dokládá vzrůstající zájem uchazečů o studium i vesměs
srovnatelné výsledky žáků s daným oborem vzdělání při ukončování studia a při přijetí
absolventů na vysoké školy různého zaměření. K přidané hodnotě humanitního vzdělává ní
patří akcent na formování kritického myšlení žáků, jejich postojů a předávání
demokratických hodnot.
Přínosné partnerské vztahy, např. s Klubem dr. Milady Horákové, s historickými ústavy,
muzei a neziskovými organizacemi podporují profilaci školy a utvářejí charakter gymná zia
jako otevřeného místa pro vzdělávací aktivity žáků i širší veřejnosti. Reciproční spolupráce
s budapešťským gymnáziem přispívá k výměně edukativních zkušeností v rámci
středoevropského prostoru. K podpoře nadaných žáků a k obohacení výuky efektivně
napomáhá součinnost s vysokými školami a odbornými pracovišti. Vedení školy podporuje
sounáležitost žáků s gymnáziem i propojení vzájemné spolupráce se základní školou, např.
organizací tradičních akcí a společnou prezentací obou škol. Průběžné monitorování názorů
žáků zprostředkovávají vedení školy mluvčí tříd, třídní učitelé, nebo podle potřeby
zařazovaná dotazníková šetření, např. anketa spokojenosti žáků se zajištěním a organizac í
distanční výuky.
Realizovaný způsob řízení odráží velikost a podmínky školy. Vychází z jasně nastavenýc h
pravidel, využívání osvědčených řídících postupů a opírá se o účelné delegování kompetencí
na úrovni širšího vedení. Zásadní rozhodnutí ředitele v oblasti fungování školy se tak opírají
o získané poklady od pedagogických pracovníků a znalost podmínek školního prostředí,
např. omezení roztříštěnosti vzdělávacích platforem a zavedení jednotného systému pro on-
line vyučování. V oblasti odborného řízení výuky a při kontrolní činnosti je výrazněji
posílena pozice předsedů předmětových komisí, např. v při podrobné revizi probraného nebo
redukovaného obsahu učiva z období distančního vzdělávání. V rámci metodických orgánů,
které jsou na úrovni gymnázia i základní školy částečně propojeny, učitelé spolupracují na


2021/2022                                     2
návrzích úprav školního vzdělávacího programu (dále „ŠVP“) a koordinují své působení ve
výchovně vzdělávacím procesu, např. realizace školních akcí, organizace projektů a soutěží,
příprava žáků k maturitní zkoušce. Vzájemná spolupráce má také charakter neformá lní
komunikace v oblasti sdílení výukových materiálů nebo předávání potřebných informa c íc h
o žácích. Vnitřní informační systém školy napomáhá k účinnějšímu propojování přenosu
informací mezi jednotlivými aktéry vzdělávání, mj. průběh a výsledky vzdělávání, uložiště
stěžejních dokumentů školy a databáze elektronických výukových materiálů. Webové
stránky gymnázia jsou vedením školy vnímány jako portál zprostředkující informace pro
veřejnost. V průběhu inspekční činnosti byly dílčí údaje na stánkách aktualizovány.
Nastavené kontrolní mechanismy jsou funkční. Oblast řízení a evaluace kvality
pedagogického procesu ale v některých aspektech vyžaduje zlepšení. V hodnocení úrovně
pedagogické práce vychází ředitel ze znalosti odborných a pedagogických kompetencí
učitelů a ze zjištění předsedů předmětových orgánů. Hospitační činnost vedení školy není
systémově nastavena a má podobu spíše průběžného monitoringu se zaměřením na výuku
začínajících učitelů nebo identifikovaných problémů, např. podnět na přetěžování žáků,
nedodržování časového rozsahu on-line hodin v době distanční výuky. Zjištění z hospitací
jsou projednávána často formou individuální zpětné vazby k práci učitele. Z pedagogické
dokumentace je zřejmé, že pro zefektivnění vzdělávacích strategií na úrovni školy nebylo
v dostatečné míře využito systematické sdílení poznatků z hospitační činnosti např. v rámci
pedagogické rady a jejich cílené využívání k eliminaci některých nedostatků nebo
k ověření posunu úrovně pedagogické práce, např. efektivní časové rozvržení vyučovac í
hodiny nebo aktivizující metody a formy výuky v části předmětů.
V zabezpečení personálních podmínek gymnázia se příznivě odráží možnost ředitele ovlivnit
výběr pedagogů na základě sdílené filozofie školy již při jejím vzniku. Specifikem je rovněž
personální propojení se základní školou, přibližně polovina učitelů souběžně působí na obou
druzích škol. Vzdělávání zajišťuje stabilizovaný a téměř plně kvalifikovaný pedagogický
sbor 27 pracovníků, z toho jeden asistent pedagoga. Dva nekvalifikovaní učitelé mohou
vykonávat přímou pedagogickou činnost na základě uznaných výjimek. Gymnázium má
kvalitní personální podmínky pro oblast jazykového vzdělávání, tj. 11 vyučujících cizích
jazyků, z toho 3 rodilí mluvčí. Převaha zkušených učitelů zaručuje kontinuitu vzdělává ní.
Vzdělávací proces a práci s nadanými žáky obohacuje propojení některých pedagogů
s přírodovědně zaměřenými vysokými školami, vědeckými ústavy i jejich publikační činnost
nebo tvorba učebních textů.
Další vzdělávání pedagogických pracovníků (dále „DVPP“) koresponduje se zaměřením
školy, reaguje na aktuální potřeby a vnější okolnosti, např. hromadné proškolení učitelů
a žáků ve výukové platformě pro on-line výuku, samostudium a webináře podle vlastního
zájmu v době distančního vzdělávání. Individuální vzdělávací semináře v prezenčním
období podporovaly profesní růst vyučujících, mj. v oblasti výuky cizích jazyků,
společenskovědních a přírodovědných předmětů. Z hospitační činnosti inspekčního týmu je
zřejmá určitá míra profesní autonomie některých učitelů, která se částečně projevuje
uplatňováním zažitých výukových postupů. Oblast plánování vzdělávání u některých
pedagogů vyžaduje zlepšení, např. v tematickém zacílení DVPP na inspiraci v oblasti
aktivizačních metod a forem výuky, případně ve využití metodické svépomoci formou
vzájemných hospitací.
Vícezdrojovým financováním a uvážlivým nakládáním se získanými prostředky se řediteli
daří zajistit plynulý chod školy, naplňovat ŠVP a kultivovat školní prostředí. Od poslední
inspekční činnosti došlo v gymnáziu ke zlepšení materiálních podmínek. Podle stanovenýc h
priorit ředitel průběžně zkvalitňuje materiálně technické vybavení pro vzdělávání a celkovou



2021/2022                                    3
úpravu školního areálu, např. rekonstrukce pláště budov, moderní aula s projekční technikou
i budování nové Wi-Fi sítě. Gymnázium disponuje dostatečným počtem odborných učeben
pro výuku přírodovědných, estetickovýchovných předmětů a jazykového vzdělávání. Na
odpovídající úrovni je také vybavení prezentační a didaktickou technikou, případně
pomůckami. V souladu s koncepčními záměry a vzhledem k propojení se základní školou je
ale nezbytné rozšířit další počítačové vybavení. Specifikem gymnázia jsou výborné
podmínky pro zajištění výuky moderních dějin, žáci mají k dispozici studovnu s počítači
a knihovnou s odbornými publikacemi i autentickými dokumenty. Venkovní sportoviště
společně s tělocvičnami vytváří požadované zázemí pro tělovýchovné aktivity. Stravování
žáků probíhá v jídelně základní školy. Oplocený a udržovaný školní areál společně se
zajištěným vstupem do budovy napomáhá k bezpečnému prostředí pro vzdělávání.


                          Hodnocení průběhu vzdělávání
V souladu se svou profilací gymnázium systémově podporuje výuku moderních dějin.
Posílenou hodinovou dotací předmětu dějepis, realizací vlastního průřezového tématu
Vlastenecká výchova a odkaz novodobých českých dějin, volitelnými semináři a zapojením
žáků do rozšiřujících vzdělávacích akcí jsou cíleně podporovány demokratické hodnoty.
Zařazované prvky badatelské výuky, práce s orálními prameny a autentickými dokumenty
napomáhají k odbourávání některých stereotypů ve výkladu historických témat. K realizac i
a zvládnutí nároků všeobecného vzdělávání efektivně přispívá účelné využití disponibilníc h
hodin a provázanost teoretické výuky s praktickým využitím poznatků. Koncept povinně
volitelných předmětů ve vyšších ročnících gymnázia s různým časovým a obsahovým
vymezením umožňuje účinně podporovat rozvoj potencialit žáků s ohledem na jejich
přípravu k maturitní zkoušce a budoucí studium na vysoké škole.
Sledovaná výuka všeobecně vzdělávacích předmětů vzhledem k typu školy nevykazova la
znaky faktografické přetíženosti. Učitelé vhodně propojovali širší kontextové souvislos ti,
mezipředmětové vztahy a regionální provazby. Osobnostní a odborné předpoklady
pedagogů částečně ovlivňovaly způsob výuky a míru aktivizace žáků, např. efektivní
uplatňování aprobace, účinné využití dělených hodin, podpora zájmu žáků o vyučovaný
předmět nebo naopak spíše dominující činnosti učitele. Většina hospitovaných hodin
probíhala v příznivé pracovní atmosféře, která se projevovala respektováním nastavenýc h
pravidel a vzájemně partnerským přístupem učitelů a žáků.
Ve sledované výuce převládaly zdařilé hodiny, které se vyznačovaly lepší metodickou
propracovaností, účelností didaktických postupů a rovnoměrným zapojením žáků do výuky.
Vyučovací hodiny měly zpravidla jasně definovaný vzdělávací cíl, promyšlenou strukturu
a obsahovou návaznost na probraná témata z období distančního vzdělávání. Stanovené
vzdělávací strategie rozvíjely zejména vědomosti a dovednosti žáků, vhodně formova ly
jejich postoje a směřovaly k efektivní přípravě k maturitní zkoušce. Výuka ve větší míře
podporovala motivaci a aktivní zapojení žáků do vyučování průběžným střídáním činností
a pestřejším využíváním metod i forem práce, např. skupinová a párová spolupráce,
prezentace samostatných výstupů. Využívání různých informačních zdrojů a soustavnějš í
práce s textem vedly k rozvoji kritického myšlení žáků, čtenářské gramotnosti a schopnosti
argumentace. Cíleně byla uplatněna aktualizace probíraných témat a jejich propojení
se současným společenským kontextem nebo s vlastními zkušenostmi žáků. Na výborné
úrovni byla uplatněna komplexní práce s uměleckým textem a podpora kreativity žáků. Ti
na základě tvůrčího psaní, prožitkového poslechu a rozboru literárních ukázek samostatně
dedukovali charakteristické znaky literárního směru, na požadované úrovni aplikovali své
znalosti uměleckých prostředků i terminologie. Učitelé poskytovali žákům dostatečný


2021/2022                                   4
prostor pro samostatné vyjádření, diskuzi a oceňovali různé přístupy k řešení úkolu.
Názornost výuky a smyslového vnímání žáků byly účelně podpořeny častým uplatněním
projekční a didaktické techniky, nebo přehledným grafickým záznamem na tabuli. Zadávání
problémových úkolů vedlo žáky k utváření vlastních strategií řešení a zdůvodnění zvolenýc h
postupů s využitím mezipředmětových poznatků z matematického a přírodovědného
vzdělávání. Učitelé reflektovali potřeby nadaných žáků a žáků s větším zájmem o vyučovaný
předmět zařazováním rozšiřujícího učiva. Vzhledem k náležitému pracovnímu tempu
a časovému rozvržení stanovených úkolů ve vyučování pracovali žáci se speciálními
vzdělávacími potřebami i žáci s odlišným mateřským jazykem obvykle bez zjevnýc h
problémů. Sledované hodiny cizích jazyků se vyznačovaly přiměřenou dynamiko u,
rovnoměrným rozvojem receptivních i produktivních řečových dovedností a častějším
motivačním hodnocením žáků. V rámci poslechu a procvičování písemného i mluve né ho
projevu žáci většinou na požadované úrovni prokazovali znalost slovní zásoby
a gramatických jevů. Pedagogové důsledně korigovali jejich nesprávnou výslovno st
a vhodně uplatnili i práci s chybou. Většina hospitovaných hodin byla vedena v cílovém
jazyce, s výjimkou skupiny žáků začínajících s výukou německého jazyka. Průběžně
poskytovaná zpětná vazba v převážné části sledovaných hodin byla pro většinu žáků
využitelná při dalším učení.
Účinnost vzdělávání přibližně ve třetině vyučovacích hodin snižovala menší metodická
propracovanost nebo dílčí didaktické nedostatky, např. méně efektivní časové rozvržení
vyučovací hodiny, opomíjení vstupní motivace a nižší míra spoluzapojení žáků do
vyučování. Pojetí výuky bylo založeno spíše na činnostech učitele, dominoval frontálně
vedený výklad doplněný řízeným rozhovorem, případně samostatnou prací žáků.
Uplatňovaná škála metod a forem byla málo pestrá, což se projevovalo nižší interakcí se
žáky a jejich nerovnoměrným zapojením do výuky. Činnosti podporující vzájemno u
kooperaci žáků a rozvoj jejich komunikačních a sociálních kompetencí nebyly v dostatečné
míře využity. Stanovené vzdělávací strategie jen ojediněle odrážely individuální studijní
předpoklady žáků s ohledem na celé spektrum jejich nadání, např. scházející diferenc iace
vzhledem k žákům s většími jazykovými dovednostmi a rychlejším tempem práce,
reflektování rozdílné úrovně znalostí při přechodu ze základní školy, zapojování
pasivnějších žáků. Učitelé se většinou obraceli ke třídě jako celku, spokojili se
s jednoslovnými reakcemi a nevytvářeli dostatečný prostor pro souvislejší ústní projev žáků.
Převažujícím nedostatkem sledované výuky bylo opomíjení didaktického závěru hodiny ke
shrnutí probraného učiva a vyhodnocení stanoveného vzdělávacího cíle. Z hospitací také
vyplynulo, že učitelé jen v malé míře uplatnili individualizovanou zpětnou vazbu s ohledem
na dosažený pokrok žáka a jen ojediněle vedli žáky k objektivnímu posouzení výkonu
spolužáků, např. při vzájemném hodnocení podle předem daných kritérií.
Nastavený systém rozšiřujících vzdělávacích akcí účinně přispívá k všestrannému rozvoji
osobnosti žáků a k utváření jejich hodnotového rámce, např. Týden moderních dějin, besedy
s pamětníky, historické workshopy a filmový klub. Pravidelně zařazované aktivity propojují
teoretickou výuku s praxí a umožňují tak ověřovat naplňování klíčových kompetencí, mj.
laboratorní cvičení, zahraniční výjezdy, sportovní kurzy a projektové dny. Škola vytváří
vhodné podmínky pro podporu skupinových a individuálních zájmů žáků, např. školní
festival, adventní koncerty pěveckého sboru i žákovská kapela.


                          Hodnocení výsledků vzdělávání
Od posledního inspekčního hodnocení je patrný trend vzrůstajícího zájmu uchazečů
o zaměření gymnázia. Ke studiu jsou přijímáni žáci, kteří dosahují požadovaných výsledků


2021/2022                                    5
v předchozím vzdělávání a prokáží své znalostí z českého jazyka a matematiky v rámci
jednotné přijímací zkoušky. Škola vytváří vhodné podmínky pro zvládnutí nároků
gymnaziálního vzdělávání, což se odráží ve vysokém počtu žáků, kteří standardně ukončí
vzdělávání ve čtyřletém období, i v obvykle srovnatelných výsledcích žáků s daným oborem
vzdělání při ukončování studia maturitní zkouškou.
Nastavený systém poradenských služeb a primární prevence využívá výhody menší školy
a vychází z jasně identifikovaných potřeb žáků gymnázia, např. adaptační proces při
přechodu ze základní školy, budování pozitivních školních vazeb, zvládnutí studijníc h
požadavků a budoucí profesní orientace i včasné zachycení případných problémovýc h
projevů chování žáků. K těmto definovaným prioritám účinně napomáhají systémově
nastavené aktivity, které byly využity i při návratu žáků k prezenční výuce, mj. seznamovac í
a sportovní kurzy, třídnické i sportovní dny, předmětové exkurze. Průběžně realizo va ná
prevence sociálně patologických jevů vhodně propojuje vzdělávací obsahy jednotlivýc h
předmětů s tematicky zaměřenými besedami a školními projekty. Příkladně jsou využívá ny
anketní orientační průzkumy ve vybraných třídách, které umožňují zacílit preventivní
postupy na konkrétně identifikovaná rizika, např. problematika závislostí, kybernetické
bezpečnosti a projevy psychických problémů žáků v kontextu on-line vzdělávání. Následně
zaměřená pomoc žákům, mj. on-line přednášky s využitím externích odborníků, přispívá
k pojmenování příčin, případně nabízí možnosti jejich řešení. Škole se daří elimino vat
rizikové chování žáků, což ve sledovaném období dokládá nízký počet uloženýc h
kázeňských opatření, která se vztahují zejména k období prezenční výuky. Žádný žák také
nebyl hodnocen sníženým stupněm z chování. Důsledný přístup pedagogů k dokládání
nepřítomnosti žáků ve výuce se od posledního inspekčního hodnocení promítl v průměrné m
snížení absence na žáka za školní rok přibližně o polovinu (90 omluvených hodin
v prezenčním a 40 hodin v distančním období), přičemž neomluvená absence nebyla
zaznamenána. Gymnázium oceňuje formou pochvaly žáky za jejich mimoškolní činnost,
reprezentaci školy i za třídní práci, systém udělování výchovných opatření je motivační.
Specifikum v rámci poskytování poradenských služeb představuje jejich částečné propojení
se základní školou. Výchovná poradkyně s patřičnou specializací plní svoji funkci v obou
školách, pozice metodika prevence je personálně oddělena. Souběžná práce výchovné
poradkyně je podmíněna její dlouhodobou znalostí školního prostředí, zvláštností věkové
kategorie žáků a mj. i nízkým počtem žáků se speciálními vzdělávacími potřebami
v gymnáziu (k termínu inspekce 10 žáků). Zajištění koordinace pedagogického působení
a individuální podpory žáků i jejich budoucí profesní orientace je založeno na včasné
informovanosti všech vyučujících a na úzké spolupráci s třídními učiteli. Realizo va ný
systém péče o žáky s potřebou podpůrných opatření umožňuje vzdělávání podle jejich
potřeb, např. individuální vzdělávací plán, podpora asistenta pedagoga, úprava podmínek při
ukončování studia. Účinnost pomoci těmto žákům, ale v některých případech také postupné
zlepšování vývojových poruch ve vyšších ročnících, dokládají jejich srovnatelné studijní
výsledky s ostatními žáky třídy. Zájem a nadání žáků škola podporuje rozmanitým i
mimoškolními aktivitami a pestrou nabídkou volitelných předmětů, talentova ným
sportovcům je umožněna individuální úprava docházky. K prevenci neprospěchu a k větší
úspěšnosti žáků při ukončování studia jsou využívány obvyklé postupy, např. individuá lní
konzultace, maturitní semináře, elektronické výukové materiály a on-line testy ve školní
vzdělávací platformě.



2021/2022                                    6
K posouzení dosažené úrovně znalostí i dovedností žáků a k ověření zvládnutí očekávaných
výstupů z ŠVP používá škola standardní hodnoticí nástroje a externí testování. Z výstupů
výběrového zjišťování v oblasti informační a sociální gramotnosti vyplývá, že žáci dosahují
ve srovnání s republikovým průměrem výborných výsledků. Rozvoj studijního potenciálu
a míru získaných kompetencí dokládá také úroveň tematicky různě zaměřených seminár níc h
prací, jejichž on-line obhajoby byly realizovány i v období distančního vzdělávání.
Individuální i skupinové výsledky jsou systematicky vyhodnocovány na jednáních
pedagogické rady. Zvýšená pozornost je věnována sledování žáků s prospěchovými nebo
kázeňskými problémy či žáků s individuálními vzdělávacími strategiemi, přičemž jsou
navrhovány konkrétní postupy pro řešení a pomoc. Výsledky vzdělávání ve sledovaném
období byly stabilní, období distančního vzdělávání se do nich negativně nepromítlo.
Celkové výsledky žáků dosahovaly velmi dobré úrovně. Přibližně třetina žáků prospěla
s vyznamenáním, neprospívající žáci se objevili pouze ve výjimečných případech v době
běžné prezenční výuky. Počet nehodnocených žáků je nízký a vztahuje se obvykle k prvnímu
pololetí školního roku. Ke 30. 6. má uzavřenou klasifikaci stabilně okolo 98 % žáků.
Významným ukazatelem kvalitativního rozvoje žáků je jejich úspěšnost u maturitníc h
zkoušek. Z podrobnější analýzy jejich výsledků je zřejmé, že dlouhodobě čtvrtina maturantů
prospívá s vyznamenáním, neprospívají pouze jednotlivci. Rovněž v maturitním období
2021 složili všichni žáci maturitní zkoušku úspěšně, což dokládá funkční podporu žáků
závěrečných ročníků i v době distančního vzdělávání. V souladu s profilací gymná zia
dosahovali žáci ve sledovaném období ve společné části maturitní zkoušky srovnatelnýc h
výsledků s průměrem dané skupiny oborů v českém a anglickém jazyce. Mírně horší
výsledky než je republikový průměr vykazují žáci v předmětu matematika, který si volí
přibližně třetina maturujících. V profilové části maturitní zkoušky dosahují žáci o něco
menší úspěšnost než ve společné části, což je částečně dáno udržováním standardu
náročnosti zvolené zkoušky. V souladu se zaměřením gymnázia přibližně dvě třetiny žáků
maturují z humanitních předmětů. Gymnázium kvalitně připravuje žáky na další terciá rní
vzdělávání, o čemž svědčí i úspěšnost absolventů při přijetí na různé typy vysokých škol.


                                         Závěry
Vývoj školy
- od posledního inspekčního hodnocení se zvýšila naplněnost školy, vzrostl počet žáků
  a tříd, škola již plnohodnotně realizuje vzdělávací program ve všech ročnících čtyřletého
  gymnázia včetně ukončování studia maturitní zkouškou
- daří se soustavné naplňování konceptu gymnázia zaměřeného na podporu výuky
  moderních dějin, což se odráží ve vzrůstajícím zájmu uchazečů o vzdělávací nabídku
- za třináctiletou existenci školy již žáci vesměs dosahují srovnatelných výsledků s daným
  oborem vzdělání v průběhu i při ukončování studia maturitní zkouškou
Silné stránky
- systémová podpora zaměření školy na předávání odkazu moderních dějin
  a demokratických hodnot prostřednictvím rozšiřujících vzdělávacích aktivit i projektů
- rozvíjené partnerské vztahy např. s Klubem dr. Milady Horákové přispívají k profilac i
  školy a spolupráci s odbornými institucemi i širší veřejností
- pojetím výuky a realizací průřezových témat se pedagogům daří utvářet občanské postoje
  žáků a formovat jejich kritické myšlení


2021/2022                                   7
- příznivá vzdělávací atmosféra a vzájemně partnerský přístup učitelů i žáků ve výuce
Slabé stránky a/nebo příležitosti ke zlepšení
- nižší míra diferenciace výuky a zohlednění celého spektra nadání žáků, zejména ve vztahu
  k žákům s vyššími studijními předpoklady a rychlejším tempem práce v části
  vyučovacích hodin
- méně častá individuální zpětná vazba k práci žáků a jejich zapojení do společných
  evaluačních aktivit, případně kriteriálního hodnocení v části výuky
- malý přínos didaktických závěrů vyučovacích hodin, opomíjení shrnutí probraného učiva
  a vyhodnocení stanoveného vzdělávacího cíle či práce žáků
- méně účinné využívání zobecňujících zjištění z hospitační činnosti pro zefektivně ní
  vzdělávacích strategií na úrovni školy i pro zlepšení pedagogických kompetencí části
  učitelů
Doporučení pro zlepšení činnosti školy
- v metodice a didaktice výuky ve větší míře reflektovat individuální vzdělávací potenciál
  žáka, častěji zařazovat diferenciovaná zadání a více uplatňovat kriteriální způsob
  hodnocení žáků i jejich zapojení do evaluačních aktivit
- lépe využívat časovou organizaci hodiny a v její struktuře neopomíjet vstupní motivaci či
  prostor pro závěrečné shrnutí a zopakování probraného učiva
- ve větší míře sdílet závěry z hospitační činnosti na úrovni školy, zaměřit hospitační
  činnost na konkrétně definované cíle a vytvářet vhodnou podporu pro učitele
  prostřednictvím vzdělávacích seminářů, např. inspirace v oblasti metod a forem výuky
- v souladu s koncepčními záměry rozšířit vybavení školy počítačovou technikou pro lepší
  zajištění výuky informačních technologií i pro podporu ostatních vyučovacích předmětů


            Seznam dokladů, o které se inspekční zjištění opírají
1. Potvrzení do funkce ředitele školy ze dne 4. 4. 2019 s účinností od 1. 8. 2019
2. Školní vzdělávací program pro gymnaziální vzdělávání Gymnázium Milady Horákové
   čtyřleté gymnázium, denní forma vzdělávání, platný od 1. 9. 2020
3. Školní řád Gymnázia Milady Horákové, s platností od 1. 9. 2021
4. Výroční zprávy o činnosti školy za školní roky 2018/2019 a 2019/2020
5. Třídní knihy, školní roky 2020/2021 a 2021/2022 vedené k termínu inspekce
6. Rozvrh vyučovacích hodin, školní rok 2021/2022
7. Školní matrika vedená k termínu inspekce
8. Personální dokumentace pedagogických pracovníků vedená k termínu inspekce
9. Záznamy z jednání pedagogické rady, školní roky 2020/2021 a 2021/2022 vedené
   k termínu inspekce, včetně vyhodnocení distanční výuky
10. Zápisy z jednání předmětových komisí, školní roky 2020/2021 a 2021/2022 vedené
    k termínu inspekce
11. Portfolio výchovného poradentství a primární prevence vedené k termínu inspekce
12. Kniha evidence úrazů vedená k termínu inspekce


2021/2022                                    8
13. Smlouvy o poskytnutí dotace ze státního rozpočtu za školní roky 2020/2021
    a 2021/2022, Účetní závěrka k 31. 12. 2020, výpisy z účetnictví školy za hodnocené
    období


                                        Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Pražský inspektorát, Arabská
683, 160 66 Praha 6, případně prostřednictvím datové schránky (g7zais9), nebo na
e-podatelnu csi.a@csicr.cz s připojením elektronického podpisu, a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.



Složení inspekčního týmu a datum vyhotovení inspekční zprávy



 Mgr. Petra Stoklasová, školní inspektorka,
                                                         Mgr. Petra Stoklasová v. r.
 vedoucí inspekčního týmu

 Mgr. Hana Vejrážková, školní inspektorka                Mgr. Hana Vejrážková v. r.


 Ing. Petr Hradecký, školní inspektor                    Ing. Petra Hradecký v. r.

 Mgr. Miroslav Návrat, přizvaná osoba,
                                                         Mgr. Miroslav Návrat v. r.
 odborník na strategie a analýzy ve školství
 Mgr. Martina Ceehová, přizvaná osoba,
                                                         Mgr. Martina Ceehová v. r.
 odbornice na strategie a analýzy ve školství

 Ing. Marta Dykovská, kontrolní pracovnice               Ing. Marta Dykovská v. r.


V Praze 29. 10. 2021




2021/2022                                       9
Datum a podpis ředitele školy potvrzující projednání a převzetí inspekční zprávy


 Mgr. Filip Novák, ředitel školy                         Mgr. Filip Novák v. r.



V Praze 9. 11. 2021




2021/2022                                10
