                                  Česká školní inspekce
                                 Olomoucký inspektorát
                             Wellnerova 25, 779 00 Olomouc
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIM-1808/23-M
                                      Sp. zn. ČŠIM-S-326/23-M


Název                               Základní škola a gymnázium města Konice,
                                    příspěvková organizace
Sídlo                               Tyršova 609, 798 52 Konice
E-mail                              gymnazium@konice.cz
IČO                                 47 918 594
Identifikátor                       600 015 149
Právní forma                        příspěvková organizace
Zastupující                         Mgr. Eva Obrusníková
Zřizovatel                          město Konice
Místo inspekční činnosti            Tyršova 609, Konice
Inspekční činnost na místě          11.−13. 12. 2023

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání, a to podle školních
vzdělávacích programů pro základní vzdělávání, střední vzdělávání a zájmové vzdělávání.
Zjišťování a hodnocení naplnění příslušných školních vzdělávacích programů.
                                     Charakteristika
Základní škola a gymnázium města Konice, příspěvková organizace (dále škola nebo
subjekt), vykonává činnost základní školy, střední školy, školní družiny, školního klubu
a školní jídelny.
K termínu inspekční činnosti se v 16 třídách základní školy vzdělávalo celkem 393 žáků.
Škola poskytovala 189 žákům v osmi třídách denní formu vzdělávání s maturitní zkouškou
v osmiletém oboru vzdělání 79-41-K/81 Gymnázium. Zájmové vzdělávání uskutečňova la
pro 167 účastníků v sedmi odděleních školní družiny a bezplatně pro 30 účastníků
ve školním klubu. Ve škole se vzdělávají žáci se speciálními vzdělávacími potřebami, žáci
nadaní i žáci s odlišným mateřským jazykem.
Školní stravování je zajišťováno vlastní školní jídelnou. Informace o škole jsou pro zájemce
i veřejnost publikovány prostřednictvím webových stránek www.gymnazium-konice.c z,
výročních zpráv o činnosti školy a regionálních tiskovin.


                          Hodnocení podmínek vzdělávání
Srozumitelná a realisticky nastavená strategie rozvoje je konkretizována a cílevědo mě
naplňována ročními plány a navazujícími školními vzdělávacími programy. Vychází z dobré
znalosti prostředí školy a odráží zájmy všech aktérů vzdělávání i záměry zřizovatele. Její
prioritou je vytvoření kvalitních podmínek pro vzdělávání a přípravu žáků v navazujíc ím
studiu.
Organizace vzdělávání odpovídá vytyčeným vzdělávacím cílům i potřebám žáků a zajišťuje
zpětnou kontrolu plnění stanovených úkolů. Řídicí kompetence jsou rozděleny mezi
ředitelku školy a její dva zástupce, výraznější pravomoci byly svěřeny metodickému
sdružení prvního stupně základní školy a předmětovým komisím.
Vedení školy cíleně podporuje společnou diskuzi o kvalitě využívaných pedagogickýc h
strategií při vzdělávacím procesu i vzdělávacích záměrech školy. Zabývá se konkrétními
návrhy na zlepšení své činnosti od žákovského parlamentu. Výsledky své kontrolní činnosti,
individuální podněty žáků a jejich zákonných zástupců i ty získané dotazníkovým šetřením
pravidelně vyhodnocuje. Evaluace je účinně využívána ke zvyšování úrovně poskytovaného
vzdělávání i služeb. Otevřený přístup ke všem aktérům vzdělávání přispívá k pozitivní
pracovní atmosféře.
Aktuální informace jsou zaměstnancům předávány prostřednictvím školního informač ního
systému, při osobním kontaktu nebo na provozních poradách. Vedení školy se v systému
řízení opírá o výsledky práce metodických orgánů. K rozvoji pedagogického působení
na žáky vhodně využívá jednání pedagogické rady, v menší míře však vychází ze zobecnění
výstupů získaných ze vzájemných hospitací pedagogů. Plánovitou hospitační činnost mimo
ředitelku školy vykonávají i její zástupci. Její účinnost snižuje rozdílná kvalita hospitačníc h
výstupů, které komplikují jejich souhrnnou generalizaci. Výsledky hospitační činnosti
jednotlivých pedagogů i vedení školy tak pouze částečně plní zpětnovazební funkci
za účelem průběžné identifikace případných rizik a nastavení vhodných opatření a změn
napříč jednotlivými stupni vzdělávání celého subjektu.
Řízení školy vychází z funkčního plánování. Nastavené kontrolní mechanismy postihují
všechny součásti školy a ředitelce školy umožňují získat souhrnný přehled o kvalitě
poskytovaného vzdělávání. Přesto nejsou jejich výsledky vždy efektivní a přijatá opatření
plně účinná. Škole se dosud nepodařilo plně eliminovat dílčí nedostatky v metodickém


                                              2/9
vedení výuky, které se promítly do některých hodnocených vyučovacích hodin. Spočívaly
v omezeném využívání sebehodnocení, vzájemného hodnocení žáků a formativního
hodnocení žáků, v nedostatečné aktivizaci žáků s využitím pestrých forem a moderních
metod výuky, diferenciaci vzdělávací nabídky vzhledem ke vzdělávacím potřebám
jednotlivých žáků a zařazování práce žáků s informační technikou a různými informač ními
zdroji. Rovněž systém podpory vyučujícím při vzdělávání žáků se speciálními vzdělávac ími
potřebami není nastaven efektivně.
Současné složení pedagogického sboru umožňuje v požadovaném rozsahu naplňovat platné
školní vzdělávací programy a koncepční záměry školy. Zajišťováním podmínek pro další
vzdělávání pedagogických pracovníků jsou vytvářeny vhodné předpoklady pro zkvalitně ní
vzdělávacího procesu. Ředitelka školy klade důraz na profesní růst pedagogů, při něm
akcentuje vzdělávání zaměřené na rozvoj funkčních gramotností žáků. Ve škole však
dlouhodobě pracují školní metodičky prevence, které doposud neabsolvovaly studium
ke splnění dalších kvalifikačních předpokladů k výkonu specializovaných činností.
Pedagogičtí pracovníci aktivně spolupracují a společně vyhledávají příležitosti dalšího
profesního rozvoje. Podněcováním dobrovolné realizace vzájemných hospitací mezi
některými pedagogy škola rozvíjí jejich žádoucí kompetence, chybí však jejich systémové
nastavení. Částečná provázanost v oblasti pedagogické spolupráce v rámci subjektu se
projevuje zejména v rozdílné kvalitě některých vzdělávacích oblastí.
K zajištění bezpečnosti a ochrany zdraví žáků při vzdělávání a s ním přímo souvisejíc íc h
činnostech škola přistupuje zodpovědně. Ředitelka školy stanovila podmínky pro bezpečné
vzdělávání žáků v dokumentech školy, pedagogové pravidelně seznamují žáky s možnými
riziky, jejich prevencí a základními pravidly bezpečného chování.
Ve škole je provozován školní bufet, který nabízí žákům možnost nákupu ovoce, mléčnýc h
výrobků, pečiva a nealkoholických nápojů bez přidaného cukru. Škola vstoupila
do nadačního projektu, který hradí žákům ze sociálně znevýhodněného prostředí náklady
na stravování. Pestrá a vyvážená skladba jídelníčku ve vlastní školní jídelně, začlenění
různých témat týkajících se zdraví do obsahů vzdělávání spolu se zapojením školy do
projektů umožňujících odběr dotovaného ovoce, zeleniny a mléčných výrobků účelně
přispívají k soustavné výchově žáků ke zdraví a podpoře jejich zdravého životního stylu.
Ředitelka školy úspěšným využíváním mimorozpočtových zdrojů, zejména finanč níc h
prostředků z rozvojových programů a prostředků Evropské unie, plánovitě realizuje
modernizaci školních prostor a vybavení. Škola cíleně rozvíjí kooperaci s dalšími externími
partnery, spolupráce se zřizovatelem školy přispívá především ke zkvalitňování materiálníc h
podmínek. Projektové aktivity se zaměřením na spolupráci mezi třídami napříč vzdělávac ími
stupni významně přispívají k účinnému rozvoji všech žáků v oblasti jejich sociálníc h
a občanských kompetencí, dosahování dobrých výsledků vzdělávání, posilování pocitu
sounáležitosti se školou a při prevenci rizikového chování. Škola systematicky vyhledá vá
příležitosti k zapojení žáků do všech školních aktivit bez rozdílu.


                          Hodnocení průběhu vzdělávání
Společným pozitivním znakem sledované výuky byla přátelská atmosféra. Ve většině
vyučovacích hodin na obou stupních základní školy a gymnáziu výuka vedla ve shodě
se školními vzdělávacími programy k dosažení přiměřeně náročných vzdělávacích cílů.
Vycházela z požadovaných výstupů, zároveň respektovala úroveň osvojených znalostí žáků.
Komunikace v konkrétních ročnících odpovídala věku žáků, ti pokládali otázky a sdělovali
své myšlenky bez obav a ostychu. Aktivity podporující u žáků objevování, experimentová ní,


                                            3/9
tvořivost, kladení otázek, práci s chybou či aktivity s různými informačními zdroji byly
pedagogy voleny v omezeném rozsahu. Potřebnou názornost zabezpečovalo vhodné využití
především klasických didaktických pomůcek.
Pedagogové poskytovali všem žákům dostatečný čas pro řešení úloh a formulaci odpovědí.
Téměř všichni žáci byli po většinu vyučovací hodiny aktivně zapojováni do výuky.
Pedagogové evidují žáky s přiznanými podpůrnými opatřeními, individuální přístup k těmto
žákům však nebyl vždy zřejmý. Diferenciace vzdělávacího obsahu zohledňující odlišné
vzdělávací potřeby všech žáků s potřebou podpůrných opatření nebyla zpravidla patrná. Žáci
pracovali převážně na totožných úkolech se stejnou mírou obtížnosti. Pozitivně se
projevovala podpora žáků asistenty pedagoga, která většinou směřovala nejen k žákům
se speciálními vzdělávacími potřebami. Svou pozornost věnovaly asistentky pedagoga také
žákům s odlišným mateřským jazykem během jejich aktivní spolupráce s ostatními žáky
třídy. K dílčím pokrokům žáky motivovalo průběžné slovní hodnocení s důrazem
na pochvalu a ocenění momentálního výkonu. Pouze v malé míře však pedagogové rozvíje li
schopnost žáků vést sebehodnoticí či vzájemné hodnoticí aktivity. Využívání formativního
hodnocení učiteli nebyla zcela patrná. Nebyly tak dostatečně vytvářeny podmínky pro
sebereflexi žáků a rozvoj jejich sociální kompetence a kompetence k učení.
Hodnocená výuka na prvním stupni základní školy byla velmi dobře připravená. Činnosti
na sebe plynule navazovaly a vedly k efektivnímu využití času. Pedagogové posilova li
u žáků motivaci k učení. Užívali výchovně- vzdělávací strategie, které žákům pomáhaly
vytvářet vzájemné pozitivní vztahy a učit se spolupracovat s respektem k názorům
a potřebám druhých. Pracovní tempo bylo přizpůsobeno věku a schopnostem žáků.
Pozornost a trvalou aktivitu většiny žáků udržovaly zajímavé motivační prvky, didaktické
hry, pestrá nabídka různorodých činností i včasné zařazování relaxačních chvilek. Žáci
prvního ročníku prokazovali vysokou úroveň adaptace na školní prostředí, pohotově
reagovali na pokyny vyučujících a bez výraznějších problémů plnili zadané úkoly.
Výuka na druhém stupni základní školy a gymnáziu probíhala převážně formou frontálního
výkladu. Pouze někteří pedagogové v hodnocených vyučovacích hodinách uplatňova li
ve výuce rozličné metody a formy práce (např. spolupráce žáků ve dvojicích či skupinách,
třídění a využití informací z různých zdrojů, práce s chybou). Dostupná digitální technika
byla využita v menší míře, a to převážně pouze učitelem při prezentaci vzdělávacího obsahu,
případně k zopakování probírané látky. Ve většině sledovaných vyučovacích hodin cizích
jazyků absentovalo efektivní zařazení práce s digitální technikou k podpoře rozvoje
receptivní jazykové dovednosti žáků.
K formování osobnosti účastníků zájmového vzdělávání, naplňování jejich potřeb a zájmů
přispívala také činnost školní družiny a školního klubu, která vychází z požadavků a zásad
pedagogiky volného času a obsahově kvalitně doplňuje a rozšiřuje činnost školy.
Promyšlené a smysluplné aktivity, pestré metody a formy práce, účinná motivace i průběžné
hodnocení práce účastníků zájmového vzdělávání upevňovaly a prohlubovaly jejich
znalosti, dovednosti, vedly je k samostatnosti, vzájemné spolupráci a společenskému
chování. Účelně bylo rozvíjeno jejich tvůrčí myšlení, kreativita, logické uvažová ní,
matematická a čtenářská gramotnost. Jednotlivé činnosti probíhaly formou individuální nebo
skupinové práce s možností vlastní volby. Během sledovaného průběhu zájmového
vzdělávání ve školní družině byly aktivity promyšleně voleny v souladu s potřebami žáků
mladšího školního věku. Bylo patrné velmi příznivé pracovní klima založené na otevřené
vzájemné komunikaci mezi vychovatelkami a žáky.




                                           4/9
                          Hodnocení výsledků vzdělávání
Výsledky vzdělávání žáků, jejich chování a absence na úrovni tříd jsou za jednotlivá
klasifikační období podrobně analyzovány na jednáních pedagogické rady, která se také
systémově zabývá návrhy opatření k eliminaci negativních zjištění a jejich účinnos tí
v souladu s cíli deklarovanými ve školních vzdělávacích programech. Škola vyhodnoc uje
studijní pokroky jednotlivých žáků za klasifikační období a v případě potřeby přijímá
adekvátní opatření. Přehled o znalostech jednotlivých žáků získává prostřednictvím
vlastních i externích hodnoticích nástrojů, které jí umožňují srovnání s ostatními školami.
Výsledná data z písemných prací většího rozsahu jsou vyučujícími analyzována, navrhová na
jsou opatření vedoucí k minimalizaci diagnostikovaných chyb. Škola podporuje také rozvoj
talentovaných žáků, kteří se zapojují do školních kol různých druhů soutěží a předmětových
olympiád, nejúspěšnější z nich pak reprezentují školu v okresních, regionálních, krajských
i celostátních kolech. Pozitivní zpětnou vazbou pro školu o funkčnosti nastavení podpory
rozvoje žáků je jejich častá úspěšnost v soutěžích, u maturitních zkoušek i v přijetí
absolventů k dalšímu studiu na vysokých školách.
Výsledky vzdělávání jsou dlouhodobě pozitivně ovlivňovány nastaveným systémem
poradenských služeb. Škola identifikuje žáky s rizikem školního neúspěchu. Kromě
primární podpory v průběhu vyučování nabízí individuální konzultace, pravidelně realizuje
doučování, případně zintenzivňuje přípravu žáků na maturitní zkoušku, nabízí zájmové
útvary zaměřené na rozvoj čtenářské a matematické gramotnosti. Speciální pedagožka
v rámci předmětu speciálně pedagogické péče účelně žákům nabízí činnosti podporující
jejich oslabené funkce, rovněž poskytuje podporu žákům nadaným formou skupinové práce
pro rozvoj lingvistických dovedností, matematického, logického a kritického myšle ní.
Ve školním roce 2022/2023 nevykazovaly výsledky vzdělávání žáků v jednotlivýc h
vyučovacích předmětech závažné vzájemné odchylky. Na dosahované výsledky vzdělává ní
příznivě působí skutečnost, že se škola nepotýká s vysokou absencí žáků ve vyučová ní.
Zákonní zástupci žáků jsou o výsledcích vzdělávání průběžně informováni především
prostřednictvím zápisů v elektronické žákovské knížce, na třídních schůzkách nebo formou
individuálních konzultací. Celkové výsledky vzdělávání včetně účasti a umístění žáků
v soutěžích, aktivitách a projektech školy podporujících rozšíření znalostí a dovedností žáků
jsou podrobně zveřejněny ve výroční zprávě o činnosti školy a na webových stránkách
školy.
Školní poradenské pracoviště poskytuje poradenské a konzultační služby žákům, jejich
zákonným zástupcům a učitelům. Je tvořeno výchovnou poradkyní, školní metodičkou
prevence, speciální pedagožkou a školní psycholožkou. Informace o žácích a vhodném
způsobu jejich podpory jsou vyučujícím předávány komplexně na začátku školního roku
na jednání pedagogické rady, průběžně pak v případě potřeby. Mezi stěžejní činnosti
výchovné poradkyně patří poradenská činnost, která je zaměřena na integraci žáků
s identifikovanou potřebou podpůrných opatření. Prostřednictvím třídních učitelů o nich
zprostředkovává informace všem vyučujícím. Přestože pedagogy metodicky vede při
začleňování podpůrných opatření do výuky, diferenciovaný a individualizovaný přístup byl
ve sledovaných vyučovacích hodinách zaznamenán sporadicky. Školou nastavený systém
podpory vyučujícím při vzdělávání žáků se speciálními vzdělávacími potřebami tak není
dostatečný. Výchovná poradkyně své zkušenosti uplatňuje i v oblasti kariérového
poradenství. Vede žáky k promyšlené volbě dalšího vzdělávání a poskytuje jim dostatek
relevantních informací pro jejich profesní orientaci. Podílí se také na řešení výchovnýc h
problémů, dle jejich závažnosti vytváří individuální výchovný plán. Účinnost nastaveného
systému primární prevence dokladuje i evidence udělování výchovných opatření, kde


                                            5/9
převládají pochvaly a jiná ocenění nad kázeňskými opatřeními. Aktivity školy v oblasti
rizikového chování koordinuje jedna ze školních metodiček prevence. Navazuje
na osvědčené postupy z předchozích let a spolupracuje především s výchovnou poradkyní,
školní psycholožkou a třídními učiteli. Intenzivní pozornost věnuje realizaci pestré škály
preventivních aktivit, které vhodně doplňují teoretické znalosti všeobecně vzdělávac íc h
předmětů. Vychází z potřeb a zájmu žáků a zároveň napomáhá ke zlepšení sociálních vztahů
ve škole. Podnětná je i volnočasová činnost žákovské samosprávy podporující týmovou
spolupráci. Tato systematická práce s třídními kolektivy se pozitivně odráží ve školním
klimatu. Pro předcházení rizikových jevů škola účelně využívá i on-line schránku důvěry.
Nově zřízená pozice školního psychologa umožňuje zkvalitnění práce školy v oblastech
prevence a řešení školní neúspěšnosti žáků, ve zlepšování klimatu školy, v podpoře a rozvoji
profesní orientace žáků a při udržování a zlepšování nastavené úrovně mezilidských vztahů
ve škole. Příznivě působí i na činnost asistentek pedagoga, a tím podporuje práci školy
se žáky se speciálními vzdělávacími potřebami.


                                          Závěry
Vývoj školy
– Od minulé inspekční činnosti přispěla spolupráce s vnějšími partnery společně
  se zapojováním školy do projektové činnost ke zkvalitnění materiálních podmínek
  vzdělávání.
– Došlo ke změně na pracovní pozici zástupkyně ředitelky školy pro první stupeň
  základního vzdělávání a pro zájmové vzdělávání. Školní poradenské pracoviště bylo
  posíleno o pozici školního psychologa.
– Přetrvává příležitost školy zajistit školním metodičkám prevence absolvování studia
  ke splnění dalších kvalifikačních předpokladů k výkonu této specializované činnosti.
Silné stránky
Základní škola
– Vedení školy cíleně vytváří vhodné podmínky pro rozvoj prosociálních vztahů mezi
  všemi účastníky vzdělávání. (2.2)
– Škola průběžně sleduje a vyhodnocuje výsledky vzdělávání žáků s využitím vhodných
  evaluačních nástrojů, systematicky navrhuje a přijímá účinná opatření ke zlepšení jejich
  prospěchu. (5.1)
– Škola aktivně vyhledává příležitosti k zapojení žáků do všech školních aktivit bez rozdílu.
  (6.1)
Gymnázium
– Funkční podpora rozvoje jednotlivých žáků má příznivý dopad na jejich úspěšnost
  v dalším vzdělávání. (5.3)
– Cílené zaměření školy na spolupráci mezi třídami napříč vzdělávacími stupni význa mně
  přispívá k účinnému rozvoji žáků v oblasti jejich sociálních a občanských kompetencí.
  (6.3)
Školní družina
– K formování osobnosti žáků během zájmového vzdělávání účinně přispívá příznivá
  atmosféra a respektující komunikace mezi nimi a pedagogy. (4.4)


                                             6/9
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
Základní škola
– Oblastí ke zlepšení je zvýšení účinnosti kontrolní činnosti ředitelky školy v oblasti
  metodického vedení výuky. (2.1)
– Diferenciace vzdělávacího obsahu, která by vycházela z individuálních vzdělávac íc h
  potřeb a možností žáků, nebyla v hodnocené výuce vždy zaznamenána. (4. 2)
– Ve sledovaných vyučovacích hodinách bylo ojediněle zařazováno formativní hodnocení
  práce žáků. (4. 3)
– Podpora pedagogů pro práci se žáky s potřebou podpůrných opatření není školním
  poradenským pracovištěm nastavena účinně. (6. 2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Gymnázium
– V hodnocených vyučovacích hodinách převládala frontální výuka, sporadicky byly
  uplatňovány rozmanité organizační formy a metody výuky a zařazována žákovská práce
  s informační technikou a různými informačními zdroji. ( 4. 2)
– Žákům často nebyl poskytován prostor pro jejich zhodnocení vyučovací hodiny či
  sebehodnocení. (4. 3)
Doporučení pro zlepšení činnosti školy
– Formálně sjednotit výstupy z hospitační činnosti vedení školy za účelem generalizace
  nastavení vhodných opatření a změn napříč jednotlivými stupni vzdělávání i celého
  subjektu.
– Zobecňovat zjištění z realizovaných vzájemných hospitací pedagogů s cílem posílit
  zařazování žádoucích aktivit do výuky a zvýšit profesní i osobnostní kompetence
  pedagogů vyhodnocováním účinnosti využitých metod a forem a pedagogických přístupů
  ve vzdělávání.
– Podporovat aktivitu žáků využitím pestrých organizačních metod a forem ve výuce (např.
  třídění a využití informací z různých zdrojů, práce ve dvojicích, skupinové kooperativní
  aktivity, práce s chybou).
– Ve výuce důsledněji uplatňovat individuální přístup k žákům a diferenciaci činností
  s ohledem na jejich vzdělávací možnosti a potřeby.
– Při vzdělávání častěji využívat formativního hodnocení práce žáků, sebehodnocení
  a vzájemného hodnocení.
– Schopnost sebehodnocení a vzájemného vrstevnického hodnocení žáků rozvíjet ve vazbě
  k jejich dalšímu osobnostnímu rozvoji, a to nejen prostřednictvím slovního vyjádření,
  ale také i dalšími rozmanitými formami.
– Činnost školního poradenského pracoviště zefektivnit s ohledem na potřebnou podporu
  pedagogům pro jejich práci se žáky se speciálními vzdělávacími potřebami ve výuce
  a ověřovat, zda je uvedený systém funkční.




                                            7/9
                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Výpis z rejstříku škol a školských zařízení, ze dne 22. 11. 2023
 2.   Koncepce rozvoje školy na období 2017−2023
 3.   Školní řád základní školy a gymnázia, s účinností od 1. 9. 2023
 4.   Vnitřní řád školní družiny, s účinností od 1. 9. 2023
 5.   Vnitřní řád školního klubu, s účinností od 1. 9. 2019
 6.   Vnitřní řád školní jídelny pro školní rok 2023/2024, ze dne 11. 7. 2023
 7.   Školní vzdělávací program základní školy, s platností od 1. 9. 2023
 8.   Školní vzdělávací program nižšího gymnázia, s platností od 1. 9. 2018
 9.   Školní vzdělávací program vyššího gymnázia, včetně příloh 1 až 4, s platností
      od 1. 9. 2018
10.   Školní vzdělávací program školní družiny a školního klubu, s platností od 1. 9. 2018
11.   Organizační řád školy, s účinností od 1. 1. 2007, ve znění aktualizace od 31. 8. 2022
12.   Zápisy z jednání pedagogické rady a pracovních porad, školní roky 2022/2023
      a 2023/2024
13.   Zápisy z jednání metodického sdružení a předmětových komisí, školní roky
      2022/2023 a 2023/2024
14.   Vnitřní informační systém – Bakalář, k termínu inspekční činnosti
15.   Třídní knihy jednotlivých tříd základní a střední školy školní rok 2023/2024
16.   Rozvrhy hodin podle tříd a vyučujících, školní rok 2023/2024
17.   Přehledy výchovně vzdělávací práce ve školní družině a školní klubu, školní rok
      2023/2024
18.   Plán dalšího vzdělávání pedagogických pracovníků na školní rok 2023/2024, ze dne
      1. 9. 2023
19.   Hospitační záznamy, školní roky 2022/2023 a 2023/2024, k termínu inspekční činnosti
20.   Plán kontrolní činnosti na školní rok 2023/2024
21.   Roční plán školy na školní rok 2023/2024
22.   Dotazníková šetření realizovaná školou, k termínu inspekční činnosti
23.   Vzorek čtvrtletních písemných prací z českého jazyka, anglického jazyka a matematiky
24.   Notýsky žáků 1. a 2. ročníků základní školy, školní rok 2023/2024
25.   Souhrnná dokumentace k poradenským službám školy, k termínu inspekční činnosti
26.   Seznam žáků se speciálními vzdělávacími potřebami, k termínu inspekční činnosti



                                           8/9
27.   Personální dokumentace pedagogických zaměstnanců (doklady o dosaženém
      vzdělání, namátkový výběr), k termínu inspekční činnosti
28.   Doklady vztahující se k finančním a bezpečnostním podmínkám školy, rok 2022
29.   Výroční zpráva o činnosti školy za školní rok 2022/2023
30.   Inspekční zpráva čj. ČŠIM-1311/18-M, ze dne 10. 12. 2018


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Monika Gloserová, školní inspektorka, vedoucí inspekčního týmu
 Mgr. Pavel Okleštěk, školní inspektor
 Ing. Bc. Milan Vlach, školní inspektor
 Mgr. Věra Krakovská, školní inspektorka
 Ing. Renata Skutková, kontrolní pracovnice
10. 1. 2024




                                         9/9
