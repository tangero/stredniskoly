                                   Česká školní inspekce
                                Inspektorát v Kraji Vysočina
                                Zborovská 3, 586 01 Jihlava
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIJ-1020/24-J
                                       Sp. zn. ČŠIJ-S-183/24 J

Název                               Montessori střední škola, základní škola a mateřská
                                    škola Polná
Sídlo                               Alej svobody 1247, 588 13 Polná
E-mail                              reditel@montessoripolna.cz
IČO                                 08 050 775
Identifikátor                       691 013 357
Právní forma                        školská právnická osoba
Zastupující                         Mgr. Lenka Marková
Zřizovatel                          Zázraky se dějí, z. s.
Místo inspekční činnosti            Alej svobody 1247, Polná
Inspekční činnost na místě          13.−14. a 17. 6. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání, a to podle přísluš nýc h
školních vzdělávacích programů, zjišťování a hodnocení naplnění školních vzdělávac íc h
programů a jejich souladu s právními předpisy a rámcovými vzdělávacími programy podle
§ 174 odst. 2 písm. a), b) a c) zákona č. 561//2004 Sb., o předškolním, základním, středním,
vyšším odborném a jiném vzdělávání (školský zákon), ve znění pozdějších předpisů.
Inspekční činnost bude provedena na žádost podle § 174 odst. 7 školského zákona.


                                         Charakteristika
Montessori střední škola, základní škola a mateřská škola Polná (dále škola)
vykonává činnost mateřské školy, základní školy, střední školy, školní družiny a školní
jídelny- výdejny. K termínu inspekční činnosti se v mateřské škole v jedné třídě vzděláva lo
24 dětí, z nichž deset plnilo povinné předškolní vzdělávání. Odklad povinné školní docházky
měly tři děti. Žádné dítě není mladší tří let. V době inspekční činnosti vzdělávala základní
škola 71 žáků, z toho osm žáků se speciálními vzdělávacími potřebami. V jednom oddělení
školní družiny bylo zapsáno 28 účastníků zájmového vzdělávání. Střední škola evidovala
šest žáků v maturitním oboru 16-1-M/01 Ekologie a životní prostředí.


                         Hodnocení podmínek vzdělávání
Koncepce ředitelky školy (dále ředitelka) je zaměřená na nastavení funkčních procesů
v oblasti řízení školy, zajištění kvalifikovanosti pedagogů, zavedení kvalitní výuky cizích
jazyků (metoda Clil) a postupné zlepšování materiálních podmínek pro vzdělává ní.
Ředitelce i s celým pedagogickým sborem se vytyčené cíle postupně daří úspěšně realizo vat.
Nastavený způsob řízení je založený na otevřené komunikaci a osobní zodpovědnosti
pedagogů za plnění pracovních povinností. Kontrolní systém v organizaci je funkč ní.
K řízení školy a plynulému přenosu informací mezi jednotlivými aktéry vzdělává ní
napomáhá také elektronický informační systém či pravidelné týdenní schůzky,
kde se efektivně řeší problematika vzdělávání. Zároveň ředitelka vhodně a účelně
delegovala částečné pravomoci na své zástupce.
Závěry z hospitační činnosti, konkrétní doporučení včetně metodické pomoci jednotlivým
vyučujícím se úspěšně promítají do pedagogického procesu. Je nastavena velmi dobrá,
soustavná a úzká spolupráce i komunikace se zákonnými zástupci. V pedagogickém sboru
je nově příchozím, nekvalifikovaným či studujícím pedagogům poskytována podpora
mentora a kolektivu všech pedagogů, která se úspěšně odráží na kvalitním předávání
zkušeností i účinné podpoře ze strany ředitelky či zástupců.
Další vzdělávání pedagogických pracovníků je cíleně plánováno vedením školy po dohodě
s vyučujícími. Škola koncepčně přistoupila k zavedení principu osobního vedení žáků
a pedagogů (tutorský program), jehož smyslem je podpora každého účastníka v oblasti
osobního rozvoje, vzdělávacích cílů a klíčových kompetencí (morálka, ctnost, charakter).
Po důkladné přípravě v minulých školních letech byla tak adekvátním způsobem
i s vědomím zákonných zástupců změněna forma tohoto přístupu a úspěšně zaveden nový
pohled na celkový rozvoj osobnosti.
Vedení školy rovněž pravidelně vyhodnocuje stav materiálně-technického zázemí. Účelně
využívá finanční prostředky získané zapojením se do projektů, mimo jiné i na zkvalitně ní
materiálních podmínek výuky. Nové učební pomůcky i vybavení učeben tak přispívají
ke zvýšení účinnosti výuky (např. dalekohledy, pomůcky pro badatelskou výuku), což bylo
zaznamenáno účelným využíváním během hospitační činnosti.
Činnosti zájmového vzdělávání byly zaměřeny zejména na komunikační a sociální
dovednosti i na vhodné využívání volného času. Ke své činnosti využívají i ostatní prostory
školy (učebny, cvičnou kuchyň, venkovní sportoviště, školní pozemky, zahradu a další).


                          Hodnocení průběhu vzdělávání
Přístup pedagogů ke vzdělávání dětí v mateřské škole byl promyšlený. Cíleně směřoval
ke kognitivnímu rozvoji dětí s důrazem na souvislosti s reálným životem, metodou
experimentování (např. míchání barev) rozvíjeli jejich praktické zkušenosti a manipulač ní
dovednosti. V rámci třídních rituálů byly děti vedeny k prosociálnímu chování,



                                            2/7
ohleduplnosti, trpělivosti i vzájemné komunikaci a spolupráci, což výrazně přispívá
ke stmelování dětského kolektivu.
Vzdělávání dětí v průběhu celého dne vycházelo z reálných situací každodenního života.
Ve vzdělávací nabídce byla účelně zastoupena především individuální práce dětí, ale i jejich
spolupráce ve dvojicích či malých skupinách. Pedagogové jim poskytovali průběžnou
pozitivní zpětnou vazbu o jejich úspěšnosti, což posilovalo jejich sebepojetí. Děti byly
též výrazně podporovány v samostatnosti při všech činnostech. V organizaci vzdělává ní
byl kladen důraz na zajištění harmonického a klidného prostředí, na podporu osobního tempa
dětí a byl zohledňován jejich zájem o zapojení do nabízených činností. Ve sledovanýc h
hodinách nebyl zaznamenám prvek využití digitální techniky, která by účinně rozvíje la
informační gramotnost dětí. Dětem, především předškolního věku, jsou nabízeny pracovní
aktivity (např. pracovní listy či hry na rozvoj jemné motoriky). V průběhu pobytu venku
měly děti dostatek příležitostí ke spontánním pohybovým aktivitám na zahradě
i při vycházce do blízkého okolí.
Výuka v základní i střední škole probíhala v klidné a přátelské atmosféře. Pedagogové
důsledně podporovali individualitu žáků, vedli je k respektování názoru druhých. Důraz
byl kladen na rozvoj komunikativních kompetencí žáků.
Pedagogové pracovali se žáky ve skupinkách, dvojicích i individuálně a zohledňovali jejich
osobní pracovní tempo. Při prezentaci nové látky využívali, zejména v základní škole,
názorné Montessori pomůcky a specifický metodický materiál podporující aktivitu žáků,
samostatné vyvozování poznatků i ověřování svých úsudků. Bloky zaměřené na humanitní
i přírodovědné předměty byly vzhledem k použitým Montessori metodám efektivní.
Žáci se rovněž vzdělávali na základě svobodné volby edukačních činností a současně byli
vedeni k zodpovědnosti a samostatnosti.
Pedagogové navozovali situace, při kterých se žáci spontánně rozhodovali o plnění dílčích
úkolů stanovených plánem. Svobodně volili i využívání literatury a pomůcek umožňujíc íc h
jim dosáhnout splnění úkolu. Čtenářské dovednosti byly rozvíjeny funkčními aktivními
metodami včetně vyhledávání informací. Žákům jsou nabízeny i problémové a badatelské
úkoly včetně krátkodobých pozorovatelských environmentálních projektů. Tyto výukové
postupy žáky aktivizují a podporují rozvoj jejich vzdělávacího potenciálu.
Účelně byly začleňovány mezipředmětové vztahy a podpora rozvoje kritického myšle ní
žáků. Žákům se speciálními vzdělávacími potřebami věnovali pedagogové zvýšenou
pozornost. Kladem hodnocené výuky byla práce s chybou, která byla přirozenou součástí
v procesu učení a obohacovala žáky o nové poznatky. Efektivně docházelo k využívá ní
digitálních technologií na střední škole. Digitální technologie v základní škole nejsou vždy
účelně využívány za účelem cíleného rozvoje informační gramotnosti žáků. Účinně byla
zaznamenána práce s myšlenkovou mapou. V hodinách docházelo k efektivnímu
vyhodnocení činnosti pedagogem, sebehodnocení v části hodin i vzájemnému hodnocení
žáků. Ojediněle byla však sledována diferenciace činností, jež by rozvíjela studijní potenciál
žáků a ve třídách trojročí respektovala různé věkové složení žáků.
Na dopolední vyučování navazovalo zájmové vzdělávání ve školní družině, které rovněž
probíhalo v pozitivní atmosféře. Při vzdělávání byly vhodně zařazeny odpočinkové
a zájmové činnosti s cílem poskytnout žákům nejen prostor pro relaxaci, ale také je vést
ke správnému využití volného času. Účastníci si volili aktivity podle vlastního zájmu
a momentálních potřeb nebo se zapojovali do výtvarných činností. K dispozici měli
dostatečné množstvím her a hraček.




                                             3/7
                          Hodnocení výsledků vzdělávání
Úroveň dosahovaných výsledků v mateřské škole se odvíjí od kvalitního průběhu
vzdělávání, který je založen na účelném respektování a rozvíjení individuálních potřeb
a zájmů každého dítěte. Děti mají dostatek podnětů k učení s uplatněním alternativníc h
metod. Při zahájení docházky dětí je uplatňován individuálně přizpůsobený adaptační režim.
Funkční systém sledování a hodnocení učebních pokroků – diagnostika dětí je sice vedena,
ale není zcela funkční a nemá vypovídající hodnotu, dále chybí třídní plánování,
které by vycházelo ze školního vzdělávacího programu pro předškolní vzdělávání.
Výsledky vzdělávání dětí jsou pedagogy sledovány a vyhodnocovány v souladu
s individuálním vzdělávacím pokrokem jednotlivých žáků a systematicky projednávány
při jednáních pedagogické rady. Informace o individuálním pokroku žáků i celkové
hodnocení je členěno na části odpovídající jednotlivým vzdělávacím oblastem. Hodnocení
má potřebnou vypovídací hodnotu a je přehlednou informací pro zákonné zástupce.
Žáci jsou přiměřeně svým schopnostem vedeni k odpovědnosti za své chování, podněcováni
ke spolupráci, empatii a plánování svého osobního pracovního postupu při učení.
Pedagogové získávají potřebné informace o výsledcích vzdělávání všech žáků a sledují
jejich vzdělávací pokroky průběžně v procesu výuky. Základními diagnostickými nástroji
jsou zpracované praktické úkoly, výstupy z projektů a testy.
Žáci jsou na vysvědčení hodnoceni slovním hodnocením, které jim i jejich zákonným
zástupcům umožňuje získat souhrnný přehled o jejich pokroku ve vzdělávání. V průběhu
školního roku vytváří každý žák portfolio s výsledky své individuální práce. Nástroje
formativního hodnocení jako sebehodnocení a vzájemné hodnocení žáků jsou využívá ny
v takové míře, aby byly využitelné pro osobní rozvoj žáků a umožňovaly hodnotit učební
pokrok jednotlivých žáků.
Ve výběrovém testování žáků dosahuje škola slabších výsledků, což je částečně ovlivně no
přechody méně úspěšných žáků z jiných škol. Se všemi získanými daty škola dále
prokazatelně pracuje a provádí potřebnou analýzu výsledků vzdělávání žáků. Škola
podrobně nastavila systém pedagogické diagnostiky a shromažďování podkladů
pro hodnocení jednotlivých žáků, nicméně se ve sledovaném období nezapojovala z vlastní
iniciativy do externích forem ověřování a srovnávání vzdělávacích výsledků žáků,
proto celkové výsledky mohla hodnotit pouze ve vztahu k dosahování cílů stanovenýc h
ve školním vzdělávacím programu.
Dílčí informace přinášejí škole kontakty s absolventy. Nástrojem k hodnocení žáků jsou
pravidelná tripartitní setkání ve formátu učitel-žák- zákonný zástupce, v jejichž rámci
se učitelé zaměřují na rozvoj osobnosti žáka a jeho sebehodnocení. Využívaný informač ní
systém optimálně podporuje vstřícné klima a dobré vztahy mezi všemi účastníky vzdělává ní.
Pravidelná komunikace probíhá prostřednictvím třídních schůzek, informačních nástěnek
v písemné i elektronické formě, konzultačních hodin a v průběhu společných akcí.
Vzdělávací výsledky žáků střední školy jsou průběžně vyhodnocovány. Škola provádí
tzv. „malé maturity“, jež mají jasně stanovená kritéria a k výsledkům jsou přijímá na
opatření. Vzhledem ke skutečnosti, že tento obor byl otevřen ve školním roce 2023/2024,
nebylo zatím možné provést porovnání výsledků vzdělávání v delším časovém úseku.
Poradenské služby zajišťuje ředitelka školy, která spolupracuje s externími subjekty v oblasti
poradenství a primární prevence (např. pedagogicko-psychologické poradny, speciálně
pedagogická centra, Peer to peer). Škola naplňuje podpůrná opatření doporučená školskými
poradenskými zařízeními především formou efektivní realizace podpůrných opatření,


                                             4/7
individuálních vzdělávacích plánů a využitím asistentů pedagoga. Pedagogičtí pracovníci
vyhodnocují účinnost všech opatření a usilují o maximální zapojení všech žáků do školních
akcí a aktivit. Prevence rizikového chování je uskutečňována zařazením témat
do jednotlivých předmětů a prostřednictvím besed a mimoškolních akcí. Škola pořádá
tematické akce pro žáky a zákonné zástupce (např. vývojové potřeby adolescentů, sebeřízené
vzdělávání). Díky málo početnému kolektivu a úzkému kontaktu i spolupráci všech
účastníků vzdělávání se škole daří předcházet výskytu rizikového chování.
Škola výrazně spolupracuje s dalšími školami zaměřenými na Montessori pedagogiku.
Žáci se mohou zapojit do zájmového útvaru s uměleckým zaměřením. V rámci podpory
zdravého životního stylu absolvují sportovně poznávací putování, letní a zimní kurzy,
plavecký a lyžařský výcvik. Informace o činnosti škola zveřejňuje prostřednictvím
výročních zpráv a webových stránek. Účinnost výuky a propojení teoretického a praktického
vzdělávání oboru 16-1-M/01 Ekologie a životní prostředí jsou zkvalitňovány spoluprací
s profesními partnery, mezi něž patří např. Chaloupky, ZOO Jihlava či Profinit. Dále škola
úspěšně spolupracuje s Gymnáziem Jihlava.


                                         Závěry
Vývoj školy
– Od 1. 9. 2023 došlo k rozšíření činnosti školy o střední vzdělávání.
– Zavedením elektronického informačního systému došlo ke zkvalitnění komunikace
  se všemi aktéry vzdělávání.
– Zkvalitnění materiálních podmínek se pozitivně promítá do kvality a organizace
  výchovně- vzdělávací práce školy.
– Od poslední inspekční činnosti se v základní i mateřské škole zvýšil počet vzděláva nýc h
  dětí a žáků.
Silné stránky
– Pozitivní pracovní klima ve škole je výsledkem jednotného přístupu pedagogickýc h
  pracovníků (2. 2).
– Systematickým zlepšováním materiálních podmínek se daří vytvářet estetické a podnětné
  prostředí pro vzdělávání (2. 4).
– Do výuky jsou zařazovány aktivity respektující individuální schopnosti               žáků
  a podporující jejich iniciativu a vyhodnocování vlastní činnosti (5. 1).
– Probírání učiva v souvislostech, podpora názornosti a účelné využívání didaktickýc h
  pomůcek v mateřské a základní škole efektivně naplňuje její vedení podle Montessori
  pedagogiky (4. 1).
– Účelné využívání přírodních podmínek v okolí školy významně podporuje rozvoj
  pohybových aktivit dětí a žáků (2. 4).
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Digitální technologie v základní škole nejsou vždy efektivně využívány za účelem
  cíleného rozvoje informační gramotnosti žáků (4. 2).


                                            5/7
– Škole chybí ucelený systém externího ověřování výsledků vzdělávání žáků (5. 4).
– Záznamy pedagogické diagnostiky v mateřské škole nejsou systematicky využívá ny
  k plánování vzdělávacího procesu, cíleně nevedou k záměrům pro další vzdělávac í
  činnost (4. 3).
– V mateřské škole chybí třídní plánování, které by vycházelo ze školního vzdělávac ího
  programu pro předškolní vzdělávání (1. 2).
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Využívat digitální technologie v základní škole za účelem cíleného rozvoje informač ní
  gramotnosti žáků.
– Nastavit vhodné srovnávání výsledků vzdělávání tak, aby byla zřejmá dosažená úroveň
  obecně požadovaných kompetencí, včetně vývoje v průběhu školní docházky,
  a na základě zjištěných dat žákům cíleně nabízet odpovídající aktivity.
– Využívat pedagogickou diagnostiku dětí v mateřské škole k plánování vzdělává ní
  a následnému vyhodnocování jejich vzdělávacích pokroků.
– Zavést v mateřské škole třídní plánování, které by vycházelo ze školního vzdělávac ího
  programu pro předškolní vzdělávání.
Pro účely zvýšení dotací právnická osoba vykonávající činnost školy dosahuje škola
výsledků hodnocení požadovaných dle § 5 odst. 3 písm. b) zákona č. 306/1999 Sb.,
o poskytování dotací soukromým školám, předškolním a školským zařízením, ve znění
pozdějších předpisů.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Koncepce školy, ze dne 1. 9. 2023
 2.   Minimální preventivní program 2023/2024 čj. P4, platnost od 1. 9. 2023
 3.   Dokumentace školního poradenského pracoviště
 4.   Školní vzdělávací program předškolního vzdělávání Tady a teď, platnost
      od 1. 9. 2021, od 1. 9. 2023 změna názvu a sídla školy
 5.   Školní vzdělávací program pro základní vzdělávání – Tady a teď, platnost
      od 1. 9. 2019, od 1. 10. 2020 změna ředitele školy




                                            6/7
 6.   Školní vzdělávací program pro školní družinu – Cesta k poznání, platnost
      od 1. 9. 2019, od 1. 10. 2020 změna ředitele školy a od 1. 9. 2023 změna názvu a sídla
      školy
 7.   Školní vzdělávací program pro střední vzdělávání – 16-1-M/01 Ekologie a životní
      prostředí 16-1-M/01, platnost od 1. 9. 2023
 8.   Školní matrika – elektronický systém
 9.   Rozvrhy hodin
10.   Plán dalšího vzdělávání pedagogických pracovníků 2023/2024 čj. P2,
      ze dne 28. 8. 2023
11.   Hodnocení pedagogů a plán hospitací čj. S14, platností od 1. 9. 2023
12.   Zápisy z pedagogické rady pro školní rok 2023/2024
13.   Výroční zpráva o činnosti škole ve školním roce 2022/2023


                                        Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Mgr. Bc. Kateřina Hlaváčková, školní inspektorka, vedoucí inspekčního týmu
Bc. Bohuslava Dvořáková, kontrolní pracovnice
Mgr. Pavel Hudeček, školní inspektor
Mgr. Andrea Zadinová, školní inspektorka
8. 7. 2024




                                           7/7
