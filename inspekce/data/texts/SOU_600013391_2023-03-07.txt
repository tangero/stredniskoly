CSI0X00B5U1A
Počet listů: 8




                                    Česká školní inspekce
                                  Jihomoravský inspektorát
_________________________________________________________________________________________________________ ___




                         IN S P E K Č N Í ZP R ÁVA
                                             ČŠIB-455/23-B


Název                                Střední škola technická a gastronomická Blansko,
                                     příspěvková organizace
Sídlo                                Bezručova 1601/33, 678 01 Blansko
E-mail                               sosblansko@sosblansko.cz
IČO                                  00497126
Identifikátor                        600013391
Právní forma                         příspěvková organizace
Zastupující                          Ing. Pavel Dvořáček
Zřizovatel                           Jihomoravský kraj
Místo inspekční činnosti             Bezručova 1601/33, Blansko
Inspekční činnost na místě           7. 3. 2023 − 9. 3. 2023


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Inspekční činnost podle § 174 odst. 2 písm. b), c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Střední škola technická a gastronomická Blansko, příspěvková organizace (dále „škola“)
vykonává činnost střední školy, domova mládeže a školní jídelny. Škola poskytuje
vzdělávání ve dvou oborech středního vzdělání ukončených maturitní zkouškou: 23-45-L/01
Mechanik seřizovač, 26-41-L/01 Mechanik elektronik, a ve čtyřech tříletých oborech
s výučním listem (s různým zaměřením): 26-51-H/01 Elektrikář, 26-51-H/02 Elektrikář-
silnoproud, který se vyučuje i ve zkrácené formě, 23-52-H/01 Nástrojař, 65-51-H/01
Kuchař-číšník (i se zaměřením Specialista fastfoodové gastronomie). Počet žáků se od
poslední inspekční činnosti v roce 2015 mírně zvýšil, k datu inspekční činnosti se ve škole
vzdělávalo 292 žáků. Škola v době inspekční činnosti evidovala 26 žáků se speciálními
vzdělávacími potřebami, pro 5 z nich byl vypracován individuální vzdělávací plán
a vzděláváno bylo 6 žáků s odlišným mateřským jazykem.
Domov mládeže (dále „domov“) ubytovává žáky vlastní školy, ale i ostatních okolních škol,
ke dni inspekční činnosti zde bylo 47 ubytovaných. Stravování je zajištěno ve školní jídelně.
Žáci konají odbornou praxi také ve firmách (u sociálních partnerů), se kterými škola uzavírá
smluvní vztah.


                         Hodnocení podmínek vzdělávání
Ředitel školy (dále „ředitel“) působí na vedoucím pracovním místě od školního roku
2015/2016. Škola má zpracovanou koncepci rozvoje na období 2022-2028, jejíž prioritou je
nastavení podmínek pro další úspěšný rozvoj školy. Vytyčené cíle jsou reálné v souladu
s profilem absolventů jednotlivých oborů směřují k podpoře vzdělávacích potřeb žáků
i vhodně utvářenému klimatu školy, zahrnují oblast výchovně vzdělávacích cílů a lidských
zdrojů. Škole se daří postupně naplňovat stanovené priority, zejména v oblasti budování
zdravého školního klimatu a rozvoje školy, rezervy zůstávají zejména v průběhu
teoretického vzdělávání. Pravidla pro fungování školy jsou jasně stanovená a umožňují
partnerskou spolupráci všech účastníků vzdělávání. Ředitel účelně delegoval kompetence na
své dva zástupce pro teoretické a odborné vzdělávání a vedoucí domova mládeže. Tito
vedoucí pracovníci svěřené úseky zajišťují na odpovídající úrovni. Řídící a kontrolní činnost
je prováděna plánovitě a systematicky. Hospitační činnost provádí ředitel i jeho zástup ci
v dostatečné míře. Průběh vzdělávání monitorují, chybí ale rozbor zjištění z jednotlivýc h
hospitací včetně vyjádření pedagogů. Vzhledem k absenci přijatých opatření se pozitivní
dopad této činnosti do výuky dostatečně neprojevil. Ve škole chybí využití vzájemnýc h
náslechů pedagogů, jako sdílení příkladů dobré praxe. Na škole dobře fungují metodické
orgány, které se zabývají naplňováním školních vzdělávacích programů, problematiko u
jednotlivých tříd a doučováním žáků ohrožených školním neúspěchem. Vedení školy
má vypracovaný plán dalšího vzdělávání pedagogických pracovníků, kde se objevuje
i vzdělávání pro celou sborovnu týkající se např. práce s třídou nebo formativního
hodnocení, ale chybí v něm aspekty týkající se zlepšování kvality výuky v samotné
pedagogické oblasti. Tento nedostatek se projevil částečně i v některých hospitovanýc h
hodinách.
K efektivnímu sdílení informací a komunikaci škola vhodně využívá elektronick ý
informační systém. Pro zpětnou vazbu od samotných žáků jsou v jednotlivých třídách
zvoleni předsedové třídních samospráv, kteří aktivně vstupují do chodu školy a vedení s nimi
pravidelně komunikuje. Toto přispívá k rozvoji sociálních kompetencí žáků.



                                             2/8
Školní poradenské pracoviště (dále „ŠPP“) vede výchovná poradkyně, která zároveň
vykonává funkci školní metodičky prevence, kariérové poradkyně a je třídní učitelkou dvou
tříd. Vzhledem k tomuto vytížení výchovné poradkyně není možné plně se soustředit
na veškeré oblasti poradenství, což se projevilo zejména v prevenci sociálně patologick ýc h
jevů. Tato kumulace funkcí v ŠPP není optimální a neumožňuje poskytovat efektivní
podporu a poradenství ve všech oblastech jeho činnosti. Dalším pracovníkem ŠPP je školní
psycholog, který na škole působí dlouhodobě a je pro ni přínosem v oblasti individuá lní
psychické podpory žákům, pedagogům i zákonným zástupcům. Škola v případě potřeby
vypracovává žákům se vzdělávacími obtížemi plán pedagogické podpory, pravidelně
vyhodnocuje všechna poskytovaná opatření a v případě potřeby stanovuje další postupy, tak,
aby podpora byla co nejúčinnější. Prevence sociálně patologických jevů je realizo vá na
především pomocí preventivních programů. Vzniklé jevy jsou ihned řešeny podle krizového
plánu. Strategii předcházení školní neúspěšnosti nemá ŠPP vypracovanou a jako příčinu
studijního selhávání žáků uvádí jen vysokou absenci. Tu se daří přijímáním účinnýc h
opatření úspěšně eliminovat. Žákům, kteří selhávají ve vzdělávání z jiných příčin, poskytuje
škola méně systematickou podporu. V letošním školním roce byla v rámci školy zřízena
pracovní pozice kariérového poradce. Služby jsou nabízeny v časovém rozmezí od února do
dubna žákům i rodičům, a to nejen končícím ročníkům. Budoucím absolventům pomáhají
najít vhodné pracovní místo u konkrétních zaměstnavatelů, a tak připravují žáky pro vstup
na trh práce. Dalším úkolem zřízeného pracoviště je poskytnutí rady žáků, kteří zvažují další
možnosti ke studiu.
Domov mládeže zajišťuje ubytovaným žákům kvalitní podmínky pro bydlení, přípravu
na vzdělávání i realizaci volnočasových aktivit. V domově jsou také prostory pro účelné
využití volného času ubytovaných, ti mohou využívat například posilovnu, knihovnu,
klubovnu nebo venkovní víceúčelové hřiště. Jsou vedení k plánování volnočasových aktivit
v mnoha zajímavě zaměřených kroužcích (kroužek vaření, sportovní, společenských her
atd.), dále možností účasti na pestrých jednodenních akcích nebo účastí na aktivitác h
se sociálními partnery domova.
Materiálně-technické podmínky pro vzdělávání žáků umožňují naplňování školních
vzdělávacích programů, ať už jde o nové např. didaktické pomůcky pro výuku nebo odborné
učebny, které škola zřídila od poslední inspekční činnosti. Finanční prostředky nad rámec
běžného rozpočtu škola získává zapojením do více finančně podporovaných projektů, které
jsou účelně využity k dalšímu zvýšení úrovně odborného vzdělávání.


                          Hodnocení průběhu vzdělávání
Společným znakem všech sledovaných hodin v době inspekční činnosti byla pracovní
a příjemná atmosféra. Učitelé projevovali zájem o žáky a měli aktuální přehled o žácích
se speciálními vzdělávacími potřebami, které vhodně motivovali i zapojovali do průběhu
vzdělávání. Formy a metody práce uplatňované v převážné části teoretického vyučová ní
nepodporovaly v potřebné míře aktivitu žáků, dostatečně nebylo rozvíjeno propojování
souvislostí, nedařilo se na potřebné úrovni podporovat práci s vzdělávacím cílem,
podněcovat žáky ke kritickému myšlení, jen ojediněle byli žáci vedeni k vyhledává ní,
vyhodnocování a používání informací z různých zdrojů. Také podpora rozvoje sociálníc h
kompetencí žáků i jejich samotné spolupráce nebylo většinou účelně využíváno.
Dílčí výjimkou byl průběh výuky v jazykovém vzdělávání, kde se většinou dařilo žáky
motivovat k aktivnímu zapojení do realizovaných činností. Ve výuce českého jazyka
a literatury byli aktivní především žáci, jejich činnosti byly vhodně doplněné výkladem


                                            3/8
učitele. V závěru hodin proběhlo hodnocení učitelem, ale i samotnými žáky. V hodinách
cizích jazyků byla sledována rozdílná úroveň výuky. V části hodin byly systematick y
správně rozvíjeny komunikační dovednosti, nácvik potřebné výslovnosti, ale i samotné
porozumění cizojazyčného projevu. Po celou dobu těchto vyučovacích hodin bylo navozené
cizojazyčné prostředí, které optimálně podporovalo komunikativní kompetence žáků.
V další části sledovaných hodin anglického a ruského jazyka byla výuka naopak méně
efektivní ve vztahu k rozvoji cizojazyčné gramotnosti, protože se zde nedařilo navodit
správné cizojazyčné prostředí, žáci pracovali pouze s učebnicemi, či pracovními listy,
nebyla využita kooperativní práce a některé z žáků se nepodařilo efektivně zapojit do výuky.
Přínosem u těchto sledovaných hodin se naopak ukázala snaha žáků nematuritních oborů
k otevřené cizojazyčné komunikaci, kde se nebáli vyjadřovat k tématu i s případnými
mluvnickými chybami.
V hodinách dalších vyučovacích předmětů s všeobecně vzdělávacím zaměřením byly
většinou zvoleny metody výkladu a práce s textem maximálně doplněného prezentací. I když
vyučující využívali pomůcky, digitální prezentace, docházelo k malé aktivizaci žáků, kteří
tak byli převážně pasivními příjemci nové látky. Vzdělávací cíl byl žákům zřejmý,
srozumitelný, jeho vyhodnocení se však většinou omezovalo pouze na shrnutí vzdělávac ího
obsahu, mělo spíše formální charakter, což bylo méně účelné vzhledem k motivaci žáků
a jejich sebereflexi. Jen málo byly rozvíjeny sociální kompetence, skupinová práce žáků byla
využita nedostatečně. Zřídka bylo zaznamenáno sebehodnocení nebo vzájemné žákovské
hodnocení.
Teoretické vyučování odborných předmětů probíhalo převážně frontálně s výrazným
podílem výkladu, kde většinou převažovala aktivita učitelů. Skupinová výuka či práce
ve dvojicích se nevyskytovala. Zvolené metody a formy výuky tak vedly k menšímu
zapojení žáků a v menší míře se vyskytovala snaha o větší názornost, což mělo za následek
slabší efektivitu některých sledovaných hodin. Většinou nebyly vytvořeny vhodné
podmínky pro osvojování komunikativních a sociálních kompetencí žáků. Vyskytly se zde
ovšem i efektivně zaměřené hodiny, kde byla účelně využívána výpočetní technika, a to jak
k prezentaci učiva, tak např. pomocí aplikace, která slouží k zjišťování názorů a informac í
od žáků, kteří v závěru hodiny následně stejným způsobem zodpovídali za pomocí svých
mobilních telefonů problémové otázky, které pedagog dopředu vhodně připravil. Takto
nastavené hodiny umožnily rozvíjet klíčové kompetence žáků.
Sledovaná výuka v odborném výcviku měla vždy stanoveny konkrétní výukové cíle,
se kterými byli žáci seznámeni na začátku jednotlivých vyučovacích dnů. Zvolené postupy
a formy podporovaly rozvoj vědomostí a dovedností žáků, které byly zároveň vhodně
nastaveny vzhledem k obsahu učiva i stanoveným cílům plode školních vzdělávac íc h
programů. V komunikaci byl kladen důraz na dodržování odborné terminologie. U většiny
žáků byla patrná samostatnost při práci a zvládání pracovních operací. Pracovní činnosti
byly správně diferencovány podle výkonnosti jednotlivých žáků včetně těch, kteří měli
specifické vzdělávací potřeby, těm učitelé věnovali i individuální podporu. Všechny
sledované pracovní činnosti se vyznačovaly výrazným propojením vzdělávacího obsahu
s reálnou praxí.


                          Hodnocení výsledků vzdělávání
Závazná pravidla pro hodnocení výsledků vzdělávání žáků jsou stanovena ve školním řádu
včetně uvedení stupňů a samotných kritérií klasifikace v jednotlivých povinnýc h
a nepovinných předmětech podle učebních osnov.


                                            4/8
Učitelé hodnotí dosahované výsledky vzdělávání průběžně, podklady pro hodnocení
získávají využitím běžných evaluačních nástrojů. Průběžné výsledky jsou zaznamená vá ny
do elektronického informačního systému, ke kterému mají přístup samotní žáci i jejich
zákonní zástupci. Externí způsoby ověřování úrovně dosahovaných výsledků škola nyní
nevyužívá.
Vedení školy se dlouhodobě zabývá řešením zvýšené absence žáků, rámcové postupy má
stanovené ve školním řádu včetně možnosti využít hranici absence nad 25 % pro
neklasifikování v řádném termínu. Toto rozhodnutí je delegováno na učitele jednotlivýc h
předmětů. Ve školním roce 2021/2022 byla průměrná absence na žáka 81 hodin. V letošním
školním roce 2022/2023 se absence snížila na hodnotu 72 hodin na žáka. Došlo tedy
k mírnému poklesu průměrné hodnoty absence na žáka o 11 %. Nejvyšší absenci vykazují
tříleté učební obory Kuchař-číšník, Elektrikář a Nástrojař. U jednotlivých žáků
je neomluvená absence řešena udělením kázeňských opatření a osobním pohovorem
se zákonnými zástupci.
V posledních třech letech neprospělo v prvním pololetí průměrně 7 % žáků a ve druhém
pololetí přibližně 2 % žáků. Vyšší podíl neprospívajících žáků v prvním pololetí
je dlouhodobý. Výsledky vzdělávání žáků jsou průběžně projednávány na jednáních
pedagogické rady. Žákům ohroženým školní neúspěšnosti je nabízena individuá lní
konzultace a doučování s vyučujícími jednotlivých předmětů. Po klasifikaci prvního pololetí
jsou zákonní zástupci neúspěšných žáků pozváni třídním učitelem na jednání výchovné
komise. Při schůzkách se stanoví postup dalšího vzdělávání žáků. Škola žákům umožňuje
přestupy mezi obory v případě nezvládání nároků příslušného oboru.
Ředitel i pedagogové školy věnují velkou pozornost motivaci studentů ke studiu. V rámci
motivačních aktivit jsou vyhlašovány a oceňovány třídy s nejlepším prospěchem. Například
ve vyšším ročníku oboru Mechanik-seřizovač došlo k výraznému zlepšení prospěchu
v prvním pololetí z průměru 2,87 na 2,32 závěrem školního roku. U vybraných oborů
Nástrojař a Elektrikář-silnoproud je používán jako motivační prvek poskytování stipendia
pro žáky, kteří splní školou nastavené prospěchové kritérium. Dalším motivačním prvkem
je nastavení odměňování za produktivní činnost žáků v rámci odborného výcviku. Výše
odměňování je stanovena v organizační směrnici školy a ve smlouvě o zabezpečování
praktického vyučování.
Úspěšnost žáků při ukončování vzdělávání maturitní zkouškou má za poslední tři roky
proměnlivý vývoj. Hrubá neúspěšnost ve školním roce 2021/2022 byla 21%, což je o 9%
lepší výsledek než ve školním roce 2020/2021. Hrubá neúspěšnost jednotlivých dílčích
zkoušek je nejvyšší (20%) u maturitní zkoušky z matematiky. Naopak nejmenší hrubou
neúspěšnost (8,3%) vykazují žáci u maturitní zkoušky z cizího jazyka.
Hrubá neúspěšnost u závěrečné zkoušky za všechny tříleté obory byla v uplynulém školním
roce 10 %. Nejúspěšnější při ukončování vzdělávání byli ve školním roce 2021/2022 žáci
oboru Kuchař-číšník a Nástrojař. Závěrečné zkoušky úspěšně složili všichni žáci daného
ročníku. Méně úspěšní byli žáci zkráceného studia Elektrikář-silnoproud a Elektrikář,
kde průměrná hrubá neúspěšnost dosahovala 20 %.
Znalosti a dovednosti žáků jsou cíleně rozvíjeny i mimo výuku zapojováním do mnoha
soutěží a předmětových olympiád. Například v tomto školním roce žáci školy dosáhli
výborných výsledků v krajském kole odborných dovedností Elektro-slaboproud a to: 1.
místo v soutěži družstev a 2. a 3. místo v soutěži jednotlivců. Škola také získala 3. místo
v Jihomoravském kraji, jako škola doporučená zaměstnavateli. V gastro oborech
je navázaná dlouhodobá spolupráce s partnerskou zahraniční školou z Itálie.



                                           5/8
                                         Závěry
Vývoj školy
- Koncepce školy je kvalitně pojatá a sdílená většinou pedagogů.
- Výrazné zlepšení v materiálně-technickém vybavení školy.
- Navázání aktivní spolupráce se zahraničním partnerem v oboru gastro vzdělávání.
Silné stránky
- Široká škála sociálních partnerů včetně spolupráce se zahraničním partnerem umožňuje
  žákům nejen optimální odborný rozvoj, ale také posilování jejich sociálních i jazykovýc h
  kompetencí.
- Materiální zázemí odborného výcviku je na vysoké úrovni a učitelé mají jasně nastavená
  pravidla i vhodné metodické vedení žáků s dopadem do kvality odborného vyučování.
- Stabilní dobré výsledky v odborných soutěžích žáků školy přispívají k velkému zájmu
  o absolventy školy.
Slabé stránky
- Žáci byli nedostatečně vedení k vyhledávání, vyhodnocování a používání informac í
  z různých zdrojů, což má negativní dopad na rozvoj jejich klíčových kompetencí.
- V odborných teoretických předmětech převládala frontální výuka s nedostatečným
  zapojením žáků do výuky včetně malé možnosti obhajování nabytých vědomostí
  a zkušeností.
Doporučení pro zlepšení činnosti školy
- Využívat aktivně vzájemné náslechy mezi pedagogy jako nástroje                 k posunu
  kvality průběhu vzdělávání, pro inspiraci a sdílení zkušeností.
- Zaměřit se ve výuce na práci s vzdělávacími cíli v hodinách, podněcování ke kritickému
  myšlení a využívání různých informačních zdrojů jednotlivými žáky.
- Zaměřit další vzdělávání pedagogických pracovníků na problematiku aktivizač níc h
  metod a forem výuky, práci s cíli v hodinách.
- Účelně nastavit vedení a práci ve školním poradenském pracovišti školy. Rozšířit školní
  poradenské pracoviště delegováním jednotlivých pozic na více pracovníků.
- Spolupracovat s externími subjekty na zjišťování výsledků ve vzdělávání, zpracovat
  strategii řešení školní neúspěšnosti.


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 14 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Jihomoravský inspektorát, Křížová
22, 603 00 Brno, případně prostřednictvím datové schránky (g7zais9), nebo na e-
podatelnu csi.b@csicr.cz s připojením elektronického podpisu.



                                           6/8
           Seznam dokladů, o které se inspekční zjištění opírají
 1.   Školní řád školy Stření škola Tega Blansko, platný od 26. 10. 2020
 2.   Koncepce rozvoje školy na období 2022-2028, platná od 1. 2. 2022
 3.   Zápisy z jednání pedagogické rady včetně přehledů prospěchu tříd za školní roky
      2021/2022 a 2022/2023
 4.   Výpis z rejstříku škol a školských zařízení – druh školy: Střední škola, Domov
      mládeže, jídelna – výdejna, tisk k 7. 3. 2023
 5.   Výroční zpráva o činnosti školy za školní rok 2021/2022
 6.   Dokumentace k dalšímu vzdělávání pedagogů vedená ve školním roce 2021/2022
      a 2022/2023
 7.   Smlouvy se sociálními partnery pro školní rok 2022/2023 (vzorek)
 8.   Školní matrika vedená ve školním roce 2021/2022 a 2022/2023
 9.   Školní vzdělávací programy školy, platné od 1. 9. 2022
10.   Zápisy z porad vedení školy, školní rok 2021/2022 a 2022/2023
11.   Zápisy z předmětových komisí, školní rok 2021/2022 a 2022/2023
12.   Přehledy prospěchu vedené za jednotlivé třídy ve školním roce 2021/2022
13.   Přehledy prospěchu, maturitní zkouška, vedené za jednotlivé třídy ve školním roce
      2019/2020, 2020/2021 a 2021/2022
14.   Školní vzdělávací program Domova mládeže, platný od 1. 9. 2021
15.   Vnitřní řád domova mládeže, platný od 5. 10. 2022
16.   Dokumentace domova mládeže, školní rok 2021/2022 a 2022/2023 (plány práce,
      deníky výchovných skupin, přihlášky do domova mládeže - vzorek)
17.   Dokumentace k výchovnému poradenství a k prevenci sociálně patologických jevů:
      Minimální preventivní program; dokumentace žáků se speciálními vzdělávac ími
      potřebami (vzorek); poznámky z jednání s rodiči (vzorek)
18.   Dokumentace k finančním podmínkám, ověření poskytování školního stravování
      a zajištění bezpečnosti žáků v době jejich pobytu ve škole
19.   Rozvrh hodin platný ve školním roce 2022/2023
20.   Inspekční zpráva Čj. ČŠIB-233/15-B


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Jihomoravský inspektorát,
Křížová 22, 603 00 Brno, případně prostřednictvím datové schránky (g7zais9), nebo
na e-podatelnu csi.b@csicr.cz s připojením elektronického podpisu, a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


                                         7/8
Složení inspekčního týmu a datum vyhotovení inspekční zprávy

Titul, jméno, příjmení, funkce
 PhDr. Jiří Wasserburger, školní inspektor,
 vedoucí inspekčního týmu
 Ing. Michaela Svobodová,
 školní inspektorka

 Mgr. Milan Heroudek, školní inspektor

 Ing. Hana Šarounová, kontrolní pracovnice

 Ing. Jaroslav Král,
 odborník na střední odborné vzdělávání



V Brně 13. 4. 2023




                                              8/8
