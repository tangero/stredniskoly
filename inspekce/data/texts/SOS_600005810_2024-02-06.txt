CSI0X00C4TFF




                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIA-366/24-A
                                       Sp. zn. ČŠIA-S-69/24-A


Název                               Střední odborná škola civilního letectví, Praha –
                                    Ruzyně
Sídlo                               K Letišti 278, 161 00 Praha 6 – Ruzyně
E-mail                              info@skolacivilniholetectvi.cz
IČO                                 00 639 494
Identifikátor                       600 005 810
Právní forma                        příspěvková organizace
Zastupující                         Ing. Ludmila Turečková
Zřizovatel                          Hlavní město Praha
Místo inspekční činnosti            K Letišti 278, 161 00 Praha 6 – Ruzyně
Inspekční činnost na místě          6. 2. 2024 − 9. 2. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou podle
§ 174 odst. 2 písm. b) a c) zákona č. 561/2004 Sb., o předškolním, základním, středním,
vyšším odborném a jiném vzdělávání (školský zákon), ve znění pozdějších předpisů.


                                         Charakteristika
Střední odborná škola civilního letectví, Praha – Ruzyně (dále „škola“ nebo „instituce “)
poskytuje vzdělávání v oborech vzdělání Ekonomika a podnikání, Mechanik elektrotechnik
a Letecký mechanik. Čtyřleté studium v denní formě je zakončeno maturitní zkouškou.
Od posledního inspekčního hodnocení v roce 2017 si škola udržuje stabilní počet
vyučovaných tříd i žáků. K termínu inspekce se ve škole v 17 třídách vzdělávalo 353 žáků.
Nejvyšší povolený počet žáků (400) tak byl naplněn na 88 %. Z celkového počtu představují
4 % žáci se speciálními vzdělávacími potřebami (dále „SVP“) a necelá 2 % žáci s odlišným
mateřským jazykem (dále „OMJ“).
Jedinečnost školy spočívá v její unikátní specializaci na přípravu odborníků pro potřeby
civilní letecké dopravy (zajištění letecké přepravy cestujících a zavazadel, údržba a opravy
letecké techniky). Spolupráce se sociálními partnery a poloha školy na okraji areálu
mezinárodního letiště v Praze umožňuje provádět praktickou výuku v podmínkách reálného
provozu a v kontaktu s nejmodernějšími technologiemi.



                         Hodnocení podmínek vzdělávání
Ředitelka školy (dále „ředitelka“) ve funkci dlouhodobě úspěšně naplňuje svoji vizi
odborného vzdělávání vedoucího k přípravě odborníků pro potřeby civilní letecké dopravy.
Na základě vlastního hodnocení a v souladu s aktuálními požadavky trhu práce, požadavků
sociálních partnerů i potřeb instituce aktualizovala koncepci rozvoje školy a školní
vzdělávací programy (dále „ŠVP“). Koncepční záměry vedení školy sdílí všichni
pedagogové. Ředitelka přijala řadu opatření zaměřených na zefektivnění průběhu a zlepšení
výsledků vzdělávání, např. úprava kritérií pro přijímání žáků ke vzdělávání, renovace
a inovace stávajícího materiálního vybavení školy, zvýšení kvalifikační úrovně
pedagogického sboru.
Partnerské vztahy s četnými sociálními partnery a se zřizovatelem cíleně podporují kvalitní
naplňování vzdělávacích programů. Dlouhodobá spolupráce s četnými partnery z oblasti
civilního letectví a výběr smluvních pracovišť přispívá ke kvalitnímu naplňování profilu
absolventa a podporuje profesní uplatnitelnost absolventů na trhu práce. Kooperace
umožňuje pedagogům i žákům seznamovat se s aktuálními trendy v oboru, vytváří tak
nezbytnou vazbu mezi teoretickým vzděláváním a praxí a přispívá k rozvoji jejich
odborných kompetencí. Zákonní zástupci žáků se na chodu školy podílejí prostřednictvím
školské rady a Klubu rodičů a přátel školy, participace žáků je umožněna prostřednictvím
pravidelných setkání žákovské rady s vedením školy.
Systém řízení vychází z delegování kompetencí na další členy vedení školy
a vymezení adresné odpovědnosti jednotlivých pracovníků za splnění vymezených úkolů
v dané oblasti. V rámci vedení pedagogického procesu ponechává ředitelka vyučujíc ím
vysokou míru autonomie. Funkčním poradním orgánem ředitelky je pedagogická rada, v níž
jsou projednávána opatření týkající se vzdělávání i zásadní pedagogické dokumenty.
Efektivitu procesu řízení podporuje činnost předmětových a oborových komisí, jejichž
prostřednictvím vedení školy získává relevantní zpětnou vazbu o úrovni poskytovaného
vzdělávání a využívá ji k dalšímu zkvalitňování výchovně vzdělávacího procesu.
Ředitelka a její zástupkyně vykonávají pravidelnou kontrolní a hospitační činnost, většinou
zaměřenou na podstatné aspekty vzdělávání. Z jejích závěrů sice vyplývají konkrétní
doporučení, např. v oblasti časového rozvržení činností, diferenciace a individualizace
výuky či uplatňování aktivizačních metod a forem, méně je však využívána systematická
a důsledná následná kontrolní činnost, spojená s poskytováním metodické podpory
vyučujícím.
Aktivní práce vedení školy v souladu s nastavenou koncepcí se odráží mj. i v personálníc h
podmínkách. Od posledního inspekčního hodnocení se zvýšila kvalifikova no st
pedagogického sboru. Vzdělávání realizuje 48 pedagogů, z nichž šest si studiem doplňuje


                                            2/9
požadovanou kvalifikaci. Necelou třetinu tvoří externí učitelé odborných předmětů, kteří
jsou velkým přínosem pro odbornou praktickou i teoretickou přípravu žáků. Nově příchozím
a studujícím pedagogům je poskytována podpora uvádějícího učitele, včetně cílené podpory
ze strany vedení školy.
Další vzdělávání pedagogických pracovníků školy (dále „DVPP“) je zaměřeno převážně na
aktualizaci odborných poznatků či zajišťování ukončování studia, méně však na
problematiku primární prevence a výchovného poradenství, na využití aktivizačních metod
a forem práce či kooperace žáků, nebo na využívání sebehodnocení a vrstevnické ho
hodnocení ve výuce, což se projevilo dílčími didaktickými a metodickými nedostatky v části
výuky, převážně všeobecně vzdělávacích předmětů.
Efektivní vícezdrojové financování poskytuje kvalitní podmínky pro zajištění plynulé ho
chodu školy a realizaci ŠVP. Ředitelce se ve spolupráci se zřizovatelem daří získávat další
finanční prostředky pro realizaci koncepčních záměrů z rozvojových programů a projektů.
Od posledního inspekčního hodnocení došlo ke zlepšení a obnově materiálního zázemí
a prostor školy. Byly obměněny didaktické pomůcky a vybavení výukových prostor. Škola
disponuje dostatečným počtem kmenových,               odborných a jazykových učeben.
Specializované učebny výpočetní techniky s odpovídajícím programovým vybavením
umožňují odbornou výuku např. v systémech pro rezervaci a prodej letenek. Nadstandardní
podmínky pro praktické vyučování technických oborů poskytuje materiálně technické
zázemí školy, tj. laboratoře (např. pro výuku elektro měření), učebny odborného výcviku,
dílny s průběžně obnovovaným strojním parkem (například strojního obrábění), zkušebny
leteckých motorů a přístrojů. Letoun Aero L-29 Delfín nebo letadlo Z–142 Zlín používa né
jako učební pomůcky a vlastními silami vyrobený letecký simulátor Boeing 737 NG
vytvářejí prostředí, které co nejvíce odpovídá reálné praxi. Pro výuku pohybových aktivit
jsou pronajímány vhodné prostory, zimní stadion nebo tělocvična. Žáci mají v budově školy
k dispozici wifi připojení, odpočinkové zóny, bufet i nápojové a potravinové automaty.
Vstup do školy je zabezpečen kamerovým i elektronickým systémem. Stravování pro žáky
je zajištěno ve spolupráci se smluvním partnerem.


                          Hodnocení průběhu vzdělávání
Kvalitu výuky většiny teoretických odborných i všeobecně vzdělávacích předmětů převážně
pozitivně ovlivňovala odbornost a zaujetí pedagogů pro vyučovaný předmět. Společným
znakem všech sledovaných hodin byla příjemná pracovní atmosféra založená
na partnerském přístupu učitelů k žákům i na vzájemném respektu. Nastavená a dodržovaná
pravidla komunikace a chování i jednotný přístup celého pedagogického sboru přispívají
k vytváření a posilování pozitivních vztahů. Vyučující aktualizují obsah učiva v souladu
s novými poznatky ve vyučovaných oblastech.
V převážné části sledovaných hodin se vyučujícím dařilo aktivizovat žáky promyšle ným
střídáním činností s využitím didaktické techniky či výukových aplikací. Učitelé volili
frontální výuku v kombinaci s řízeným rozhovorem a samostatnou prací žáků, s využitím
žákovské spolupráce. Vhodně také propojovali učivo s reálnými situacemi, často využíva li
znalosti a zkušenosti žáků, dbali na názornost výuky (elektronické prezentace, pracovní
listy, didaktické pomůcky) a dostatečné procvičování učiva napříč předměty. Vzdělávac í
strategie rozvíjely vědomosti i dovednosti žáků, v profilových předmětech cíleně směřovaly
k přípravě k maturitní zkoušce. Důležitou součástí některých sledovaných hodin byly
i aktivity podporující rozvoj sociálních a občanských dovedností, formování žákovských
postojů, názorů a rozvoj vlastní osobnosti. Při výuce pohybových aktivit byla zdůrazňo vá na


                                            3/9
kompenzační a formativní role prováděných cvičení, žáci byl vedeni ke zdravému životnímu
stylu.
V profilových všeobecně vzdělávacích předmětech byly vzdělávací strategie zaměřeny
především na opakování tematických celků učiva, provázanost probíraných témat
a systematizaci znalostí probrané látky v rámci přípravy žáků k maturitní zkoušce. Ve
sledovaných hodinách jazykového vzdělávání vyučující aktivizovali žáky promyšle ným
střídáním činností. Výuka v cizích jazycích byla převážně vedena v cílovém jazyce. Žáci
zdařile rozvíjeli interaktivní řečové dovednosti v četných komunikačních situacíc h,
systematicky bylo podporováno rozšiřování slovní zásoby i upevňování gramatick ýc h
struktur. Ve větší části výuky vyučující zvyšovali zájem žáků o probírané učivo
prezentováním učiva v širších souvislostech, propojováním teoretických poznatků s jejich
využitím v praxi. Žáci prokazovali schopnost uplatnit probírané jevy v příkladech z reálného
života. Ve výuce českého jazyka a literatury převládala kombinace frontální výuky
a samostatné práce žáků. Výklad nového učiva byl jasný, srozumitelný, doplněný vhodnými
příklady včetně praktického uplatnění. V hodinách literatury byly převážně vhodně voleny
ukázky s cílem zaujmout žáky a motivovat je ke čtenářství. Pedagogové většinou
podporovali vzdělávání žáků podle jejich individuálních schopností, cíleně rozvíje li
žákovské receptivní a produktivní řečové dovednosti.
V téměř všech sledovaných hodinách matematiky byla výuka efektivně podpořena vhodnou
volbou didaktických a metodických prvků, bylo postupováno od jednoduššího učiva
ke složitějšímu, zvolený postup podporoval rozvoj logického myšlení a samostatného
uvažování žáků. Práce s chybou a průběžné poskytování zpětné vazby ze strany učitele
podporovalo proces žákovského učení. Efektivní využívání didaktické techniky
a výukových aplikací přispívá k názornosti a reflexi výuky vzhledem k probíranému učivu.
Koncepčně pojatý odborný výcvik a učební praxe umožňují kvalitní naplňování profilu
absolventa všech oborů vzdělání. Profesní příprava žáků probíhá na nadstandardní úrovni a
vytváří optimální předpoklady pro jejich uplatnění na trhu práce. Praktické vyučování je
realizováno ve vlastních dílnách a na smluvních pracovištích sociálních partnerů.
Odbornost, profesní přístup vyučujících a jejich zaujetí pro příslušný předmět význa mně
přispívají k rozvoji odborných kompetencí žáků. Empatický a vstřícný přístup pedagogů se
odráží v pozitivní pracovní atmosféře praktického vyučování. Učitelé poskytovali žákům
zpětnou vazbu využitelnou pro jejich další učení, sledovali a hodnotili výkon, produktivitu
a kvalitu odvedené práce podle předem stanovených kritérií, vedli žáky k sebehodnocení
i vzájemnému hodnocení vykonané práce. Učitelé v potřebné míře uplatňovali individuá lní
přístup. Zvolený způsob vedení praktického vyučování umožňoval zažít úspěch všem
žákům. Žáci jsou v průběhu vzdělávání vedeni k samostatnosti, kreativitě, aplikaci
teoretických poznatků do praxe, soustavně si osvojují správné technologické postupy
a seznamují se s novými trendy ve zvoleném oboru. Žáci rovněž získávají důležité pracovní
návyky, smysl pro kvalitu a zodpovědnost za služby, které poskytují klientům. Efektivně
nastavený systém rotace žáků na odborných pracovištích jim umožňuje rozšiřová ní
odborných kompetencí a motivuje je k dosahování dobrých vzdělávacích výsledků.
Nedílnou součástí výuky je dodržování zásad bezpečnosti a ochrany zdraví a hygienick ýc h
předpisů.
Účinnost výuky v menší části sledovaných hodin teoretických odborných a všeobecně
vzdělávacích předmětů snižovaly některé dílčí metodické a didaktické nedostatky. Převaha
frontální formy výuky s dominancí učitele a předávání hotových poznatků vedla
k nedostatečnému zapojení žáků do vzdělávání. Nízká míra využití aktivizujících metod
a forem se projevovala jednotvárností výuky, nižší dynamikou hodiny i menší motivací žáků



                                            4/9
k učení. V části sledovaných hodin byla věnována menší pozornost jazykové kultuře žáků.
Ne vždy si učitelé v závěru vyučovací hodiny dostatečně ověřovali efektivitu vzdělávac ího
procesu. Poskytovaná zpětná vazba tak nebyla pro všechny žáky dostatečná. Učitelé
akceptovali opakované aktivní zapojení nižšího podílu žáků třídy. Schopnost samostatného
souvislého jazykového projevu žáků byla nižší a jen částečně se dařilo rozvíjet obsahově
bohatší komunikaci např. formou zapojení do vysvětlování a odůvodňování probíraných
poznatků. Neefektivní využití práce s chybou nepodporovalo proces učení žáků. Všichni
žáci plnili převážně stejné typy úloh bez odlišné míry obtížnosti, gradované úkoly téměř
nebyly využity. Výuka rovněž nebyla vhodně diferencována s ohledem na žáky se zájmem
o vyučovaný předmět či s rychlejším tempem práce, jejich vzdělávací potenciál tak nebyl
plně využit. Pouze v části sledovaných hodin byli žáci s rychlejším tempem práce
podporováni rozšiřujícími či dalšími úlohami, žákům se SVP nebo s OMJ však byla podpora
poskytnuta jen ojediněle. Téměř nebylo uplatněno vzájemné žákovské hodnocení
či sebehodnocení. Chyběl závěr vyučovací hodiny, jež by vedl ke společnému shrnutí
důležitých poznatků a sebereflexi žáků.


                         Hodnocení výsledků vzdělávání
Poskytování poradenských služeb je založeno především na úzké spolupráci koordinátorky
v oblasti výchovného poradenství a prevence s vedením školy a učiteli. Školní preventivní
strategie zohledňuje potřeby školy, skladbu třídních kolektivů a umožňuje včasnou
identifikaci případných problémů. Nastavené mechanismy a školní metodická doporučení
vytvářejí pro všechny aktéry vzdělávání funkční systém při řešení výchovně vzdělávac íc h
problémů a prevenci rizikového chování, např. interní preventivní programy, preventivní
intervence ve třídách, konzultace s pedagogy. Řada osvědčených nástrojů, jako jsou
adaptační a sportovní kurzy, práce s třídními kolektivy, tematicky zaměřené přednášky, akce
a sportovní aktivity, posiluje sounáležitost žáků se školou a vede k vytváření vzájemnýc h
vztahů mezi učiteli a žáky. Ojedinělé případy rizikových jevů jsou řešeny individuá lně
výchovnými komisemi ve spolupráci s třídními učiteli a zákonnými zástupci. Kázeňská
opatření jsou udělována v souladu se školním řádem. Dostatečná pozornost je věnována
motivačnímu hodnocení žáků prostřednictvím udělování pochval.
Vzdělávání žáků s potřebou podpůrných opatření odpovídá doporučením školského
poradenského zařízení, avšak z hospitační činnosti vyplynulo, že účinnost pomoci v rámci
běžné výuky není zcela dostačující, v některých případech je snížena v důsledku nižší míry
diferenciace zadávaných úkolů ve výuce. Poradenské služby nejsou zajišťovány
systematicky v oblasti vzdělávání žáků s OMJ. Přestože se zvýšil počet žáků s OMJ, škola
nemá vytvořen jednotný systém jejich podpory. Vedení školy ani pracovníci školního
poradenského pracoviště neověřují realizaci podpůrných opatření ve výuce. Nastavený
systém práce s těmito žáky tak není plně efektivní a celková podpora poskytovaná žákům
není zcela účinná, což potvrzují i jejich výsledky vzdělávání, které jsou spíše horší
v porovnání se žáky intaktními.
Výsledky vzdělávání žáků jsou pravidelně vyhodnocovány na jednáních pedagogické rady
a částečně i v rámci předmětových komisí. Úroveň osvojených vědomostí, znalostí
i praktických dovedností žáků je ověřována prostřednictvím běžných nástrojů, tzn. pololetní
a závěrečná klasifikace, ústní a písemné práce žáků, žákovské prezentace, hodnocení
odborných dovedností a znalostí v praktickém vyučování, cvičné didaktické testy
a ověřování znalostí v odborných předmětech k profilové části MZ. Rozvoj odborných
kompetencí žáků je pravidelně vyhodnocován zejména při praktické činnosti v odborném
vyučování na pracovištích sociálních partnerů. Ve výběrovém testování ČŠI dosahují žáci


                                           5/9
až nadprůměrných výsledků. Nízká míra absence se pozitivně promítá do celkového
hodnocení žáků, které je v průběhu vzdělávání stabilní. Ve sledovaném období posledních
dvou školních let k 30. 6. vždy čtvrtina žáků prospěla s vyznamenáním, neprospěli
jednotlivci, pouze tři opakovali ročník. V rámci školy dosahují horších výsledků žáci oboru
Letecký mechanik, výrazně lepších pak oboru Ekonomika a podnikání. Z analýzy
průběžných výsledků vzdělávání žáků je zřejmé, že ne všichni vyučující respektují
stanovená kritéria průběžného hodnocení, což se promítá v odchylkách v hodnocení žáků
v některých předmětech. Přesto při uzavírání studia vykazují žáci převážně výborné
výsledky. Motivační oceňování a cílené zapojování žáků do různých rozšiřujíc íc h
vzdělávacích aktivit napomáhá rozvoji jejich klíčových kompetencí.
Výsledky žáků při ukončování vzdělávání jsou lepší než v průběhu studia. Ve sledovaném
období posledních dvou školních let téměř všichni žáci uspěli, třetina žáků prospěla
s vyznamenáním, zkoušku nekonali nebo neprospěli jen jednotlivci. V celostátním srovnání
v rámci skupiny stejných oborů vzdělání dlouhodobě dosahují žáci v didaktických testech
ve společné části maturitní zkoušky vždy lepších až výrazně lepších výsledků v jazycích
(českém, převážně anglickém, německém) i v matematice. Téměř pětina žáků úspěšně
skládá navíc zkoušku z dalšího cizího jazyka nebo matematiky. Škola vytváří motivač ní
prostředí ve vzdělávání, nejméně čtyři pětiny žáků od zahájení studia ve škole úspěšně
dokončily řádný cyklus vzdělávání. Kvalitu odborného vzdělávání dokládá úspěšnost
absolventů, téměř tři čtvrtiny žáků pokračují v terciárním vzdělávání, ostatní nacházejí
okamžité uplatnění ve svém oboru na trhu práce doma i v zahraničí.


                                         Závěry

Vývoj školy

Od posledního inspekčního hodnocení ředitelka přijala řadu opatření zaměřenýc h
na zefektivnění průběhu a zlepšení výsledků vzdělávání. Škola udržuje vysokou úroveň
poskytovaného odborného vzdělávání s výbornými výsledky žáků u maturitních zkoušek.
Vedení školy v souladu s potřebami i trendy ve vzdělávání realizovalo obměnu materiálně
technického zabezpečení a vybavení školy. Zvýšila se kvalifikační úroveň pedagogického
sboru. Dlouhodobá spolupráce se sociálními partnery příznivě ovlivňuje nejen výchovně
vzdělávací proces, ale i následné pracovní uplatnění absolventů.


Silné stránky
– dlouhodobá spolupráce s četnými sociálními partnery a výběr smluvních pracovišť
  přispívá ke kvalitnímu naplňování profilu absolventa a podporuje profesní uplatnitelno st
  absolventů na trhu práce (1.5)
– systematický rozvoj a efektivní využívání materiálního zázemí školy, vybavení učeben
  i odborných pracovišť umožňuje realizaci odborného vzdělávání na vysoké úrovni (2.4)
– výborná úroveň vzdělávání v předmětech praktické přípravy a přístup učitelů umožňuje
  rozvoj talentu a individuálního potenciálu žáků (4.4)
– výborné výsledky žáků při ukončování vzdělávání ve všech částech maturitní zkoušky
  (5.2)
– motivační prostředí pro dosahování výborných výsledků vzdělávání žáků (5.3)


                                            6/9
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz


Slabé stránky (oblasti ke zlepšení)
– méně efektivní kontrolní systém a nižší účinnost prováděné následné hospitační činnosti
  (2.1)
– v části výuky méně efektivní časové a organizační rozvržení činností, nižší míra využití
  aktivizujících metod, průběžné evaluace a didaktického závěru vyučovací jednotky pro
  závěrečnou reflexi výuky (4.2)
– v části výuky všeobecně vzdělávacích předmětů nižší míra diferenciace výuky vzhlede m
  k žákům s větším zájmem o vyučovaný předmět nebo rychlejším tempem práce
  a nedostatečné využívání sebereflexe vlastního učebního pokroku (4.3)
– poradenské služby nejsou systematicky zajišťovány, chybí jednotný systém podpory žáků
  s odlišným mateřským jazykem (6.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz


Doporučení pro zlepšení činnosti školy
– zefektivnit kontrolní systém s cílem poskytovat pedagogům kvalitní zpětnou vazbu
  o úrovni jejich pedagogické práce, hospitační činnost cíleně směřovat ke konkrétním
  doporučením pro zkvalitnění výuky a průběhu vzdělávání, důsledně sledovat účinnost
  přijatých opatření, sdílet závěry z hospitační činnosti s pedagogy na různých úrovních,
– v souladu s koncepčními záměry zacílit vzdělávání pedagogů na aktivizační metody
  a formy výuky a organizaci práce v hodině podporující diferenciaci výuky, způsob
  formativního hodnocení žáků a jejich vedení k vzájemnému hodnocení i sebehodnocení,
– efektivněji pracovat se závěry vyučovacích hodin, důsledně ověřovat splnění stanoveného
  vzdělávacího cíle,
– ve vyšší míře uplatňovat diferenciaci a individualizaci ve výuce vzhledem k rozdílným
  schopnostem a pracovnímu tempu žáků, více zapojovat žáky do evaluačního procesu,
  podporovat vzájemné hodnocení podle stanovených kritérií a sebereflexe vlastního
  pokroku,
– zefektivnit činnost školního poradenského pracoviště, oddělit funkci výchovného poradce
  a metodika prevence



                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně



                                            7/9
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Potvrzení ve funkci ředitelky školy s účinností od 1. 2. 2022, č.j. MHMP
      1763855/2021 ze dne 2. 11. 2021
 2.   Zřizovací listina příspěvkové organizace Střední odborná škola civilního letectví,
      Praha-Ruzyně ze dne 1. 4. 2011 se změnou schválenou usnesením Zastupitelstva
      hlavního města Prahy č. 28/115 ze dne 15. 6. 2017, jež nabyla účinnosti dne 1. 7. 2017
 3.   Výpis z rejstříku škol a školských zařízení – platný k termínu inspekční činnosti
 4.   Hodnocení a koncepce rozvoje školy platná k termínu inspekční činnosti
 5.   Školní vzdělávací program Letecký mechanik, 23-45-L/02 Letecký mechanik, platný
      od 1. září 2022, č.j.: SOŠ/565/2022
 6.   Školní vzdělávací program Letecký mechanik, 23-45-L/02 Letecký mechanik, platný
      od 1. září 2011, změna od 1. září 2014, revize obsahu 1. září 202
 7.   Školní vzdělávací program Avionik, 26-41-L/01 Mechanik elektrotechnik, platný od
      1. 9. 2022, č.j.: SOŠ/566/2022
 8.   Školní vzdělávací program Avionik, 26-41-L/01 Mechanik elektrotechnik, platný od
      1. 9. 2010, revize obsahu 1. 9. 2020
 9.   Školní vzdělávací program Obchodně provozní pracovník civilního letectví, 63-41-
      M/01 Ekonomika a podnikání, platný od 1. září 2022, č.j.: SOŠ/564/2022
10.   Školní vzdělávací program Obchodně provozní pracovník civilního letectví, 63-41-
      M/01 Ekonomika a podnikání, platný od 1. září 2018
11.   Školní řád, vnitřní řády odborných učeben a pracovišť platné k termínu inspekční
      činnosti
12.   Rozvrh vyučovacích hodin platný k termínu inspekční činnosti
13.   Třídní knihy – školní roky 2022/2023, 2023/2024 k termínu inspekční činnosti
14.   Vybraný vzorek evidence žáků (školní matrika) vedená k termínu inspekční činnosti
15.   Výroční zpráva – školní rok 2021/2022 a 2022/2023
16.   Záznamy z pedagogických rad, provozních porad a jednání předmětových komisí
      vedené ve školních letech 2022/2023 a 2023/2024 k termínu inspekční činnosti
17.   Plán DVPP a přehled DVPP platný k termínu inspekční činnosti
18.   Výběr z personální dokumentace pedagogických pracovníků vedené k termínu
      inspekční činnosti
19.   Dokumentace školního poradenského pracoviště vedená k termínu inspekční činnosti
20.   Dokumentace k bezpečnosti a ochraně zdraví žáků platná k termínu inspekční
      činnosti




                                           8/9
                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 PhDr. Bc. Tibor Slažanský, Ph.D.,
 školní inspektor, vedoucí inspekčního týmu

 Ing. Stanislava Grundová, školní inspektorka

 Mgr. Bára Papáková, školní inspektorka

 Mgr. Hana Vejrážková, školní inspektorka

 Bc. Šárka Snížková, kontrolní pracovnice

 Dr. Ing. Milan Kameník, přizvaná osoba

4. 3. 2024




                                            9/9
