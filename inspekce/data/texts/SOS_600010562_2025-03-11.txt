CSI0X00DFS7A




                                Česká školní inspekce
                                Liberecký inspektorát
                          Masarykova 801/28, 460 01 Liberec
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIL-332/25-L
                                       Sp. zn. ČŠIL-S-72/25-L


Název                               Střední průmyslová škola stavební, Liberec 1,
                                    Sokolovské náměstí 14, příspěvková organizace
Sídlo                               nám. Sokolovské 264/14, Liberec I-Staré Město, 460 01
                                    Liberec
E-mail                              sekretariat@stavlib.cz
IČO                                 46 747 982
Identifikátor                       600 010 562
Právní forma                        příspěvková organizace
Zastupující                         Mgr. Radek Cikl
Zřizovatel                          Liberecký kraj
Místo inspekční činnosti            nám. Sokolovské 264, Liberec
Inspekční činnost na místě          11. 3. 2025 − 13. 3. 2025

Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou podle
příslušných školních vzdělávacích programů, hodnocení naplnění školních vzdělávac íc h
programů a jejich souladu s právními předpisy a rámcovými vzdělávacími programy podle
§ 174 odst. 2 písm. b) a c) zákona č. 561/2004 Sb., o předškolním, základním, středním,
vyšším odborném a jiném vzdělávání (školský zákon), ve znění pozdějších předpisů.
                                   Charakteristika
Střední průmyslová škola stavební, Liberec 1, Sokolovské náměstí 14, příspěvková
organizace (dále „škola“) vykonává činnost střední školy s nejvyšším povoleným počtem
435 žáků. Poskytuje střední vzdělání s maturitní zkouškou v denní formě vzdělává ní
v oborech 36-46-M/01 Geodézie a katastr nemovitostí a 36-47-M/01 Stavebnictví.
Vzdělávání oboru Stavebnictví je promítnuto do dvou školních vzdělávacích programů
s názvy Architektura a konstrukce pozemních staveb a Projektování a konstrukce
dopravních staveb. Je nabízeno uchazečům každý školní rok. Přijímací řízení do oboru
vzdělání Geodézie a katastr nemovitostí bylo realizováno po šesti letech.
Škola v době inspekční činnosti evidovala ve 14 třídách 395 žáků, z toho 18 se speciálními
vzdělávacími potřebami s potřebou podpůrných opatření převážně druhého stupně.
Nevykazovala žáky s odlišným mateřským jazykem. Žádný z žáků se nevzdělával podle
individuálního vzdělávacího plánu. Zájem o obory vzdělání kontinuálně roste, za posledních
šest let o více než 25 %.


                         Hodnocení podmínek vzdělávání
Ředitel školy, který je ve funkci dvanáctým rokem, vychází z koncepce rozvoje školy z roku
2019 a její každoroční evaluace. Plán rozvoje zaměřený na čtyři stěžejních oblasti činnosti
školy se daří naplňovat zejména v oblasti partnerství a provozně-technické. V oblasti
vzdělávací jsou plněny úkoly zaměřené na propojení teoretické výuky s odbornou praxí,
podporu středoškolské odborné činnosti žáků a jejich zapojování do soutěží. Rezervy jsou
v naplňování cílů stanovených pro oblast personální – v podpoře vzdělávání učitelů
v moderní didaktice a metodice využitelné ve výuce. Oblastí pro zlepšení je zaměřit se
na mezinárodní spolupráci či zapojení do mezinárodních programů, které žákům umožní
získat zkušenosti ze zahraničí a podpořit rozvoj jejich jazykových kompetencí.
Organizační členění školy je přesně definováno. Část svých kompetencí ředitel vhodně
delegoval na svého zástupce, který je ve funkci čtvrtým rokem a je řediteli v oblasti řízení
školy významnou posilou. V tandemu je proces řízení funkční a efektivní. Oporou vedení
školy je pedagogický sbor, který se skládá z 38 převážně kvalifikovaných učitelů.
Nekvalifikovaní si vzdělání doplňují v rámci dalšího vzdělávání pedagogických pracovníků.
Plán vzdělávání má škola nastavený v tříletém cyklu. Z realizovaných vzdělávání od počátku
účinnosti plánu je zřejmé, že je více zaměřován na zvyšování odbornosti učitelů a méně již
na nové metody a formy práce se žáky uplatnitelné ve výuce. Odborný vzdělávací proces je
zajištěn převážně kvalitními odborníky z praxe, kteří zajišťují úzkou provázanost s reálným
pracovním trhem. Reagují na jeho aktuální požadavky a promítají je do odborné výuky.
Kontrolní činnost vzdělávání, která vychází z organizačního schématu školy, je na začátku
školního roku plánována, průběžně aktualizována a realizována jak ředitelem, tak
i vedoucími předmětových komisí, kteří následně ředitele školy o svých postřezích
informují. Ředitel tak má přehled a informace o kvalitě práce pedagogů. Po vyhodnocení je
s učiteli veden řízený rozhovor a jsou přijímána případná opatření ke zlepšení. Jejich
účinnost si ředitel ověřuje v následných hospitacích. Na základě hospitačních záznamů
vedení školy a hospitací provedených Českou školní inspekcí lze usuzovat, že
vyhodnocování práce pedagogů v rámci školy není zcela objektivní v hodnocení metod
a forem práce a průběh vzdělávacího procesu poskytuje žákům malou podporu rozvoje
gramotností a kompetencí.


                                            2/8
Osm předmětových komisí sdružuje učitele oborově blízkých předmětů. Na svých jednáních
se více zaměřují na organizační záležitosti, méně již na samotnou výuku. V rámci
předmětových komisí probíhá efektivní podpora začínajících učitelů.
Poradenské služby ve škole jsou zajišťovány školním poradenským pracovištěm, jehož členy
jsou výchovný poradce, který je zároveň školním metodikem prevence, a kariérová
poradkyně. Pracoviště standardně zajišťuje metodickou podporu pedagogům, zákonným
zástupcům žáků i samotným žákům. Výchovný poradce koordinuje realizaci doporučení
školských poradenských zařízení. Poskytování a účinnost podpůrných opatření ve spolupráci
s ostatními pedagogy a odborníky ze školského poradenského zařízení pravidelně
vyhodnocuje. Příležitostí ke zlepšení je zvýšení transparentnosti vedené dokumentace.
Kariérové poradenství se zaměřuje na směřování žáků v jejich dalším vzdělávání nebo jejich
vstupu do praxe. Témata prevence rizikového chování žáků jsou náplní třídnických hodin,
pravidelně jsou realizovány adaptační kurzy v prvním ročníku a organizovány preventivní
programy ve spolupráci s vnějšími partnery (např. Policie ČR, Komunitní centrum
TULIPAN).
Škola je ekonomicky stabilní. Trend vícezdrojového financování se zapojením školy
do projektů spolufinancovaných Evropskou unií umožňuje postupné zlepšování
materiálních podmínek pro vzdělávání. V odborných učebnách je pravidelně zajišťována
aktualizace programů pro odbornou výuku, škola získala nový software na rozpočtování
či program na tvorbu projektové dokumentace dopravních staveb. Škola nedisponuje
dostatečnými prostory pro samostatnému učení či k relaxaci žáků ani vlastním hřištěm.
Rozsáhlejší žákovská knihovna nabízí kromě titulů doporučené četby k maturitní zkoušce
i populárně naučnou literaturu, encyklopedie a odbornou literaturu, včetně odborných
periodik.
Škola se snaží zajistit žákům fyzické bezpečí. Podmínky k zajištění bezpečnosti a ochrany
zdraví jsou stanoveny ve školním řádu i v provozních řádech odborných učeben a žáci
jsou s nimi na začátku školního roku a průběžně seznamováni. Případné úrazy žáků jsou
evidovány, popř. odškodňovány v rámci legislativních požadavků.


                          Hodnocení průběhu vzdělávání
Hospitační činnost probíhala ve třídách všech ročníků obou vzdělávacích oborů jak
v předmětech všeobecně vzdělávacích, tak ve výuce odborné a praktické. Jejím společným
znakem byla vstřícná a partnerská atmosféra s promyšlenou strukturou hodiny. Vyučování
se vyznačovalo kvalitní odbornou připraveností učitelů a respektem žáků k dodržování
pravidel. I přes snahu vyučujících o motivaci a vzbuzení zájmu se ne vždy dařilo aktivizo vat
všechny žáky. V začátku hodiny bylo samozřejmostí sdělení tématu a náplně hodiny, méně
často i vzdělávacího cíle. Příležitostí ke zlepšení je efektivnější hospodaření s časem
v závěru vyučovacích jednotek (shrnutí klíčových informací, znalostí a dovedností,
zhodnocení hodiny učitelem i samotnými žáky ve vztahu k vytčenému cíli). Odborné
předměty byly vyučovány věcně správně.
V hodinách českého jazyka a literatury byli žáci připravováni k dílčím zkouškám maturitní
zkoušky (zejména k didaktickému testu a ústní zkoušce). Snaha průběžně vést žáky
ke kultivované, ucelené a plynulé mluvě a srozumitelné formulaci myšlenek měla jen
částečnou odezvu. Jejich samostatné verbální výstupy, např. referáty a prezentace, se
nevyskytly. Využití prezentační techniky a digitálních učebních materiálů bylo efektivní.
Vyučující respektovali jejich vlastní pracovní tempo, cílená diferenciace zadávaných úkolů
podle schopností žáků však zaznamenána nebyla.

                                            3/8
Výuka anglického jazyka probíhala výhradně v cílovém jazyce, což podporovalo rozvoj
percepce. Efektivní skupinová práce umožňovala rozvíjet komunikační kompetence žáků,
střídání činností působilo aktivizačně.
Vysoká aktivita žáků s rozvíjením logického myšlení byla zaznamenána v hodině
matematiky. Dynamické střídání jednotlivých forem práce evokovalo u žáků zdravou
soutěživost, využitím pestré škály metod všichni v hodině zažívali alespoň částečný úspěch.
Hodina byla připravena a nastavena tak, aby učitel vystupoval pouze v roli moderátora
a koordinátora jednotlivých činností. Během hodiny žáci neváhali hodnotit úspěšnější
spolužáky. V jejím závěru učitel se žáky zhodnotil jejich výkon i naplnění cíle, který byl
jasně vytyčen v začátku hodiny.
Odborná výuka v počítačových učebnách byla často součástí dlouhodobých projektů, kde
žáci samostatně vytvářeli prostřednictvím specializovaného programu zadanou část
vlastního díla. Výuka počítačové vizualizace, prezentace a projektování dopravních staveb
probíhala formou tandemového vyučování, oba pedagogové podporovali jednotlivé žáky
a individuálně jim pomáhali překonávat obtíže. Vzájemná podpora žáků byla zazname ná na
jen okrajově. V hodině CAD systémů převažovala vrstevnická vzájemná pomoc.
Výuka dalších odborných předmětů byla vedena převážně frontální metodou. Učitelé
poskytovali žákům výklad v logické i časové návaznosti s vysvětlováním nových pojmů.
Často vhodně uváděli příklady z regionu a podněcovali žáky k zapisování učiva. Výuka
neposkytovala dostatečný prostor pro vlastní práci s informacemi ani pro rozvíje ní
schopnosti plynule hovořit o maturitních tématech ve čtvrtých ročnících. V některých
předmětech byl výklad doplněn prezentací nebo interaktivním rozhovorem se žáky. Přesto
byla aktivita žáků často na velmi nízké úrovni. V části hospitovaných hodin odborných
předmětů byla efektivně využita samostatná práce k rozvoji odborných kompetencí žáků
(odborné kreslení, projektování dopravních staveb). Čtenářská gramotnost byla vhodně
rozvíjena při práci s odborným textem. V části hodin převaha činnosti učitele a nevyužití
aktivizujících výukových metod vedly k nerovnoměrnému zapojení žáků, někteří pouze
pasivně přejímali poznatky ve formě diktovaného zápisu. Jen ojediněle učitelé využili
ke zvýšení efektivity výuky formativní hodnocení či příležitosti pro vzájemné hodnocení
žáků. Ve sledovaných hodinách nebyla nastavována kritéria pro žákovské hodnocení, závěry
hodin se omezovaly na stanovení obsahu zkoušení v následující hodině. Žáci neměli prostor
pro vyjádření svých zkušeností s proběhlou výukou ani zhodnocení vlastního učebního
pokroku.
Výuka praktického charakteru se vyznačovala vysokou tvůrčí činností s individuá lním
přístupem. Žáci pracovali v odborně vedeném prostředí podporujícím vlastní učení, byli
vedeni k aplikaci získaných poznatků v teoretických odborných předmětech, k logickému
myšlení i ke kritickému zpracovávání získaných informací. V průběhu celého bloku
dostávali ke své činnosti zpětnou vazbu. Často se objevovaly kooperační formy vzdělává ní.
Pozitivem odborného vzdělávání (teoretického a praktického) je vysoká mezipředměto vá
synchronizace.


                          Hodnocení výsledků vzdělávání
Škola přijímá uchazeče o vzdělávání na základě transparentních a nediskriminačních kritérií,
která jsou zveřejněna na webových stránkách školy. Pořadí uchazečů určuje bodové
ohodnocení, na němž se ze 70 % podílí výsledek jednotné přijímací zkoušky a z 30 %
výsledky předchozího vzdělávání. Škola nemá stanovenu minimální bodovou hranici
pro přijetí uchazečů. Převis poptávky na obor Stavebnictví umožňuje škole přijímat

                                            4/8
ke vzdělávání žáky s převážně dobrými studijními předpoklady. Menší zájem o obor
Geodézie a katastr nemovitostí je zřejmý ze skutečnosti, že tato třída nebyla v prvním kole
přijímacího řízení naplněna a bylo vyhlášeno ještě kolo druhé.
Průběžné výsledky vzdělávání žáků vycházejí z klasifikace získávané při ověřování znalostí
a dovedností. Prospěch je pravidelně monitorován na pedagogických radách. Škola se
zapojuje do testování úrovně dosahovaných výsledků Českou školní inspekcí. K průběžným
výsledkům vzdělávání mají snadný přístup pedagogové, žáci i jejich zákonní zástupci
prostřednictvím elektronického      informačního     systému,   zákonní zástupci také
na rodičovských schůzkách či v rámci konzultací. Ve školním roce 2022/2023 prospělo
s vyznamenáním 9 % žáků školy, naproti tomu neprospívajících bylo 13 %, čtvrtině z nich
ředitel školy povolil opakování ročníku. Ve školním roce 2023/2024 prospělo
s vyznamenáním 11 % žáků a neprospívajících byla 3 %. Žákům, kteří nedosahují
očekávaných výstupů, poskytuje škola podporu zejména formou individuálních konzultací.
Absence žáků ve výuce dosahuje v rámci srovnatelných škol průměrných hodnot, ve školním
roce 2022/2023 činila 133,81 zameškané hodiny na žáka, z toho 3,23 hodiny neomluvené a
ve školním roce 2023/2024 to bylo 119,4 hodiny na žáka, z toho 2,03 neomluvené.
Od poslední inspekční činnosti došlo ke zvýšení úspěšnosti žáků u maturitních zkoušek.
Škola eviduje narůstající počet žáků, kteří využívají možnosti nahradit profilovou zkoušku
z anglického jazyka mezinárodně uznávaným certifikátem a podporuje přípravu uchazečů
k jeho získání. V jarním termínu školního roku 2022/2023 uspělo 67,6 % žáků. V podzimním
termínu maturitní zkoušku jich 9 % konalo poprvé. Ve školním roce 2023/2024 uspělo
v jarním termínu 64,5 % žáků, po podzimním termínu zbývá 6,3 % neúspěšných maturantů
v profilové části maturitní zkoušky. Po opravných termínech, ke dni inspekční činnosti, je
úspěšnost 96 %. S výjimkou matematiky jsou v celorepublikovém srovnání úspěšnosti dané
skupiny oborů průměrní.
Podpora talentovaných žáků probíhá především formou účasti v soutěžích organizova nýc h
stavebními firmami. V celostátním kole zvítězila žákyně se svým posterem tvořeným
konstrukčními výkresy a vizualizací projektované stavby. Do celostátního kola soutěže
DEKTALENT spoluorganizované Vysokým učením technickým v Brně postoupil žák
s projektem stavby, druhé místo získala žákyně školy v soutěži Heluz LEVEL UP se svým
projektem úsporného rodinného domu. Úspěchu v okresním kole dosáhla v uplynulé m
školním roce žákyně školy v konverzační soutěži z anglického jazyka. Úspěchy v oblasti
sportu zaznamenaly školní týmy v košíkové, florbalu a kopané na okresní úrovni, tým
orientačního běhu na krajské úrovni a vynikající 6. místo získal v republikovém finále tým
Středoškolského atletického poháru. Škola organizuje pro své žáky sportovně zážitkové
kurzy (lyžařský, turistický a cyklistický), které zároveň přispívají ke stmelování třídníc h
kolektivů.
Propojení teoretického vyučování s praxí podporují četné tematicky zaměřené exkurze.
Podporu ekologické výchovy představuje účast školy v projektu Recyklohraní, realizace
exkurzí do čistírny odpadních vod a spalovny odpadů nebo zapojení do projektu Metodika a
realizace komplexní ekologické výchovy ve spolupráci s libereckým ekocentrem.
Škola úspěšně monitoruje další vzdělávací či profesní dráhu svých absolventů, v posledních
dvou školních rocích pokračovalo přibližně 60 % absolventů ve vzdělávání na vysokých
či vyšších odborných školách, ostatní našli uplatnění v praxi.
Individuální zájmy žáků jsou rozvíjeny formou zájmové činnosti (Architektonický ateliér
a odborné kreslení, Matematický seminář, Seminář z anglického jazyka, sporty: sálová
kopaná, florbal, posilovna, lezecká stěna).

                                            5/8
Významnými sociálními partnery školy jsou Česká komora autorizovaných inženýr ů
a techniků činných ve výstavbě, Český svaz stavebních inženýrů, Svaz podnikatelů
ve stavebnictví. Přínosná je úzká spolupráce se zaměstnavateli ve stavebnictví, kteří nabízejí
žákům školy uplatnění i prospěchová stipendia v době studia.


                                          Závěry
Vývoj školy
– Daří se kontinuálně zvyšovat zájem o vzdělávání.
– Probíhá průběžná modernizace softwaru pro odbornou výuku.
– Postupná rekonstrukce školy přispívá ke zlepšení podmínek ve vzdělávání.
Silné stránky
– Široká síť sociálních partnerů podporuje osobnostní a sociální rozvoj žáků a přispívá
  ke zvýšení kvality a atraktivity odborného vzdělávání. (1.5)
– Praktické vyučování se vyznačuje velmi vysokou úrovní a účinným propojením
  s odborným teoretickým vzděláváním. (4.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Další vzdělávání pedagogických pracovníků se málo zaměřuje na rozšiřování znalostí a
  dovedností v oblasti moderních vyučovacích metod a forem práce. (2.3)
– V některých hodinách teoretické výuky byla patrná nižší míra aktivizace žáků a podpory
  jejich kooperativních dovedností. (4.2)
– Závěry hospitovaných hodin byly většinou formální, zpravidla chybělo upevnění učiva
  za aktivní účasti žáků, zhodnocení výuky žákem, učitelem, sebereflexe žáků a ověření
  míry splnění vzdělávacího cíle. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Podporovat vzdělávání učitelů v moderní metodách a formách práce žáků využitelnýc h
  ve výuce.
– V průběhu vzdělávání ve větší míře využívat kooperační formy výuky se zapojením všech
  žáků, podporovat náročnější komunikační dovednosti u žáků, diferencovat výuku,
  zařazovat vyhledávání informací.
– V závěrech všech hodin vymezit časový prostor pro shrnutí klíčových informací, znalostí
  a dovedností, zhodnocení hodiny učitelem i samotnými žáky ve vztahu k vytčenému cíli.
– Zaměřit se na mezinárodní spolupráci či zapojení do mezinárodních programů.




                                             6/8
                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1. Výpis z rejstříku škol a školských zařízení, ze dne 12. 2. 2025
 2. Koncepce rozvoje, březen 2019
 3. Dílčí koncepce a úkoly – výňatky z výročních zpráv 2021/2022, 2022/2023, 2023/2024
 4. Povolení výjimky o navýšení počtu žáků ve třídách ve školním roce 2024/2025, ze dne
    25. 7. 2024
 5. Organizační řád a kontrolní systém, ze dne 1. 9. 2021
 6. Plán dalšího vzdělávání pedagogických pracovníků na roky 2024-2027, ze dne
    26. 8. 2024
 7. Zápisy z jednání předmětových komisí, školní rok 2024/2025
 8. Plán hospitací ředitele školy, školní rok 2024/2025
 9. Plán hospitací vedoucích předmětových komisí, školní rok 2024/2025
10. Hospitační záznamy z provedené hospitační činnosti, školní rok 2024/2025
11. Souhrnná dokumentace k výchovnému poradenství a prevenci rizikového chování žáků,
    vedená ve školním roce 2024/2025
12. Smlouvy o zajištění odborné praxe žáků, školní rok 2024/2025 (vzorek)
13. Souhrnná dokumentace k hodnocení bezpečnosti a ochrany zdraví žáků, vedená k datu
    inspekční činnosti
14. Další dokumentace podle § 28 školského zákona vedená a platná ve školním roce
    2024/2025
15. Webové stránky školy




                                          7/8
                                        Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

  Ing. Jana Kočí, školní inspektorka,
  vedoucí inspekčního týmu                          ……………………………………….

  Mgr. Romana Jůnová, školní inspektorka            ………………………………………..

  Mgr. Jitka Šafaříková, školní inspektorka         ………………………………………..

  Mgr. Petr Hájek, přizvaná osoba                   ………………………………………..



4. 4. 2025




                                              8/8
