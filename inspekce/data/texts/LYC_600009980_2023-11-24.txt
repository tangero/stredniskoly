                                  Česká školní inspekce
                                   Plzeňský inspektorát
                               Koperníkova 26, 301 00 Plzeň
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIP-1143/23-P
                                       Sp. zn. ČŠIP-S-219/23 P


Název                               Střední odborná škola, Stříbro, Benešova 508
Sídlo                               Benešova 508, 349 01 Stříbro
E-mail                              skola@sosstribro.cz
IČO                                 68 783 728
Identifikátor                       600 009 980
Právní forma                        příspěvková organizace
Zastupující                         Mgr. Jarmila Kánská
Zřizovatel                          Plzeňský kraj
Místo inspekční činnosti            Benešova 508, Stříbro
                                    Revoluční 1431, Stříbro
                                    Sokolská 247, Stříbro
                                    Dukelská 894, Stříbro
Inspekční činnost na místě          24. 11. 2023 − 5. 1. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání poskytovaného podle
§ 174 odst. 2 písm. b) zákona č. 561/2004 Sb., o předškolním, základním, středním, vyšším
odborném a jiném vzdělávání (školský zákon), ve znění pozdějších předpisů, zjišťová ní
a hodnocení naplňování školních vzdělávacích programů podle § 174 odst. 2 písm. c)
školského zákona.
                                   Charakteristika
Střední odborná škola, Stříbro, Benešova 508 (dále „škola“), vykonává činnost střední školy,
domova mládeže a školní jídelny, v Revoluční 1431 jsou alokovány pronajímané prostory,
sloužící jako počítačové učebny. Školní hospodářství sídlí na adrese Stříbro, Dukelská 894.
Škola poskytuje střední vzdělání s maturitní zkouškou v oborech Agropodniká ní
(41-41-M/01), Veřejnosprávní činnost (68-43-M/01), Přírodovědné lyceum (78-42-M/05)
a Informační technologie (18-20-M/01).
Ve škole se k datu inspekční činnosti vzdělávalo celkem 320 žáků v 15 třídách. V termínu
inspekční činnosti bylo evidováno celkem 24 žáků se speciálními vzdělávacími potřebami
(dále také „SVP“) vzdělávaných na základě doporučení školských poradenských zaříze ní,
a dalších 21 žáků s odlišným mateřským jazykem s různou mírou jazykové bariéry.
Domov mládeže (dále také „DM“), sídlící na adrese Sokolská 247, Stříbro, zajišťoval ke dni
inspekce ubytování a výchovně vzdělávací činnost 33 žákům školy a 7 žákům Gymná zia
a Obchodní akademie Stříbro ve dvou výchovných skupinách.
V rámci hmotného zabezpečení poskytuje škola stravování (včetně celodenní stravy
ubytovaným v domově mládeže) žákům svým a také žákům z blízké základní školy.
V areálu školy sídlící autoškola nabízí žákům školy možnost získat řidičské oprávnění
za zvýhodněných podmínek.



                         Hodnocení podmínek vzdělávání
Ředitelka školy spolupracuje při vedení školy zejména se svými dvěma zástupci. Její
dlouhodobá nepřítomnost na pracovišti v kombinaci se současnou absencí statutárního
zástupce se negativně projevuje na koncepčním řízení a vedení školy, protože další zástupce
řeší zejména aktuální situaci a udržení kontinuity provozu. Písemně zpracovaná koncepce
ředitelky není v dostatečné míře sdílena se zástupci ani s pedagogickým sborem; ten
je seznamován pouze s dílčími úkoly.
Pedagogický sbor, z části nekvalifikovaný a neaprobovaný, prochází jen drobnými
změnami. Začínající učitelé se postupně začleňují do chodu školy zejména ve spolupráci
s přiděleným mentorem, vedení školy jejich pokrok na pravidelných schůzkách sleduje
a vyhodnocuje.
Hospitační činností jsou v aktuálním školním roce pověřeni zástupci ředitelky, probíhá
s využitím připraveného formuláře a s důsledným vyhodnocením. Hospitační činnost
je plánována a zpravidla ohlašována s předstihem, probíhá však také neohlášeně. V případě
zjištěných nedostatků jsou s pedagogy problémy prodiskutovány, a jejich odstranění
je sledováno při následných kontrolách. S výsledky a poznatky z hospitační činnosti je
seznamována příslušná předmětová komise. Předmětové komise se scházejí přibližně třikrát
ročně, projednávají aktuální potřeby školy (nákupy pomůcek a učebnic, vzdělávání žáků se
SVP, účast v soutěžích, přijímací a maturitní zkoušky), nejsou však primárně zaměřeny
na cílený profesní rozvoj pedagogů v oblasti účinných vzdělávacích strategií. Další
vzdělávání pedagogických pracovníků probíhá na základě nabídky vzdělávacích instituc í
a zájmu pedagogů, vedením školy vzdělávací plán pro školní rok 2023/2024 připraven není.
Řízení a metodickému vedení výchovné činnosti v domově mládeže není ze strany vedení



                                            2/9
školy věnována dostatečná pozornost, hospitační činnost zde neprobíhá, další vzdělává ní
pedagogických pracovníků je opomíjeno.
Školní poradenské pracoviště je tvořeno výchovnou poradkyní a školním metodikem
prevence. Ti zabezpečují poradenské služby žákům, zákonným zástupcům i pedagogic kým
pracovníkům v součinnosti s vedením školy i dalšími pedagogy, zejména třídními učiteli.
Ve škole funguje žákovský parlament, jehož zástupci se pravidelně scházejí, projednávají
aktuální podněty směrem k vedení i do žákovských kolektivů a připravují školní akce.
Vedení školy usiluje ve spolupráci se zřizovatelem o optimální podmínky k poskytování
kvalitní výuky. Budova je vybavena recepcí, vchody jsou zabezpečeny a během výuky
uzamčeny proti vniknutí nežádoucích osob. Některé prostory jsou monitoro vá ny
kamerovým systémem. Kmenové i odborné učebny jsou dostatečně a vhodně vybaveny
pomůckami i IT technologiemi. Hygienicky a prostorově nevyhovující nefunkční školní
tělocvičnu nahradí moderní multifunkční budova, vznikající na školním pozemku. Tam
budou alokovány také nové odborné učebny, jejichž akutní nedostatek momentálně škola
vyřešila pronájmem prostor v budově vedlejší základní školy.
Školní hospodářství je zaměřeno zejména na rostlinnou výrobu v oboru Agropodniká ní.
Jeho součástí jsou velké skleníky, zahrada, 20ha zemědělský pozemek a učebna odborné
praxe. Praktická výuka zaměřená na chov zvířat je realizována ve smluvně zajištěnýc h
podnicích, kde se žáci seznamují s nejmodernějšími technologiemi. Praktická výuka
ostatních oborů probíhá formou stáží, exkurzí, přednášek externích pracovníků i souvislé
praxe u smluvních partnerů i na půdě školy.
Školské ubytovací zařízení disponuje devatenácti dvou a třílůžkovými pokoji, společnou
klubovnou, sportovní místností, kuchyňkou a na každém patře sociálním zařízením
a sprchami. V celém objektu mají žáci možnost připojení na internet. Pravidla i vnitřní řád
školského zařízení jsou zveřejněny na nástěnkách, vedle místnosti pro vychovatele jsou
k dispozici důležité informace o aktivitách v zařízení, kontakty na vychovatele, nabídka
volnočasových aktivit a jídelníček.


                          Hodnocení průběhu vzdělávání
Škola vyučuje obory vzdělání v souladu s rozhodnutím o zařazení do sítě škol a školských
zařízení. Výuka probíhá podle školních vzdělávacích programů (dále „ŠVP“).
Pedagogové při sledované výuce českého jazyka, dějepisu a dalších společenskověd níc h
předmětů byli na výuku připraveni, při výuce se opírali o virtuální i tištěné materiály. Žáci
dodržovali pedagogy nastavená pravidla, v případě vhodně zvolených metod a forem práce
se aktivně zapojovali do výuky a spolupracovali s učiteli. Převážně využitá frontální výuka,
zpravidla doplněná řízenou diskusí s jednotlivými žáky a samostatnou prací, byla jen
ojediněle střídána se skupinovou kooperací žáků. Pedagogové často zdůrazňo va li
mezipředmětové vztahy, propojovali výuku s realitou uváděním příkladů z regionu,
důsledně dbali na správnou terminologii a zdůrazňovali její význam. Příprava k maturitní
zkoušce probíhala jednotně napříč ročníky, při výuce byla zřejmá společná strategie
nastavená předmětovou komisí. Úkoly, zadávané v hodinách, byly vždy stejné pro celý
kolektiv. Přes znalost potřeb jednotlivých žáků se SVP k nim nebylo přistupová no
individuálně, podpora byla sledována pouze v poskytování delší časové dotace na řešení
úloh. Vyhledávání informací v alternativních zdrojích při sledované výuce chybělo zcela,
žákům bylo učivo překládáno pouze k zapamatování,                   ojediněle vyhledá va li
v připraveném textu. Vrstevnické hodnocení nebo sebehodnocení v hodinách neprobíhalo.


                                            3/9
Absence těchto postupů, stejně jako nedostatečné shrnutí a vyhodnocení cílů výuky
ve spolupráci žáků s pedagogem se projevuje v nedostatečné podpoře komunikač níc h
kompetencí.
Výuka anglického a německého jazyka probíhala v klidné pracovní atmosféře, žáci
dodržovali stanovená pravidla a instrukce pro realizované aktivity. Vyučující plánovali
učivo v souladu s kurikulem školy i s ohledem na jazykovou úroveň konkrétní skupiny žáků.
V průběhu sledované výuky dávali přednost osvojování jazykových prostředků (mluvnice)
nebo receptivním řečovým dovednostem (poslech a čtení s porozuměním), méně prostoru
věnovali vlastní komunikaci žáků v cílovém jazyce. Minimálně byly zařazovány motivač ní
činnosti, většina úkolů byla zpracovávána frontální a individuální formou práce, interakce
mezi žáky byla zaznamenána zřídka. Vyučující poskytovali žákům okamžitou zpětnou vazbu
ke konkrétním odpovědím, hodnocení naplnění cíle výuky, žákovského pokroku či další
prostředky formativního hodnocení nebyly využity.
V hospitovaných hodinách matematiky a přírodovědných předmětů byla patrná snaha
vyučujících o nastavení bezpečné pracovní atmosféry s důrazem na vazbu s reálným
prostředím, zkušenostmi žáků a mezipředmětové vazby. V hodinách převládala frontální
výuka s využitím informačních technologií pro prezentaci nového učiva ve formě
videoukázek nebo sdílených poznámek, pro větší názornost využila přibližně třetina
vyučujících i názorných pomůcek, případně modelů. Žáci se během výuky vyjadřova li
zpravidla jednotlivě; kooperativní spolupráce, obhajoba vlastních názorů či prostor pro
kreativní myšlení, byť účelné a efektivní, byly zařazovány do výuky pouze zřídka. Vyučujíc í
poskytovali žákům průběžnou zpětnou vazbu, někteří s nimi vyhodnocovali i naplnění cílů
a témat výuky. Jen výjimečně byla sledovaná výuka efektivně diferenciována v rámci
obsahu, zdrojů nebo problémových úloh k řešení v závislosti na nadání, zájmu nebo dalších
specifických potřebách žáků.
Sledovaná teoretická výuka odborných předmětů oboru Agropodnikání se nesla v duchu
profesionálního přístupu vyučujících, čerpajících znalostí ze své bohaté praxe, jednu z hodin
(chov zvířat) vedl dokonce odborník smluvního partnera školy, kde žáci absolvují praxi.
V hodinách převažovala frontální forma výkladu se snahou o aktivní dialog se žáky
s využitím jejich reálných zkušeností a znalostí. Zařazení skupinových forem výuky bylo
efektivní a účelné vzhledem k cílům hodin.
Při realizaci praktické výuky téhož oboru je zejména pro rostlinou výrobu využívá no
školního hospodářství. V 1. a 2. ročníku žáci získávali potřebnou zručnost, znalosti
a dovednosti spojené s pěstováním rostlin při práci ve sklenících, kde se zabývají
zpracováním půdy, pěstováním rostlin a jejich využitím. Ve 3. a 4. ročníku si své
agrotechnické a technologické znalosti a dovednosti spojené s pěstováním rostlin ověřovali
a rozšiřovali na zemědělských pozemcích. Dostupná zemědělská technika a stavební zázemí
je funkční a v dobrém stavu, místy však již neodpovídá současným moderním požadavkům.
Praktická výuka zaměřená na chov zvířat je realizována ve smluvně zajištěných podnicích,
kde se žáci seznamovali s nejmodernějšími technologiemi v oboru. Organizace a průběh
praktického vyučování ve škole je dostačující. Výuka naplňuje základní praktické
požadavky kladené na absolventy zemědělského oboru.

Pedagogičtí pracovníci v DM pořádají pro žáky vhodné sportovní (florbal, volejbal, fotbal,
vybíjená), rukodělné a volnočasové aktivity (společné vaření, návštěva historick ýc h
památek v okolí, turistické výlety, grilování, pěstování zeleniny a květin atd.), poskytují jim
možnost doučování …a pomáhají jim s přípravou na vyučování.




                                             4/9
                          Hodnocení výsledků vzdělávání
O vzdělávací nabídce a způsobu přijímání žáků škola informuje především prostřednictvím
webových stránek školy, pomocí inzerce, a při dnech otevřených dveří. V posledních letech
je patrný nárůst počtu zájemců o studium, první ročníky jsou plně obsazeny.
O výsledcích vzdělávání jsou zákonní zástupci informováni primárně prostřednictvím
školního elektronického informačního systému a na pravidelně svolávaných třídníc h
aktivech. Ve škole neprobíhají vzhledem k odlišnosti jednotlivých oborů žádná srovnávací
testování napříč ročníky, škola se však pravidelně účastní výběrového zjišťování výsledků
vzdělávání Českou školní inspekcí zpravidla s průměrnými a podprůměrnými výsledky
v porovnání s ČR. Nastavováním procesů, vedoucími ke zlepšení tohoto stavu jsou pověřeny
předmětové komise. Velký důraz je kladen na přípravu a následné výsledky žáků
u maturitních zkoušek. Dosažené výsledky (kde dochází k mírnému pozitivnímu posunu)
vedení vyhodnocuje na základě statistiky pořadatele zkoušek i zřizovatele společně
s předmětovými komisemi a reaguje nastavováním dalšího vzdělávání i delegací pedagogů
do maturitních tříd při tvorbě úvazků v dalších letech.
Výchovná poradkyně koordinuje poskytování podpůrných opatření žákům na základě
doporučení školských poradenských zařízení. V pravidelných intervalech jejich účinnost
vyhodnocuje ve spolupráci s ostatními pedagogy. V případě potřeby poskytuje konzultace
žákům, zákonným zástupcům i pedagogům, účastní se řešení výchovných problémů žáků.
Komunikuje průběžně s příslušnými pedagogicko-psychologickými poradnami či speciálně
pedagogickými centry. Prevence rizikového chování se realizuje podle zpracovaného plánu,
který vychází z aktuálních potřeb žákovských kolektivů. K rozvoji prosociálních vazeb
v novém kolektivu a adaptaci na střední školu je každoročně pořádán Go Kurz. Preventivní
témata jsou průběžně zařazována do výuky odpovídajících předmětů a jsou též součástí
rozličných výjezdních programů. Ve spolupráci s externími partnery se realizují specifick y
zaměřené přednášky či besedy. Pro předcházení nežádoucímu chování žáků jsou rovněž
pravidelně využívány třídnické hodiny. Pomoc žákům ohroženým školním neúspěchem je
v kompetenci jednotlivých učitelů, škola nemá písemně zpracovanou strategii předcházení
školní neúspěšnosti, která by poskytovala propracovaný a sdílený postup školy v těchto
případech. V rámci kariérového poradenství jsou žákům poskytovány konzultace
a zprostředkovávány užitečné informace k navazující profesní či studijní dráze.
Kromě spolupráce s více než 90 sociálními partnery při poskytování praktické výuky
kooperuje škola s řadou vzdělávacích institucí. Spolupráce s ČVUT umožňuje škole získat
potřebnou informační techniku (počítače, 3D tiskárny), s Českou zemědělskou univerzito u,
katedrou pedagogiky, spolupracuje jako cvičná škola v oblasti řízené pedagogické praxe
institutu pro vzdělávání a poradenství. Dlouhodobě funguje i spolupráce s lékařskou fakultou
Univerzity Karlovy v Plzni, zejména v oblasti lékařských přednášek pro žáky a školení pro
zaměstnance. Žáci oborů Agropodnikání a Přírodovědného lycea mají možnost po třetím
ročníku vycestovat na tříměsíční odbornou praxi do Švýcarska na zemědělské farmy.
K rozvoji klíčových kompetencí a nadání žáků dochází kromě výuky zejména spoluprací při
organizování a realizaci akcí pro okolní školy a veřejnost a aktivní účastí v řadě projektů
různého rozsahu a vzdělávacích a odborných soutěžích (např. Hackathon). Pro veřejnost jsou
každoročně určeny Dožínky s průvodem, věnci a hudbou, probíhající v polovině září.
Třídenní Dny školní zahrady, probíhající na školním hospodářství, jsou, kromě veřejnosti,
určeny pro mateřské a základní školy v blízkém okolí. V posledních letech žáci organizují
Mikulášskou besídku, při níž navštěvují kromě mateřských škol i Dům pečovatelské služby.
Na dalších akcích, probíhajících ve městě, škola aktivně participuje (Noc vědců, Světluška).



                                            5/9
Spolupráce vychovatelek DM se zákonnými zástupci a s učiteli škol, v nichž se vzděláva jí
svěření žáci, probíhá na standardní úrovni. Vychovatelky mají přehled o docházce do školy
i studijních výsledcích ubytovaných žáků, neboť se pravidelně zúčastňují porad
i pedagogických rad Střední odborné školy Stříbro. Zajištěno je také předávání aktuálníc h
informací o žácích Gymnázia a Obchodní akademie Stříbro. Zaručen je tak jednotný přístup
pro podporu osobnosti žáků. DM se aktivně zapojuje do příprav dožínek, spolupracuje
s vnějšími partnery, a to především s TJ Baník Stříbro a s Městským kulturním střediskem.



                                        Závěry
Vývoj školy
– Od poslední inspekční činnosti došlo ve škole k radikálnímu nárůstu počtu žáků (na více
  než dvojnásobek), žáků-cizinců a žáků se speciálními vzdělávacími potřebami a úměrně
  s tím i zaměstnanců školy.
– Výrazně narostl počet žáků ubytovaných v domově mládeže (z 24 na 40), počet
  výchovných skupin a vychovatelek.
– Došlo ke změně na pozici výchovné poradkyně.
– Vzdělávací nabídka byla rozšířena o obor Informační technologie (18-20-M/01).
– Škola prošla postupnou rekonstrukcí budovy a modernizací učeben včetně vybavení, staví
  se nová tělocvična a další odborné učebny.


Silné stránky
Střední škola
– Dlouhodobá spolupráce školy s externími partnery, možnosti zahraničních stáží pro žáky
  i pedagogy, úzké propojení teoretické a praktické výuky a aktivní zapojení školy
  do veřejného života posiluje kvalitu vzdělávání a umožňuje žákům získávat kompetence
  pro úspěšný vstup do zaměstnání. (1.5)


Slabé stránky (oblasti ke zlepšení)
Střední škola
– Předložená koncepce ředitelky školy není široce sdílena, a to ani s dalšími členy vedení
  školy. Zástupce ředitelky řeší zejména aktuální situaci a akutní potřeby školy. (1.1)
– Plány dalšího vzdělávání pedagogických pracovníků pro aktuální školní rok neexistují.
  Vzdělávání probíhá pouze na základě nabídky vzdělávacích institucí a odborného zájmu
  pedagogů, nikoliv na základě potřeb školy. (3.5)
– Pedagogové nenabízejí při výuce aktivity a činnosti využívající a podporující kreativitu
  nebo samostatné bádání. Žáci neporovnávají různé návrhy řešení problémových úloh,
  nepoužívají samostatně digitální technologie k vyhledávají a analýze informací z různých
  zdrojů a v různých podobách. (4.2)




                                           6/9
– Žáci si v hospitovaných hodinách nemohli vybírat z úloh odlišné kognitivní náročnosti.
  Pedagogy poskytovaná podpora při řešení učebních úloh byla jen zřídka odpovídajíc í
  individuálním schopnostem a potřebám žáků. V hodinách nebyli vhodně podporováni
  nadaní žáci. (4.3)
Domov mládeže
– Řízení a metodickému vedení činnosti v domově mládeže není věnována dostatečná
  pozornost vedení školy, hospitační činnost zde neprobíhá. (2.1)
– Pedagogové v domově mládeže se v aktuálním školním roce profesně nevzdělávají. (3.5)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz


Doporučení pro zlepšení činnosti školy
– Sdílet koncepci a strategii rozvoje školy s širším vedením školy a pedagogickou radou,
  určit osobní zodpovědnost za konkrétní úkoly, vyplývají z tohoto dokumentu.
– Pokračovat v úsilí při hledání kvalifikovaných vyučujících.
– Při plánování dalšího vzdělávání pedagogických pracovníků zohlednit potřeby školy
  a rezervy v kvalitě výuky.
– Zefektivnit podporu začínajících pedagogů, při hospitační činnosti věnovat pozornost
  plánování a vyhodnocování naplnění cílů výuky.
– Pokračovat v obnově pomůcek, zázemí a zemědělské techniky pro praktickou výuku.
– Účelně podporovat ve výuce nadané žáky.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Zřizovací listina Střední odborné školy, Stříbro, Benešova 508 vydaná Plzeňským
      krajem ve znění dodatku č. 13 dne 30. 6. 2017 pod čj.: ŠMS/9161/17
 2.   Jmenování do funkce ředitelky Střední odborné školy, Stříbro, Benešova 508
      s účinností od 1. 8. 2012, vydané Krajským úřadem Plzeňského kraje dne 30. 5. 2012
      pod čj.: ŠMSPers/35/12 s platností na 6 let
 3.   Dodatek ke jmenování do funkce ředitelky školy vydaný Krajským úřadem
      Plzeňského kraje dne 20. 5. 2015 pod čj.: ŠMPers/45/15, kterým se mění doba
      jmenovaní na neurčito.



                                            7/9
 4.   Osvědčení o absolvování studia pro ředitele škol a školských zařízení č. 13-0001-01
      vydané dne 3. 7. 2014 Krajským centrem vzdělávání a jazykovou školou Plzeň
 5.   Jmenování do funkce statutárního zástupce ředitelky školy s účinností od 1. 8. 2012
 6.   Jmenování do funkce zástupce ředitelky školy s účinností od 1. 8. 2012
 7.   Výpis z rejstříku škol ze dne 2. 1. 2024 - aktuální stav
 8.   Výroční zpráva o činnosti školy za školní rok 2022/2023
 9.   Zápisy z jednání pedagogické rady za školní roky 2022/2023 a 2023/2024
10.   Školní vzdělávací programy pro obory vzdělávání Informační technologie,
      Agropodnikání, Veřejnosprávní činnost a Přírodovědné lyceum ve verzi platné
      od 1. 9. 2023
11.   Školní vzdělávací program domova mládeže platný ve školním roce 2023/2024
12.   Vnitřní řád domova mládeže a provozní řády kuchyňky a sportovní místnosti pro
      školní rok 2023/2024
13.   Strategie a koncepce rozvoje školy platná ve školním roce 2023/2024.
14.   Třídní knihy pro školní rok 2023/2024
15.   Deníky výchovných skupin pro školní rok 2023/2024 (součásti: Plány výchovné
      činnosti na jednotlivé měsíce, Týdenní programy)
16.   Zápisy z jednání předmětových komisí za školní roky 2022/2023 a 2023/2024
17.   Doklady o dosaženém odborném vzdělání pedagogických pracovníků
18.   Prezenční listiny ze společných shromáždění v klubovně DM – seznámení žáků
      s vnitřním řádem DM, poučení o bezpečnosti – na školní rok 2023/2024
19.   Dokumentace domova mládeže vedená ve školním roce 2023/2024 včetně plánu
      práce, přihlášek, vycházkové knihy a osobních složek žáků
20.   Rozpis přímé pedagogické činnosti pro školní rok 2023/2024
21.   Dokumentace školního poradenského pracoviště vedená ve školním roce 2023/2024
      včetně složek žáků se speciálními vzdělávacími potřebami
22.   Kniha úrazů žáků vedená pro školní rok 2022/2023 a 2023/2024




                                          8/9
                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy




 Mgr. Martin Milota, školní inspektor, vedoucí inspekčního týmu




 Mgr. Jana Bervidová, školní inspektorka




 Mgr. Alena Wirthová, školní inspektorka




 Ing. Josef Malík, odborník na vzdělávání v agrooborech




 Ing. Václava Matasová, kontrolní pracovnice




17. 1. 2024




                                           9/9
