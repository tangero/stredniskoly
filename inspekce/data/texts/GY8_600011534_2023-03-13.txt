                                   Česká školní inspekce
                                Inspektorát v Kraji Vysočina
_____________________________________________________________________________________________________ _______




                         IN S P E K Č N Í ZP R ÁVA
                                           Čj. ČŠIJ-310/23-J


Název                                Gymnázium, Střední odborná škola a Vyšší odborná
                                     škola Ledeč nad Sázavou
Sídlo                                Husovo náměstí 1, 584 01 Ledeč nad Sázavou
E-mail                               sekretariat@gsv365.cz
IČO                                  60 126 647
Identifikátor                        600 011 534
Právní forma                         příspěvková organizace
Zastupující                          Mgr. Ivana Vitisková
Zřizovatel                           Kraj Vysočina
Místo inspekční činnosti             Husovo náměstí 1, Koželská 551 a Poštovní 405
                                     Ledeč nad Sázavou
Inspekční činnost na místě           13. 3. − 16. 3. 2023


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Zjišťování a hodnocení podmínek, průběhu a výsledků vzdělávání, a to podle přísluš nýc h
školních vzdělávacích programů, zjišťování a hodnocení naplnění školních vzdělávac íc h
programů a jejich souladu s právními předpisy a rámcovými vzdělávacími programy
podle § 174 odst. 2 písm. a), b), a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.
                                   Charakteristika
V souladu se zápisem v rejstříku škol a školských zařízení vykonává právnická osoba
Gymnázium, střední odborná škola a vyšší odborná škola Ledeč nad Sázavou (dále škola)
činnost střední školy, vyšší odborné školy, školní jídelny a školní jídelny-výdejny.
Celkem se ve škole vzdělává 417 žáků, v tom 286 na gymnáziu, 94 na střední odborné škole
a 37 na vyšší odborné škole.


                         Hodnocení podmínek vzdělávání
Ředitelka školy v dlouhodobém záměru na období 2023 až 2026 stanovila strategické cíle
pokrývající základní činnosti školy. U každého strategického cíle byla provedena SMART
charakteristika. Od poslední inspekční činnosti došlo ke splnění cílů v materiální oblasti
zřízením mediální učebny na střední odborné škole a vybudováním chemické a biologické
laboratoře na gymnáziu. Škola se zároveň stala centrem pro pravidelné setkávání chemiků
v rámci projektu Elixír do škol probíhajících zejména formou workshopů, na kterých
si pedagogové experimenty zkouší v roli žáků.
Škola pravidelně vyhodnocuje měsíční a roční plán akcí na pravidelných provozníc h
poradách. Dlouhodobá spolupráce s místními firmami formou workshopů účinně podporuje
propagaci nabízených oborů na odborné škole. Škola se intenzivně zaměřuje na public itu
na sociálních sítích.
Další vzdělávání pedagogických pracovníků probíhá jak formou osobní účasti pedagogů
na vzdělávacích akcích, tak formou webinářů. Pozitivním prvkem je pravidelné roční
sebehodnocení pedagogů s následnou zpětnou vazbou od vedení školy a kolegů
při vzájemných hospitacích. Ve škole působící začínající pedagogové vždy mají svého
uvádějícího učitele a zároveň je nastaven funkční plán, který je pravidelně vyhodnocován.


                          Hodnocení průběhu vzdělávání
V hospitovaných hodinách byla příjemná atmosféra a žáci projevovali zájem o výuku.
V některých hodinách byla zaznamenána funkční podpora kritického myšlení a efektivní
rozvoj komunikativních kompetencí žáků. Pozitivním prvkem bylo účelné využívá ní
mezipředmětových vztahů. Pedagogové dávali žákům dostatek prostoru pro zpracování
úkolů, po nichž následovalo společné vyhodnocení s poskytováním zpětné vazby ze strany
pedagogů. Docházelo k účelnému využívání digitálních technologií pedagogem
a k efektivnímu rozvoji digitálních kompetencí žáků. Pouze v části z hospitovaných hodin
byla sledována skupinová práce, či práce ve dvojicích. Převažovala frontální výuka doplněná
řízeným rozhovorem s nižší aktivizací žáků. Ve většině hodin docházelo při stanovení cíle
k záměně za téma hodiny a důsledkem toho byly neefektivní závěry hodin, kdy pedagogové
nemohli efektivně zhodnotit dosažení cíle hodiny. Současně chybělo i vzájemné hodnocení
a sebehodnocení žáků. Jen minimálně byla zaznamenána diferenciace činností vedoucí
k rozvoji individuality žáků a jejich studijních předpokladů.
Hospitované učební dny praktického vyučování byly účelně organizovány. Vyučujíc í
v úvodu žáky vhodně motivovali a důsledně trvali na dodržování technologických postupů.
Činnosti žáků účelně navazovaly na odborné předměty teoretické výuky. Byly promyšle ně
zaměřeny na prohlubování a rozvoj jejich dovedností a návyků, spojených s výkonem
konkrétní budoucí profese žáků. Vyučující vždy využívali vhodné metody a formy práce
(např. výklad, instruktáž, praktické ukázky a běžně byla využívána práce s chybou) a účelně


                                           2/6
propojovali teoretické vzdělávání s reálnou praxí. Tím byly vytvořeny vhodné předpoklady
pro rozvoj žákovských kompetencí a individuální přístup. V nižších ročnících byly zdařile
preferovány činnosti rozvíjející manuální dovednosti žáků, ve vyšších ročnících uplatnění
diferencovaných činností s akcentem na aktuální trendy v daném oboru. Hodnocení dílčích
i finálních výstupů vyučující žákům podrobně zdůvodňovali a poskytovali jim cennou
zpětnou vazbu využitelnou pro jejich další učení. Jejich individuální přístup promyšle ně
usměrňoval stanovené činnosti žáků, kteří pracovali se zájmem a každý svým tempem.
Přínosné bylo vždy účelné zhodnocení učebního dne nejen vyučujícími, ale i samotnými
žáky.


                          Hodnocení výsledků vzdělávání
Výsledky vzdělávání škola průběžně sleduje, vyhodnocuje na úrovni tříd a jednotlivc ů
a účelně přijímá případná opatření. Pro zpětnou vazbu o kvalitě poskytované výuky využívá
škola také testování externím subjektem. Aktuálně se ho dobrovolně účastnili zájemci
převážně z řad žáků gymnázia, kteří získali posouzení úrovně dovedností v anglickém jazyce
a studijních předpokladů, jako jedno z vodítek při rozhodování o další profesní dráze.
Výsledky testování využívají následně vyučující pro cílenou podporu uvedených žáků.
V posledních třech školních letech byli úspěšní všichni žáci při ukončování studia
závěrečnou zkouškou a všichni studenti při ukončování studia absolutoriem. V posledním
školním roce byli u maturitní zkoušky žáci gymnázia úspěšnější v porovnání s průměrnými
republikovými výsledky gymnázií. Žáci odborných oborů dosáhli lepších výsledků
v českém jazyce a matematice, avšak ve srovnání s odpovídající skupinou oborů měli
výrazně vyšší neúspěšnost v cizím jazyce. Škola operativně reagovala poskytováním
doučování a možnosti individuálních konzultací žákům s horšími studijními výsledky
a důslednější přípravou na maturitní zkoušku v rámci povinné výuky.
Škola vytváří podnětné podmínky pro všeobecné teoretické, odborné i praktické vzdělává ní,
přičemž reaguje na vývoj potřeb žáků a studentů trhu práce. Dokladem je např. rozšíření
nabídky povinně volitelných předmětů o podnikatelské činnosti pro žáky gymná zia.
Tradičně probíhají např. zájezdy do zahraničí, příprava na mezinárodní jazykové zkoušky,
tvůrčí psaní, čtenářské dílny, veletrh fiktivních firem, zapojení do projektů (např. Příběhy
našich sousedů, ENERSOL, Učíme se ze života pro život 2, Erasmus+, Poznáváme svět),
přednášky, besedy a projektové dny, spolupráce s regionálními firmami a instituce mi
i se středními a vysokými školami.
Kvalitu     poskytovaného     vzdělávání     dokládají     úspěchy     žáků    v soutěžích
a olympiádách s různorodým zaměřením (např. jazykové, matematické, přírodovědné,
prezentiády, kybersoutěže, sportovní, odborné), často s postupem do krajských,
popř. republikových kol. Významnou úlohu hrají nabízené volnočasové aktivity,
které podporují rozvoj zájmů žáků (např. v chemii, logice, modelování, astronomii a tvorbě
školního časopisu).
Ke kvalitnímu naplňování profilu absolventa přispívá úzká spolupráce s profesními
a sociálními partnery v oblasti zajišťování praktického vyučování na reálných pracovištíc h.
Činnosti žáků a studentů na smluvních pracovištích škola důsledně sleduje a vyhodnoc uje.
Odborné kompetence žáků, studentů a učitelů škola účinně rozvíjí i prostřednictvím
spolupráce s dalšími školami. Významná jsou zapojení do výměnných programů
či společných projektů u nás i v zahraničí (Slovensko, Finsko).
Školní poradenské pracoviště tvoří dva výchovní poradci a metodik prevence, jež si účinně
předávají informace a mají účelně delegované kompetence. Spolupráce s vedením školy


                                            3/6
a pedagogy vede k efektivnímu řešení případných problémů. V posledních dvou školních
letech byly řešeny ojedinělé případy rizikových jevů, k nimž byla přijata opatření a jejich
funkčnost je důsledně sledována. Žákům s odlišným mateřským jazykem byly vytvořeny
plány pedagogické podpory a jejich funkčnost je průběžně sledována a vyhodnocována.


                                         Závěry
Vývoj školy

– zkvalitnění materiálních podmínek se pozitivně promítá do výchovně vzdělávací práce
  školy

Silné stránky

– dlouhodobá systematická spolupráce s vnějšími partnery zvyšující kvalitu vzdělává ní
  a propagaci nabízených oborů
– účinný demokratický styl řízení funguje a je patrný při vzájemné kooperaci všech aktérů

Slabé stránky a/nebo příležitosti ke zlepšení

– neefektivní závěry hodin s absencí sebehodnocení a vzájemného hodnocení žáků
– nedostatek efektivních metod a forem výuky s nízkou aktivizací žáků
– nízká diferenciace činností s ohledem na využívání studijního potenciálu jednotlivc ů

Doporučení pro zlepšení činnosti školy

– zaměřit se na cíl hodiny s následným vyhodnocením jeho splnění
– zařadit aktivizační metody,        diferencované    činnosti   a   vzájemné    hodnocení
  a sebehodnocení žáků


                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů přijmout adekvátní opatření k prevenci nedostatků zjištěných
při inspekční činnosti a ve stejné lhůtě písemně informovat Českou školní inspekci,
jaká byla přijata opatření.
Zprávu zašlete na adresu Česká školní inspekce, Inspektorát v Kraji Vysočina,
Zborovská 3, 586 01 Jihlava, případně prostřednictvím datové schránky (g7zais9),
nebo na e-podatelnu csi.j@csicr.cz s připojením elektronického podpisu


            Seznam dokladů, o které se inspekční zjištění opírají
 1. Dokumentace školního poradenského pracoviště 2022–2023
 2. Plán pedagogické podpory (PLPP)
 3. Třídní výkazy


                                            4/6
 4. Strategie rozvoje školy 2023–2026, ze dne 12. 12. 2022
 5. Školní akční plán rozvoje vzdělávání na období 2023 až 2025, prosinec 2022
 6. Koncepce rozvoje gramotností na roky 2023 a 2024, ze dne 3. 1. 2023
 7. Rozvrhy hodin jednotlivých tříd, školní rok 2022/2023
 8. Knihy úrazů, záznamy o úrazech
 9. Plán hospitací a kontrol 2022–2023
10. Plán environmentálního vzdělávání, výchovy a osvěty EVVO na školní rok 2022–2023
11. ECT plán na roky 2023 a 2024
12. Přehled akcí: školní rok 2022/2023
13. Zápisy z předmětových komisí
14. Doklady o nejvyšším dosaženém vzdělání pedagogických pracovníků
15. Dokumentace ke školnímu stravování
16. Zápis s ředitelkou školy, ze dne 16. 3. 2023
17. Školní matrika v elektronické podobě
18. Výroční zpráva o činnosti školy, školní rok 2021/2022


                                        Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Inspektorát v Kraji
Vysočina, Zborovská 3, 586 01 Jihlava, případně prostřednictvím datové schránky
(g7zais9), nebo na e-podatelnu csi.j@csicr.cz s připojením elektronického podpis u,
a to k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Mgr. Marie Jadrná, Dis., školní inspektorka
vedoučí inspekčního týmu

Mgr. Ludmila Dobalová, školní inspektorka

PhDr. Mgr. Milan Matějů, školní inspektor

Ing. Hana Vejvodová, kontrolní pracovnice

Mgr. Andrea Zadinová, školní inspektorka



                                              5/6
Datem vyhotovení inspekční zprávy se rozumí datum posledního podpisu člena inspekčního
týmu.




                                         6/6
