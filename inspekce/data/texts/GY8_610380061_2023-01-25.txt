                                     Česká školní inspekce
                                      Pražský inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIA-138/23-A


Název                               Lauderova mateřská škola, základní škola
                                    a gymnázium při Židovské obci v Praze
Sídlo                               Belgická 25, 120 00 Praha 2
E-mail                              skola@lauder.cz
IČO                                 69780111
Identifikátor                       610380061
Právní forma                        Školská právnická osoba
Zastupující                         Mgr. Petr Karas
Zřizovatel                          Židovská obec v Praze
Místo inspekční činnosti            Belgická 25, 120 00 Praha 2
Inspekční činnost na místě          25. 1. 2023 − 27. 1. 2023 a 30. 1. 2023


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného mateřskou školou,
základní školou a střední školou podle § 174 odst. 2 písm. b) a c) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.


                                         Charakteristika
Školská právnická osoba Lauderova mateřská, základní škola a gymnázium při Židovské
obci v Praze (dále „škola“ nebo „organizace“) realizuje jedinečný vzdělávací systém od
předškolního stupně vzdělávání až po gymnázium v duchu židovských tradic a historie.
Komplexní vzdělávací nabídka koncepčně propojuje jednotlivé stupně vzdělává ní
a poskytuje žákům rozmanité možnosti všestranného rozvoje jejich osobnosti. Škola je
otevřená všem žákům respektujícím židovské náboženství, kulturní i etické hodnoty.
Koncept vzdělávání na základní škole (dále „ZŠ“) a gymnáziu vychází z hodnot židovského
kulturního dědictví a je založen na osobnostní podpoře žáků a rozvoji jejich klíčovýc h
kompetencí. Nedílnou součástí učebních osnov je výuka hebrejštiny, židovské výchovy nebo
židovských studií. V rámci vzdělávání v mateřské škole (dále „MŠ“) jsou výrazně
uplatňovány prvky programu Začít spolu. Škola klade akcent na podporu rozvoje čtenářské
gramotnosti i aktivního čtenářství. Profiluje se pestrou škálou mimoškolních aktivit od
dětských kroužků až po nabídku rozmanitých vzdělávacích seminářů.
Od posledního inspekčního hodnocení v roce 2015 se rozšířila vzdělávací nabídka o druhý
stupeň základní školy a navýšil se počet žáků a tříd. K termínu inspekční činnosti bylo v MŠ
zapsáno ve 2 třídách 44 dětí, v ZŠ se vzdělávalo 185 žáků v 9 třídách a v osmile té m
gymnáziu bylo vzdělávání poskytováno 163 žákům. Nejvyšší povolený počet (393) dětí
a žáků byl zcela využit. Zájmové vzdělávání bylo k termínu inspekční činnosti poskytováno
66 účastníkům ve 3 odděleních školní družiny a 40 účastníkům ve školním klubu.
ZŠ je fakultní školou Pedagogické fakulty UK a gymnázium je fakultní školou Filozofické
fakulty UK. Škola je součástí sítě škol podporovaných Nadací R. S. Laudera. Je držitele m
certifikátu Rodiče vítáni.


                         Hodnocení podmínek vzdělávání
Funkční systém řízení vychází z reálné a jasně definované koncepce rozvoje komunitní
židovské školy, jež reflektuje potřeby školy a zohledňuje zájmy zřizovatele, pedagogů
a zákonných zástupců dětí i žáků. Prioritou vedení organizace je v souladu s filozofií školy
vytvářet podnětné vzdělávací prostředí pro všechny děti a žáky, poskytovat kvalitní
všeobecné vzdělávání obohacené o židovskou tématiku a přispívat k posílení české židovské
komunity. Zdařilému uskutečňování vytyčených cílů napomáhá respektující přístup
vyučujících v průběhu vzdělávání, realizace rozmanitých školních i mimoškolních aktivit
a projektů napříč vzdělávacími stupni i oblastmi a různé formy spolupráce se zákonnými
zástupci dětí, žáků i širší židovskou komunitou, zahrnující širší spektrum spolkové činnosti.
Stanovené koncepční záměry se řediteli školy daří naplňovat, o čemž svědčí např. zvýšený
zájem rodičovské veřejnosti o vzdělávací nabídku, otevření druhého stupně základní školy,
zajištění komplexní psychologické, inkluzivní a preventivní péče, aktualizace školních
vzdělávacích programů (dále „ŠVP“), nebo výrazné zlepšení prostorového i materiálně
technického zázemí pro vzdělávání.
Nastavená organizační struktura zohledňuje specifika školy a vytváří vhodné podmínky pro
participaci pedagogických pracovníků na chodu organizace a strategickém plánování.
Efektivitu řídicích procesů v ZŠ a gymnáziu podporuje posílení článků středního
managementu – předmětových komisí a využití potenciálu pedagogů. Učitelé spolupracují
v oblasti koncepce vzdělávání, ověřují účinnost zvolených výukových postupů včetně
párové (tandemové) výuky a koordinují své působení v pedagogické i výchovné oblasti,
např. projektová výuka, aktualizace ŠVP, evaluace výsledků vzdělávání. Kvalita vzdělává ní
v ZŠ a gymnáziu je průběžně posuzována četnou hospitační činností, která zpravidla
vyúsťuje v konkrétní doporučení ke zlepšení pedagogické práce. Z pedagogické
dokumentace a z přímého pozorování inspekčního týmu v průběhu vzdělávání však vyplývá,
že v MŠ nejsou vždy na základě kontrolní činnosti přijímána konkrétní opatření, což se



                                            2/10
projevuje především absencí grafomotorické prevence a stanovování pedagogických záměrů
v pedagogické diagnostice.
Kvalitu výchovně vzdělávacího procesu a naplňování koncepčních záměrů pozitivně
ovlivňují dlouhodobě rozvíjené partnerské vztahy. Vedení školy vytváří vhodné podmínky
pro otevřenou komunikaci se zákonnými zástupci dětí a žáků. Úzké propojení školy
s rodičovskou veřejností v rámci specifických vzdělávacích, tradičních aktivit a oslav
podporuje přenos informací i okamžitou zpětnou vazbu, umožňuje aktivní zapojení rodičů
do života školy a podporuje rozvoj komunitního prostředí. Platformu pro aktivní účast žaků
na dění školy představuje žákovský parlament. Spolupráce s partnerskými školami
v zahraničí a účast v mezinárodních projektech umožňuje sdílení zkušeností a přispívá
k mobilitě žáků i učitelů a k rozvoji jejich kompetencí. Konstruktivní vztahy udržuje vedení
školy se zřizovatelem, který svou podporou zaštiťuje společenské, náboženské a kultur ní
akce. Kooperace s dalšími subjekty je účelně využívána při realizaci školních
i mimoškolních aktivit, primární prevence, podpory žáků se speciálními vzdělávac ími
potřebami, k podpoře výuky židovské kultury a hebrejského jazyka nebo rozvoje
environmentálního povědomí dětí i žáků.
V souvislosti se změnami, kterými škola od posledního inspekčního hodnocení prošla, došlo
k rozšíření pedagogického sboru. Výchovně vzdělávací proces k termínu inspekční činnosti
zajišťovalo 59 pedagogů. Téměř všichni pedagogičtí pracovníci splňují zákonné
předpoklady odborné kvalifikace, případně si požadované vzdělávání doplňují přísluš ným
studiem. Kvalitu vzdělávání pozitivně ovlivňuje zapojení 6 rodilých mluvčí, 8 asistentů
pedagoga i 5 externích odborníků pro výuku volitelných seminářů. Vzdělávací proces také
obohacují stáže hostujících pedagogů, reciproční spolupráce se zahraničními školami
a ediční činnost některých učitelů (tvorba edukativních materiálů pro výuku židovské
výchovy). Rovnoměrně rozložená věková struktura pedagogického sboru zajišťuje
kontinuitu vzdělávání a umožňuje vhodnou metodickou a didaktickou podporu všem
začínajícím i nově nastupujícím pedagogům prostřednictvím spolupráce se zkušenějšími
kolegy, např. mentoring, náslechy a vzájemné hospitace, tandemová výuka.
Komplexně pojaté další vzdělávání pedagogických pracovníků koresponduje s priorita mi
a zaměřením školy a pozitivně se odráží v osobnostně profesním rozvoji učitelů i ve výuce.
V rámci prohlubování odbornosti učitelů je účelně využívá na také partnerská spolupráce
s vysokými školami i vzdělávacími instituty a zapojení školy do rozmanitých projektů
a programů. Na vlastní profesní růst klade důraz i vedení školy a systematicky se účastní
vzdělávacích aktivit, které mají pozitivní dopad na kvalitu řízení školy.
Efektivní vícezdrojové financování školy a účelné nakládání s finančními prostředky
umožňuje postupnou materiální obnovu i zabezpečení plynulého chodu organizace. Od
posledního inspekčního hodnocení došlo k řadě rekonstrukcí a stavebních úprav, které
přispěly k výraznému zlepšení prostorových podmínek a vytvoření velmi dobrého zázemí
pro výuku i zájmovou činnost. Podnětné prostředí pro předškolní vzdělávání tvoří dostatek
didaktických pomůcek i hraček a tematicky zaměřené herní koutky a centra aktivit. Školní
zahrada ve vnitrobloku školy poskytuje dostatek možností pro relaxaci dětí i zájmové
vzdělávání. Negativním zjištěním je však nedostatečný počet vhodného sedacího nábytku,
který by zohledňoval různou výšku dětí ve věkově smíšených třídách a splňoval tak
ergonomické požadavky na zdravé sezení dětí. ZŠ a gymnázium disponuje dostatečným
množstvím kmenových a odborných učeben, např. laboratoře pro přírodovědné předměty,
učebna výtvarné výchovy, jazykové učebny, počítačová pracovna. Výuka je podporována
účelným využíváním informačních i komunikačních technologií. Efektivně je pojata vnitř ní
stavebně technická dispozice multifunkčního prostoru pro školní akce i samostatnou



                                           3/10
modlitebnu. Žáci využívají knihovnu s bohatou nabídkou titulů pro nejrůznější věk i úrovně
čtenářů. Prostory školy jsou esteticky podnětné, škola dbá na prezentaci dětských
a žákovských prací. Škola svým strávníkům poskytuje košer stravu ve vlastní školní jídelně.
Strava je pestrá s dostatečným množstvím ovoce a zeleniny, pitný režim dětí je zajištěn.
Škola věnuje mimořádnou pozornost ochraně dětí a žáků před vnějším nebezpečím. Vchod
do budovy školy je zajištěn dohledem recepčního a ostrahy, rovněž je zabezpečen
elektronickým zařízením.


                           Hodnocení průběhu vzdělávání
Předškolní vzdělávání bylo doprovázeno rodinnou atmosférou a vlídným přístupem učitelů.
Dětem byla po ranním příchodu poskytována vhodná podpora, což vedlo k jejich
spontánnímu začlenění do her. Děti mohly pracovat vlastním tempem, vybírat si různorodé
činnosti, např. stavebnice a mozaiky pro rozvoj manipulačních dovedností, námětové
a konstruktivní hry. Pravidelné společné ranní modlitby v hebrejštině a požehnání před a po
jídle byly vedeny v duchu židovských tradic. Komunitní kruhy napomáhají utváření
přátelských vztahů a prosociálního chování dětí. Sledované řízené pohybové aktivity splnily
zdravotně preventivní účel, cvičení však neobsahovalo pohybové hry ani relaxaci. Vesměs
správně zvolené didaktické postupy i další činnosti, např. didaktické hry s písmeny, orientace
v prostoru, labyrinty, porovnávání velikosti, v centrech aktivit rozvíjely předčtenářskou
a předmatematickou gramotnost. Vhodně zařazené manipulační a konstruktivní hry
podporovaly fantazii a představivost dětí. Grafomotorická prevence však nebyla realizo vá na
systematicky. Pedagožky nekorigovaly nesprávné sezení dětí a špatné držení psacího náčiní
i nůžek. Děti mají částečnou možnost sebeobsluhy při stolování, jídlo je jim servírováno
učiteli, samy si přinášejí pití a uklízí nádobí. Pedagogové průběžně oceňují úsilí dětí, chválí
je za dílčí úspěchy, což je účelně motivuje k dalším aktivitám. Starší děti jsou většinou
vedeny k sebehodnocení, které je směřuje k uvědomění si vlastních úspěchů či neúspěchů.
Odpolední odpočinek je realizován podle individuálních potřeb dětí. Odpolední venkovní
aktivity rozvíjí pohybové dovednosti a při konstruktivních hrách i fantazii a jemnou
motoriku dětí.
Charakteristickým znakem sledované výuky v ZŠ a gymnáziu byla příznivá pracovní
atmosféra podporující učení. Žáci dodržovali pravidla přirozené komunikace s učiteli
a respektovali stanovené postupy práce. Efektivní organizace vzdělávání, např. nižší počty
žáků ve třídě, dělené skupiny podle jazykových dovedností v kombinaci s přínosnou
pedagogickou spoluprací, např. tandemová výuka, přímá práce asistenta pedagoga ve výuce
podporovaly individualizaci vzdělávacích strategií a rovnoměrné zapojení všech žáků do
vyučování podle jejich vzdělávacích potřeb. V pojetí a kvalitě výuky se pozitivně odrážely
osobnostní a odborné předpoklady učitelů, jejich projevovaný zájem o vzdělávání žáků
i o vyučovaný     předmět či účinné        využívání    jejich aprobace k propojování
mezipředmětových vztahů.
Sledované vyučovací hodiny v ZŠ byly obsahově i organizačně pečlivě připravené, zvolena
byla vhodná motivace, např. komunitní kruh, brainstorming, diskuse, hraní rolí. Vedle
tradičních metod a forem výuky, např. vysvětlování, řízený rozhovor učitelé často využíva li
formy činnostního učení, metody kritického myšlení či prvky problémového nebo
prožitkového učení. Účinnost vzdělávání podporovala přímá práce žáků s interaktivní tabulí
či tablety, využití didaktických pomůcek, zařazování mezipředmětových vazeb a využívá ní
zkušeností žáků. Vyučující respektovali u žáků mladšího školního věku zásady
psychohygieny, např. zařazení pohybových a relaxačních prvků, méně pozornosti však
věnovali jejich grafomotorickým návykům a správnému sezení při práci. S pedagogickým


                                             4/10
taktem byla zařazena práce s chybou jako prostředkem k hledání a pochopení problému.
Často využívaná skupinová práce nebo práce ve dvojicích vedla žáky ke kooperaci
a rozvíjela jejich sociální a komunikativní dovednosti. Pedagogové vhodně využíva li
motivační funkci formativního hodnocení, formou pochvaly a povzbuzení oceňovali dílčí
pokrok. Přínosné bylo působení asistentů pedagoga, kteří koordinovali svou činnost s učiteli,
pomáhali žákům se speciálními vzdělávacími potřebami a podle možnosti poskytovali
podporu i dalším žákům. Při výuce byli žáci aktivní, se zájmem prokazovali osvojené
vědomosti a dovednosti, vyhledávali informace v textech, obsahové souvislosti učiva
propojovali s reálnými situacemi z každodenního života. Dostatek příležitostí měli pro
samostatnou práci i na dotazy. Využívání předmětových portfolií a prvků sebereflexe
v průběhu výuky vedlo žáky ke zhodnocení míry dosažených znalostí a současně je
motivovalo k dalšímu učení.
Aplikované vzdělávací strategie ve sledovaných vyučovacích hodinách na gymná ziu
vycházely z předem stanovených cílů, odpovídaly charakteru probíraného učiva, studijním
předkladům žáků i jejich věku. Zpravidla rozvíjely vědomosti a dovednosti žáků, ve
společenskovědních předmětech a židovských studií vhodně formovaly jejich postoje
s přesahem k etické výchově. Příkladně bylo uplatněno propojování probíraných témat
s aktuálním společenským děním nebo zkušenostmi žáků, např. připomínka významnýc h
výročí souvisejících s profilací školy. Učitelé často volili kooperativní formy práce,
dialogové metody s problémovými otázkami, prvky činnostního učení, názorně
demonstrační metody. Důraz kladli na procvičování a praktickou aplikaci poznatků formou
produktivních činností žáků, např. propojování tvořivého psaní s interpretací uměleckého
díla. Názornost výuky a motivaci žáků podpořili účelným využitím didaktické techniky
a zařazením práce s různými informačními zdroji. V průběhu výuky pedagogové vytváře li
žákům optimální prostor k logickému a kritickému myšlení, pro vyjádření vlastního názoru
a diskusi. Žáci měli dostatek času pro vypracování samostatných či skupinových úkolů
a jejich prezentaci formou mluveného projevu či interaktivního sdíleného zápisu na počítači.
Pro sledování názorového posunu žáků k probíranému tématu pedagogové také vhodně
využili metody kritického myšlení, např. srovnání a vyhodnocení myšlenkových map
v delším časovém úseku, specifické hodnocení s využitím esejů. Žáci účelně pracovali
s různými informačními zdroji, v rámci řízené i spontánní diskuse prokazovali schopnost
samostatně argumentovat, kriticky myslet a uplatňovat dosavadní znalosti a osobní
zkušenosti. Při četných konkrétních komunikačních situacích ve výuce cizích jazyků také
uplatnili znalost správných gramatických struktur a tematické slovní zásoby.
V ZŠ i gymnáziu je systematicky podporován rozvoj čtenářské gramotnosti. Vyučujíc í
cíleně zařazují čtenářské dílny a prostřednictvím tvořivého psaní efektivně rozvíjejí
kreativitu žáků. Žákům je poskytován optimální prostor pro prezentaci vlastních výstupů
před kolektivem třídy i v rámci rozšiřujících aktivit, např. časopis, autorské deníky,
předmětová portfolia. Žáci napříč předměty pracují s grafickými i dynamickými texty,
uměleckými i odbornými textovými materiály, samostatně vyvozují pojmy z textu,
interpretují hlavní myšlenky a dobový kontext, aplikují odbornou a literárněvěd ní
terminologii. Na vyšším stupni gymnázia žáci prokazují pokročilé čtenářské kompetence
vycházející z prožitkového učení a provázanosti osvojených znalostí s reflexí vlastní
čtenářské zkušenosti, propojují interdisciplinární vztahy v kontextu světové a české
literatury a při přípravě k maturitní zkoušce jsou motivováni k aktivnímu čtenářství ke
konkrétní knize nebo literárnímu období.
Účinnost vzdělávání v menší části sledovaných vyučovacích hodin na ZŠ i gymná ziu
snižovaly dílčí didaktické nedostatky. Ve snaze o maximální využití času pedagogové vedli
průběžné pracovní aktivity žáků až do samotného konce vyučovacích hodin, čímž zbylo


                                            5/10
méně prostoru pro efektivnější závěrečné shrnutí probraného učiva nebo zapojení žáků do
evaluačních aktivit prostřednictvím nastaveného vzájemného kriteriálního hodnocení
a sebereflexe. V části sledovaných hodin byla zaznamenána i nižší míra jazykové kultury ve
vyučování a používání nespisovné češtiny některými učiteli a žáky.
Propracovaný systém celoškolních projektů a akcí dlouhodobě přispívá k všestranné mu
rozvoji osobnosti žáků, k podpoře jejich individuálních předpokladů, prosociálnímu cítění
i sounáležitosti s židovskými tradicemi. Zdravý životní styl dětí a žáků podporuje škola
realizací sportovních aktivit, např. plavecké kurzy, školy v přírodě, sportovní kroužky.
Na dopolední vyučování vhodně navazuje zájmové vzdělávání. Ve školní družině mají žáci
dostatečný prostor pro odpočinek i spontánní aktivity s možností volby řízených činností.
Vzdělávací program MŠ, školní družiny i školního klubu vhodně doplňují rozmanité
kroužky a aktivity, které přispívají k rozvoji dovedností i zájmů dětí i účastníků a motivuj í
je k aktivnímu trávení volného času.


                          Hodnocení výsledků vzdělávání
Komunitní charakter školy, personální a organizační provázanost jednotlivých stupňů
vzdělávání se příznivě promítá ve výsledcích vzdělávání dětí a žáků. Ke vzdělávání jsou
přijímáni zájemci sdílející filozofii školy a na gymnázium pak uchazeči na základě
úspěšnosti v jednotné přijímací zkoušce z českého jazyka a matematiky a při motivačním
pohovoru. Přibližně čtvrtina žáků ZŠ pokračuje ve studiu v osmiletém gymnáziu. Škola pro
zájemce nabízí přípravné kurzy k přijímací zkoušce.
Vzdělávací výsledky dětí většinou odpovídají jejich věku a schopnostem. Efektivní
kooperace třídních pedagožek s učitelkou hebrejštiny zajišťuje dobré komunikač ní
dovednosti dětí v hebrejském a v českém jazyce. Děti se vzájemně respektují, pomáhají si
při činnostech, mají rozvinuté sociální dovednosti. Pečlivě plní zadané úkoly, jsou aktivní
a zvídavé. Práce v centrech aktivit umožňuje dostatek příležitostí k objevování i pozorování.
Děti mají dobré povědomí o dění kolem sebe, spontánně řeší situace, což vede k utváření
jejich kladných postojů k životu ve společnosti. Příprava dětí pro další stupeň vzdělává ní
probíhá v tzv. předškolní přípravě a je realizována periodicky v kooperaci se speciální
pedagožkou a psycholožkou ZŠ. Děti tak získávají, s výjimkou oblasti grafomotor ické
prevence, žádoucí předpoklady pro rozvoj klíčových kompetencí. Logopedická prevence je
zajištěna v MŠ, v případě potřeby je rodičům doporučován klinický logoped.
Záznamy v pedagogické diagnostice jsou vedeny formou formulářů a závěrečného
hodnocení předškoláků před vstupem do ZŠ. Převážně však neposkytují potřebné údaje
pro analýzu rozvojových předpokladů jednotlivců. Vyhodnocování konkrétních potřeb dětí
a stanovování záměrů pro vytyčování vhodných pedagogických postupů není v těchto
případech realizováno účelně, a to ani pro děti s odkladem školní docházky. V důsledku
nesjednocených strategií a nedostatečné intervence jsou např. u některých dětí zazname ná ny
problematické návyky v oblasti grafomotoriky.
Systémově nastavené adaptační, preventivní a podpůrné mechanismy napomáhají žákům ke
zvládnutí nároků povinné školní docházky, plynulému přechodu mezi stupni ZŠ i gymná zia
a k eliminaci jejich studijní neúspěšnosti. Od posledního inspekčního hodnocení došlo
k rozšíření poradenských služeb o intervenci školní psycholožky a sociální pedagožky.
Škola zajišťuje komplexní psychologickou, inkluzivní a preventivní péči (k termínu
inspekční činnosti 59 žáků se speciálními vzdělávacími potřebami, 70 žáků s odlišným
mateřským jazykem, 2 žáci si plnili povinnou školní docházku formou individuálního


                                            6/10
vzdělávání). Uplatňované postupy jsou funkční a vycházejí z promyšlené organizace
vzdělávání, úzké spolupráce všech poradenských pracovníků s třídními učiteli, pedagogy
a rodiči, např. dny otevřeného vyučování, nízký počet žáků ve třídách a skupinách, adaptační
kurzy, práce s třídním kolektivem – pravidla třídy, komunitní kruhy, hodnotové vzdělává ní,
sociometrie kolektivních vazeb. Průběžně realizovaná prevence sociálně patologických jevů
efektivně využívá podnětů učitelů, vhodně propojuje vzdělávací obsahy jednotlivýc h
předmětů s tematicky zaměřenými programy externích subjektů. Významný akcent je
kladen na budování podporujícího vzdělávacího prostředí, sdílení židovských tradic,
formování demokratických hodnot a prosociálního chování žáků, mj. využívání slovního
hodnocení na prvním stupni ZŠ, školy v přírodě, sportovní a poznávací výjezdy, společná
zájmová, edukační a projektová činnost žáků. Výhoda rodinného prostředí školy umožňuje
pružně reagovat na zjištěné problémy žáků a zaměřit preventivní i vzdělávací strategie podle
identifikovaných potřeb, např. podpůrná opatření formou individuálních vzdělávac íc h
strategií, pomoc asistentů pedagoga, intervence školní psycholožky, podpora sociální
pedagožky, logopedická podpora, čeština pro cizince, programy selektivní prevence při
řešení vztahových problémů ve třídě. Na základě vlastní evaluace škola přijímá účinná
opatření k odstraňování bariér mezi žáky, např. společná výuka některých předmětů v ZŠ
a na nižším stupni gymnázia, nebo k prevenci jejich prospěchových obtíží, mj. doučování
v hlavních předmětech pro vyrovnání zjištěných rozdílů v postcovidovém období,
pravidelné individuální konzultace a možnost využívání elektronických výukovýc h
materiálů. Spíše ojedinělé projevy problémového chování jsou řešeny v souladu se
stanovenými postupy, mj. výchovným pohovorem, jednáním s rodiči, případně kázeňským
opatřením. Soustavným výchovným působením se škole daří eliminovat projevy rizikové ho
chování žáků. Ve sledovaném období se v ZŠ nevyskytla žádná neomluvená absence, ani
snížený stupeň z chování, téměř všichni žáci mají uzavřenu klasifikaci k 30. 6. V gymná ziu
výrazněji převažují udělované pochvaly nad kázeňskými opatřeními, počet omluve nýc h
hodin žáků nižšího gymnázia je srovnatelný se základní školou. Ve školou identifikova né m
nárůstu absence některých tříd vyššího gymnázia ve školním roce 2021/2022 se promítají
dlouhodobé zdravotní problémy, případně i odchod jednotlivců do zahraničí. Tato
skutečnost se odrazila i v počtu žáků s odloženým termínem konání maturitní zkoušky v roce
2022. Škola soustavně oceňuje žáky za jejich reprezentaci, aktivitu i dobrovolnicko u
činnost, četnost udělovaných pochval se ale v ZŠ dostatečně nepromítá v systému
výchovných opatření. Motivační prvek hodnocení představují i věcné odměny nebo finanč ní
příspěvek pro získání jazykového certifikátu.
Individuální i celkové výsledky vzdělávání žáků jsou průběžně vyhodnocovány na úrovni
vedení školy, jednotlivých pedagogů i v rámci tripartitních setkání. Ke sledování
dosaženého rozvoje studijního potenciálu žáků i míry jejich osvojených znalostí škola
využívá modifikované interní nástroje pro základní i střední vzdělávání, např. slovní
hodnocení na prvním stupni ZŠ, předmětová portfolia, klasifikace známkou, rozřazovac í
jazykové testy, jednotné kriteriální hodnocení seminárních a maturitních prací. Příkladně byl
inovován koncept formativního hodnocení na prvním stupni, tzv. mapy učebního pokroku,
který umožňuje komplexní sledování individuálního rozvoje osobnosti žáka. K posouzení
naplňování výstupů stanovených v ŠVP i k systematické podpoře kompetencí potřebných
pro další profesní směřování žáků, mj. odborných, jazykových i prezentačních, napomáhá
tzv. malá maturita v kvartě gymnázia a systém seminárních prací s obhajobou. Analýza
dosažených výsledků tak umožňuje periodicky sledovat individuální pokrok žáka, srovnávat
skupinové výstupy a efektivně zaměřit závěrečnou přípravu žáků k maturitní zkoušce.
Celkové výsledky žáků v základním a středním vzdělávání dosahovaly stabilně velmi dobré
úrovně, neprospěli pouze jednotlivci. Třetina žáků ZŠ a více než polovina žáků gymná zia


                                            7/10
prospěla s vyznamenáním. Z podrobnější analýzy výsledků žáků se speciálními
vzdělávacími potřebami vyplynulo, že poskytovaná podpůrná opatření těmto žákům jsou
převážně účinná (z vybraného vzorku žáků s vyšším stupněm podpory ve druhém pololetí
školního roku 2021/2022 všichni prospěli, z toho v ZŠ polovina a v gymnáziu čtvrtina
s vyznamenáním). Rovněž objektivní výstupy z externího testování dokládají, že žáci ZŠ
i vybraných tříd gymnázia dosahují výborných výsledků jak v hlavních předmětech, tak
i v oblasti funkčních gramotností.
S dosahovanými výsledky koresponduje také úspěšnost žáků při ukončování studia. Ve
sledovaném období posledních tří školních let složili všichni konající žáci maturitní zkoušku
úspěšně, podíl vyznamenaných se pohyboval v rozmezí 38 % - 47 %. V porovnání s danou
skupinou oborů v předmětech společné části maturitní zkoušky dosáhli žáci srovnatelnýc h
výsledků, přičemž nejvyšší úspěšnost vykázali ve zvolené zkoušce z cizího jazyka. Přibližně
polovina žáků nahrazuje profilovou část této zkoušky jazykovým certifikátem. Výsledky
společné a profilové části maturitní zkoušky byly v tomto období vyvážené.
Škola cíleně vytváří vhodné podmínky pro všestranný rozvoj osobností žáků, podporu jejich
talentu nebo individuálních a skupinových zájmů. Žáci se aktivně zapojují do organizace
tradičních akcí, pořádání Studentské vědecké konference nebo do úspěšné reprezentace
školy v předmětových soutěžích, a to i v rámci mezinárodní Lauderovy nadace.
Kariérní poradenství umožňuje žákům absolvování testů profesní orientace a vhodně
využívá pravidelné spolupráce s bývalými absolventy. Míra osvojených znalostí
a dovedností žáků se promítá i v jejich úspěšnosti při přijetí ke studiu na vysokých školách
různého zaměření, včetně filologicko- historického oboru hebraistiky a židovských studií.


                                          Závěry
Vývoj školy
- od posledního inspekčního hodnocení v roce 2015 se základní škola rozšířila o druhý
  stupeň, zvýšila se naplněnost instituce, nejvyšší povolený počet dětí a žáků je zcela využit
- došlo k rozšíření pedagogického sboru i specializovaných profesí poradenského
  pracoviště, k zajištění systematické podpory začínajícím pedagogům
- výrazně se zkvalitnily prostorové a materiálně technické           podmínky pro výuku,
  mimoškolní činnost a školské služby
- dlouhodobě se rozvíjí partnerské vztahy, které obohacují vzdělávací proces
- v MŠ přetrvávají nedostatky ve vedení pedagogické diagnostiky a grafomotor ické
  prevenci včetně využívání neergonomického sedacího nábytku
Silné stránky
- kvalitní naplňování konceptu komunitní židovské školy a podnětné školní prostředí
- respektující přístup vyučujících a příjemná pracovní atmosféra v průběhu vzdělávání
- systémová podpora čtenářské gramotnosti napříč předměty, rozvoj pokročilých
  čtenářských dovedností formou prožitkového učení, reflexe a vlastního tvořivého psaní
- podpora rozvoje osobnosti žáka uplatňováním aktivizačních metod a kooperativníc h
  forem práce ve výuce, včetně inovativního přístupu školy k formativnímu hodnocení žáků
  na prvním stupni základní školy



                                            8/10
- systematický rozvoj kompetencí učitelů základní školy a gymnázia s pozitivním dopadem
  do výchovně vzdělávacího procesu včetně tvorby edukativních materiálů pro výuku
  židovské výchovy
- propracovaný systém mezipředmětových projektů a mimoškolních aktivit podporujícíc h
  týmovou spolupráci, systematický rozvoj klíčových kompetencí žáků i jejich
  sounáležitost s židovskými tradicemi
- četné formy spolupráce a participace zákonných zástupců dětí a žáků na životě školy
  prostřednictvím otevřeného vyučování
Slabé stránky a/nebo příležitosti ke zlepšení
- nekomplexní realizace grafomotorické prevence v předškolním vzdělávání a na prvním
  stupni základní školy
- méně systematické vyvozování záměrů pro další pedagogické působení v rámci
  pedagogické diagnostiky v předškolním vzdělávání
- méně efektivní časová organizace některých hodin s menším prostorem pro závěrečné
  shrnutí probraného učiva nebo pro evaluační aktivity žáků
Doporučení pro zlepšení činnosti školy
- realizovat efektivní postupy grafomotorické prevence
- zkvalitnit pedagogickou diagnostiku v předškolním vzdělávání, systematicky vyvozo vat
  záměry pro individualizaci vzdělávání
- efektivně využívat didaktické závěry vyučovacích hodin
- zaměřit se na zlepšení jazykové kultury některých vyučujících a důsledněji korigovat
  nespisovné vyjadřování žáků


           Seznam dokladů, o které se inspekční zjištění opírají
 1.   Školní vzdělávací program Le-chajim smechim pro předškolní vzdělávání, platnost od
      1. 9. 2017
 2.   Školní vzdělávací program Le-chajim tovim pro základní vzdělávání, platnost od 1. 9.
      2016
 3.   Školní vzdělávací program Le-chajim maskilim pro osmileté gymnázium, platnost od
      1. 9. 2015
 4.   Školní řád Lauderových škol a Studijní a klasifikační řád, s účinností od 1. 9. 2019,
      včetně všech aktualizací a dodatků
 5.   Provozní řád mateřské školy Lauderových škol, s účinností od 1. 9. 2019
 6.   Školní vzdělávací program školní družiny a školního klubu platný k termínu
      inspekční činnosti
 7.   Výběr třídních knih vedených ve školních letech 2021/2022 a 2022/2023 k termínu
      inspekční činnosti
 8.   Školní matrika a dokumenty související s přijímáním dětí k předškolnímu vzdělává ní
      ve školním roce 2022/2023 – vybraná dokumentace
 9.   Výběr personální dokumentace vedený k termínu inspekční činnosti
10.   Přehledy docházek dětí vedené ve školním roce 2022/2023 k termínu inspekční
      činnosti


                                          9/10
11.   Výroční zpráva, školní roky 2020/2021, 2021/2022
12.   Rozvrh vyučovacích hodin platný ve školním roce 2022/2023 k termínu inspekční
      činnosti
13.   Záznamy z pedagogických rad vedené ve školních letech 2021/2022, 2022/2023
      k termínu inspekční činnosti
14.   Portfolio výchovného poradce a metodika prevence vedené k termínu inspekční
      činnosti
15.   Přehled finančních zdrojů školy za školní rok 2021/2022


                                          Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Pražský inspektorát, Arabská
683, 160 66 Praha 6, případně prostřednictvím datové schránky (g7zais9), nebo na
e-podatelnu csi.a@csicr.cz s připojením elektronického podpisu, a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Titul, jméno, příjmení, funkce
 Mgr. Hana Šinská, školní inspektorka,
 vedoucí inspekčního týmu

 Mgr. Petra Stoklasová, školní inspektorka

 Mgr. Iveta Kučerová, školní inspektorka

 Mgr. Iva Hlásenská, školní inspektorka

 Mgr. Hana Vávrová, školní inspektorka

 Bc. Hana Vejdovská, kontrolní pracovnice




Datem vyhotovení inspekční zprávy se rozumí datum posledního podpisu člena inspekčního
týmu.


                                             10/10
