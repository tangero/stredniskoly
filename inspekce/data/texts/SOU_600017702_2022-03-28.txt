                                  Česká školní inspekce
                                Moravskoslezský inspektorát
______________________________________________________________________________________________________ ______




                         IN S P E K Č N Í ZP R ÁVA
                                           Čj. ČŠIT-537/22-T


Název                                Střední škola stavební a dřevozpracující, Ostrava,
                                     příspěvková organizace
Sídlo                                U Studia 2654/33, 700 30 Ostrava-Zábřeh
E-mail                               sekretariat@soustav-ostrava.cz
IČ                                   000845213
Identifikátor                        600017702
Právní forma                         příspěvková organizace
Zastupující                          Mgr. Lukáš Šubert
Zřizovatel                           Moravskoslezský kraj
Místo inspekční činnosti             U Studia 2654/33, 700 30 Ostrava-Zábřeh
                                     Zengrova 823/2, 703 00 Ostrava-Vítkovice
Termín inspekční činnosti            28. 3. 2022 − 31. 3. 2022


Inspekční činnost byla zahájena předložením pověření k inspekční činnosti.


                                  Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle přísluš nýc h
školních vzdělávacích programů.
Zjišťování a hodnocení naplnění školních vzdělávacích programů.




2021/2022
                                    Charakteristika
Střední škola stavební a dřevozpracující, Ostrava, příspěvková organizace (dále „škola“)
poskytuje střední stupeň vzdělání s výučním listem v oborech vzdělání Instalatér, Tesař,
Montér suchých staveb, Malíř a lakýrník, Truhlář, Zedník, Truhlářská a čalounická výroba,
Strojírenské práce, Zednické práce a Stavební práce (dále „nematuritní obory“) a střední
stupeň vzdělání s maturitní zkouškou v oborech vzdělání Nábytkářská a dřevařská výroba
a Stavební provoz, nástavbové studium (dále „maturitní obory“). Od poslední inspekční
činnosti v roce 2017 škola již nenabízí dálkovou formu vzdělávání v nástavbových oborech.
Po několikaleté odmlce jsou žáci od školního roku 2018/2019 vzděláváni v maturitním
oboru Operátor dřevařské a nábytkářské výroby, který je podle školního vzdělávac ího
programu nazýván Technik CNC dřevoobráběcích strojů. K termínu inspekční činnosti školu
se ve škole vzdělávalo 442 žáků v 16 jednooborových a v 11 víceoborových třídách. Škola eviduje
112 žáků se speciálními vzdělávacími potřebami, jeden žák má vypracován individuá lní
vzdělávací plán.
Vybrané obory vzdělání jsou podporovány motivační a prospěchovou složkou stipendia
poskytovaného Moravskoslezským krajem a školou.
V rámci doplňkové činnosti škola realizuje vzdělávání dospělých – školení a kurzy profesní
kvalifikace pro nezaměstnané evidované na úřadech práce i další zájemce.
Podrobné informace o své činnosti škola pravidelně zveřejňuje na svých webových stránkách.


                          Hodnocení podmínek vzdělávání
Ředitel školy byl jmenován do funkce v roce 2020. Zpracoval jasně formulovanou a reálnou
koncepci rozvoje školy, která je postupně naplňována. Rozšíření nabídky vzdělává ní
o čtyřletý maturitní obor Technik CNC dřevoobráběcích strojů přispělo ke zvýšení zájmu
uchazečů o studium. Reorganizací prostor v areálu dílen U Studia a přestěhováním
odloučeného        pracoviště    z Ostravy-Kunčic      do     zrekonstruovaných      dílen
v Ostravě-Vítkovicích na Zengrově ulici se podařilo vytvořit vhodné zázemí pro praktickou
výuku jednotlivých oborů. Zavedení krajských stipendií pro vybrané stavební obory
zvýšilo zájem žáků o vzdělání a přispělo k dočasnému snížení neomluvené absence.
Přetrvává vysoká neúspěšnost žáků v průběhu vzdělávání a při jeho ukončování maturitní
zkouškou. Doporučení z inspekčního hodnocení v roce 2017, která směřovala především ke
zlepšení výsledků žáků maturitních oborů v průběhu vzdělávání a při jeho ukončování, se
daří naplňovat pouze částečně.
Řízení školy odpovídá její velikosti a zaměření. Část kompetencí přenesl ředitel školy na
zástupkyni pro teoretické vzdělávání a zástupce pro praktické vyučování. Změna ve vedení
školy a jmenování nového zástupce pro praktické vyučování se odrazila zejména v nastavení
metodického vedení učitelů odborného výcviku a přinesla významnou pozitivní změnu
v přístupu těchto učitelů k výuce. V každém oboru vzdělání je stanoven jeden učitel
odborného výcviku, který metodicky vede další učitele. Důraz na kvalitní výuku odborného
výcviku se odráží v reakcích sociálních partnerů i zaměstnavatelů, kteří pozitivně hodnotí
úroveň řemeslných dovedností žáků i absolventů školy.
K uskutečňování koncepčních záměrů především v oblasti zvyšování úrovně praktického
vyučování, naplňování profilu absolventa a profesnímu růstu učitelů odborných předmětů
značnou měrou přispívá příkladně realizovaná partnerská spolupráce. Škola aktivně
spolupracuje s profesními sdruženími, organizacemi a pro dané obory vzdělání důležitými
asociacemi, i mnoha dalšími právními subjekty. Klade důraz především na kvalitní výběr


2021/2022                                     2
sociálních partnerů, kteří zajišťují část praxe žáků během jejich studia, formou exkurzí,
besed i prakticky zaměřených workshopů participují na vzdělávání žáků, účastní se
závěrečných i maturitních zkoušek při ukončování vzdělávání a pomáhají budoucí
absolventy zapojit do pracovního procesu. Škola úspěšně získává sponzorské dary v podobě
pracovního materiálu a drobného strojového vybavení, které zvyšují kvalitu výuky
v odborném výcviku.
Další vzdělávání pedagogických pracovníků školy je plánovité, zohledňuje potřeby školy
a potřeby a zájmy jednotlivých učitelů. Vedení školy vytváří učitelům, kteří nesplňují
odbornou kvalifikaci, podmínky k jejímu doplnění, podporuje učitele ve studiu k rozšíření
odborné kvalifikace v oblasti speciální pedagogiky a dalších specializovaných činností. Do
výuky anglického jazyka zapojila škola rodilou mluvčí. Rozsah aktivit většiny pedagogů
v oblasti průběžného vzdělávání formou seminářů byl v posledních třech letech nižší.
V menší míře bylo další vzdělávání zaměřeno na uplatňování moderních didaktickýc h
trendů ve vzdělávání, což se projevilo v nedostatcích sledované teoretické výuky.
Součinnost pedagogů v rámci předmětových komisí, sdílení jejich pedagogickýc h
zkušeností a dobré praxe vychází z dobrých kolegiálních vztahů a každodenní neformá lní
spolupráce. Předmětové komise vedle organizačních záležitostí a materiálního zabezpečení
výuky pravidelně vyhodnocují průběžné výsledky vzdělávání žáků a rovněž výsledky žáků
u maturitní zkoušky a při závěrečných zkouškách. Významnou pozornost věnují i hodnocení
dodržování a účinnosti nastavených opatření k jejich zlepšování a dopadům distančního
vzdělávání na znalosti a dovednosti žáků.
Pro zajištění výchovy a vzdělávání žáků má škola vhodné prostorové i materiální podmínky.
Disponuje dostatečným množstvím kmenových i odborných učeben. Aktivní přístup vedení
školy a zapojení do projektů vedly k získání kvalitního moderního zázemí především pro
vzdělávání v oblasti odborného a praktického vyučování (např. učebna pro výuku
konstrukčních programů TurboCAD/ArchiCAD, instalatérská učebna). K výuce tělesné
výchovy slouží zastaralá tělocvična a poměrně zanedbaný venkovní sportovní areál.
Vybavení školních dílen pro praktickou výuku žáků se dle finančních možností školy
průběžně modernizuje a doplňuje.
Naplňování kritérií přijímacího řízení poskytovalo rovné příležitosti všem uchazečům
o studium. Škola vhodnou formou a v náležitém rozsahu informovala o oborech vzdělání,
podmínkách studia, organizaci přijímacího řízení a kritériích přijetí. Vzhledem k nízkému
počtu zájemců o studium byli v posledních letech přijímáni všichni uchazeči.
Škola zajišťuje bezpečnost a ochranu zdraví žáků. Ve spolupráci s osobami odborně
způsobilými v oblasti prevence rizik a požární ochrany byla nastavena preventivní opatření,
jejichž účinnost byla pravidelně vyhodnocována. Žáci jsou průběžně upozorňováni na
možná bezpečnostní rizika při vzdělávání ve škole zejména v rámci odborné výuky
i mimoškolních akcích. Úrazovost žáků má mírně klesající tendenci. Školní stravování je
zajištěno na základě smluvního vztahu v nedaleké střední škole.


                          Hodnocení průběhu vzdělávání
Hodnocení průběhu vzdělávání bylo zaměřeno na praktické vyučování a na výuku všeobecně
vzdělávacích i odborných předmětů s upřednostněním českého jazyka a literatur y,
anglického jazyka a matematiky jako předmětů společné části maturitní zkoušky.
Vedení školy vytváří příznivé podmínky pro spolupráci mezi učiteli odborných předmětů,
učiteli praktického vyučování a instruktory na smluvních pracovištích a tím podporuje


2021/2022                                   3
vzájemné předávání zkušeností a profesní rozvoj pedagogických pracovníků. Hospitační
činnost v rámci inspekčního hodnocení se uskutečnila v několika skupinách odborného
výcviku ve všech realizovaných oborech vzdělání ukončených závěrečnou zkouškou ve
školních dílnách i na smluvních pracovištích. Ve školních dílnách měli žáci dostatek
prostoru i výukového materiálu pro získávání odborných dovedností. Výuka byla
promyšlená, pedagogové rozvíjeli všechny složky vzdělávacích cílů a při praktickém
vyučování rozvíjeli cíleně i postoje žáků. Aktivní individuální přístup učitelů k žákům,
vhodné instruktážní ukázky jednotlivých úkonů, motivovaly žáky k dodržování
technologických postupů. Žáci pod vedením učitelů aplikovali získané teoretické znalosti
do praktické výuky. Pracovali převážně samostatně na zadaných úkolech, učitelé jim
poskytovali průběžnou zpětnou vazbu k jejich práci. V průběhu výuky byli žáci vedeni
k upevňování znalostí a vlastnímu popisu vykonávaných činností, čímž byly průběžně
rozvíjeny jejich komunikační dovednosti. Žáci pracovali na konkrétních zakázkách pod
vedením učitele odborného výcviku a na individuální praxi, kde žák pracoval pod vedením
instruktora. Během odborného výcviku pedagogové vyžadovali od žáků používání osobních
ochranných pracovních pomůcek a dbali na upevňování zásad bezpečné práce a ochrany
zdraví.
Společným rysem teoretické výuky byla pozitivní atmosféra založená na vzájemné m
respektu, avšak nižší pestrost výukových forem a metod vedla k nerovnoměrnému zapojení
žáků do výuky a následně i k poklesu jejich aktivity. Nedostatečná práce se vzdělávac ími
cíli, které učitelé často zaměňovali za téma vyučovací hodiny, neumožňovala jejich náležité
vyhodnocení v závěru hodiny, kdy rovněž většinou scházelo shrnutí a opakování učiva za
účelem jeho upevnění a získání zpětné vazby o jeho pochopení žáky. Vzájemná komunikace
se většinou omezovala na kladení otázek učitelem a stručné odpovědi ze strany žáků, kteří
nebyli cíleně vybízeni k náročnější komunikaci, porovnávání názorů, argumentac i
k probírané látce. Využité výukové metody málo podporovaly rozvoj kritické myšlení. Žáci
nebyli vedeni k samostatnému vyhledávání výukových zdrojů a práci s nimi. Obsah
vzdělávání jim byl předkládán učitelem, žáci byli většinou pouze pasivními příjemci
informací. Výklad učitele byl sice často podpořen prezentací výukového obsahu na
dataprojektoru, efektivitu této metody výuky však snižovala horší čitelnost předkládaných
materiálů. Dominantní role učitele a převažující zaměření výuky na vědomostní cíle ve
většině vyučovacích hodin neposkytovaly dostatečný prostor pro podporu rozvoje
jednotlivých gramotností a požadovaných klíčových kompetencí žáků. Žákům byla
poskytnuta pouze v menší míře podpora prostřednictvím diferenciace vzdělávání zaměřené
na individualizaci výuky respektující možnosti, schopnosti a potřeby každého žáka zejména
při ověřování míry osvojení požadovaných dovedností. Žáci pracovali převážně na stejných
úkolech se shodnou mírou obtížnosti. V průběhu výuky učitelé nevyužívali formativní
hodnocení a jen v omezené míře vyučující věnovali pozornost rozvoji žákovské sebereflexe
anebo vrstevnickému hodnocení. Podpora přítomným žákům se speciálními vzdělávac ími
potřebami a zohledňování jejich vzdělávacích potřeb nebyla ve výuce většinou patrná
s výjimkou oborů zaměřených na vzdělávání žáků se speciálními vzdělávacími potřebami.
Zde učitelé uplatňovali pomalejší pracovní tempo, důkladné a opakované vysvětle ní
zadávaných úkolů, motivovali žáky k jejich plnění.
Výuka českého jazyka a literatury měla velmi rozdílnou úroveň v závislosti na osobnosti
vyučujícího, tématu a zaměření vyučovací hodiny. Výuka byla vedena většinou méně
účelnou frontální formou s převažujícím souběžným využitím řízeného rozhovoru,
popřípadě měli žáci zadánu samostatnou práci. Žáci dostali ve sledované výuce pouze málo
příležitostí k náročnější komunikaci a k rozvoji kritického myšlení. V malé míře vyučovac í




2021/2022                                   4
hodiny cíleně rozvíjely postoje žáků. Zvláště oblast literární výchovy se vyznačuje příliš ným
důrazem na faktografické údaje, v některých částech je učivo předimenzováno.
Ve výuce anglického jazyka byla efektivně využita didaktická technika pro poslech
s porozuměním. Výuka se opírala o používání pracovních listů. Z forem a metod volili vyučující
frontální výuku a řízený rozhovor. Průběžně byla poskytována zpětná vazba a pomoc jednotlivým
žákům. Žáci mají možnost konzultací s vyučujícím, ale chybí využívání sdílených zdrojů žáky. Ve
třídě nástavbového studia byly zaznamenány velké rozdíly ve znalostech žáků dané zpravidla
jejich nestejnou počáteční úrovní. Tato skutečnost má vliv na slabší výsledky v průběhu i při
ukončování vzdělávání. V rámci přípravy k maturitní zkoušce se osvědčuje práce s tématy
a zadáními písemných prací a didaktických testů společné části maturitní zkoušky z minulých let
a intenzivní využívání autentických materiálů z časopisů včetně on-line podpory. Nižší úroveň
jazykových znalostí projevovali žáci ve třídách nematuritních oborů. V některých
vyučovacích hodinách byla výuka vedena převážně neúčelně v českém jazyce. Méně byly
zařazovány řečové dovednosti, průběh hodiny nesměřoval k aktivizaci žáků a k nácviku
produktivních dovedností.
Ve větší části sledované výuky matematiky učitelé žáky podporovali a vhodně je motivova li
k plnění zadaných úkolů. Převažovala méně efektivní frontální výuka zaměřená na
opakování již probraného učiva, výklad a procvičování nového učiva. Pouze občas byla
zařazena samostatná práce žáků, při níž žáci využívali pracovní listy či jiná zadání úkolů.
Reflexe samostatné práce byla často nedostatečná, nebylo využito sebehodnocení ani
formativní hodnocení žákovské práce. Při výpočtu příkladů u tabule byli žáci často vedeni
učiteli, nedostali dostatečný prostor ke slovnímu zdůvodnění postupu řešení. Některé
vyučovací hodiny byly narušeny kázeňskými problémy.
V hospitovaných hodinách odborných předmětů byla zaznamenána vstřícná pracovní
atmosféra založená na důvěře a vzájemném respektu. Ke splnění stanovených vzdělávac íc h
cílů učitelé převážně volili méně účinnou frontální výuku doplněnou o řízený rozhovor.
Učivo žákům bylo většinou vysvětlováno názorně a srozumitelně, s podporou digitá lní
technologie a se zajištěním přenosu praktických zkušeností a znalostí s ohledem na
nejnovější poznatky současné technické vědy. Výuka byla zaměřena na klíčové části učiva
a systematické postupy. Obsahovala vhodné příklady využití znalostí a dovedností
v reálných situacích. V některých hodinách žáci spolupracovali ve skupinách. Vyučujíc í
předmětu plynárenství vyžadoval od žáků náročnou komunikaci velmi potřebnou a důležito u
pro přípravu a vykonání ústní závěrečné zkoušky. Výuka technologie byla podpořena
o názorné pomůcky a využití videa, jehož smyslem bylo poukázat nejen na technologick ý
postup práce, ale i na chyby, které žáci měli identifikovat a následně navrhnout lepší variantu
řešení. V části zhlédnuté výuky chyběla diferenciace úkolů odpovídající potřebám
a aktuálním možnostem žáků.

                          Hodnocení výsledků vzdělávání
Informování žáků a jejich zákonných zástupců o průběžných výsledcích vzdělávání je
zajištěno prostřednictvím školního informačního systému. Učitelé hodnotí dosahované
výsledky vzdělávání žáků průběžně podle pravidel stanovených ve školním řádu. Podklady
pro hodnocení škola získává využitím běžných evaluačních nástrojů (ústní a písemné
zkoušení, aktivita ve výuce apod.). Externí způsoby ověřování úrovně dosahovaných
výsledků, až na výběrové testování Českou školní inspekcí, škola nevyužívá. Pravidelně
každé pololetí škola realizuje vlastní vědomostní testy z některých vyučovacích předmětů,
jejichž výsledky statisticky vyhodnocuje a v rámci předmětových komisí navrhuje
i konkrétní opatření k jejich zlepšování. Nabízené podpory v některých vyučovac íc h


2021/2022                                     5
předmětech ve formě individuálních a skupinových konzultací (doučování) a sdílení
výukových materiálů využívají žáci v menší míře.
Průběžné i celkové výsledky vzdělávání žáků jsou negativně ovlivněny vysokou absencí
žáků (včetně neomluvené absence), kterou se škole již dařilo vzhledem k nastaveným
a realizovaným opatřením v posledních letech snižovat, ovšem ve školním roce 2020/2021
z důvodů pandemie covid-19 průměrná absence na žáka opět vzrostla. Systém omlouvá ní
absence má škola jednoznačně nastaven ve školním řádu, včetně ukládání kázeňských
opatření za neomluvenou absenci. Jeho důsledné dodržování vede k častému předčasnému
ukončování vzdělávání ze strany školy (podmíněné vyloučení či vyloučení žáka)
i samotných žáků. Podstatně vyšší absenci dosahovali žáci nematuritních oborů vzdělání.
Rozdíl ve vývoji absence je výrazněji patrný u neomluvené absence, která u nematuritníc h
oborů vzdělání činila průměrně za tři předchozí školní roky (2018/2019 až 2020/2021) 25 %
z celkové absence a u maturitních oborů vzdělání jen cca 4 %.
Škole schází systematicky nastavená strategie řešení školní neúspěšnosti. V rámci
uplatňované strategie získává přehled o žácích se slabším prospěchem a zvýšenou absencí
a poskytuje jim základní podporu spočívající v individuálních pohovorech s třídními učiteli,
speciálním pedagogem, nabídce individuálních konzultací a doučování. Škola intenzivně
spolupracuje se zákonnými zástupci žáků i velkým množstvím participujících instituc í.
Přesto se nedaří ve větší míře motivovat žáky k úspěšnému dokončení studia a poměrně
značná část žáků nedokáže splnit požadavky stanovené školním systémem hodnocení, což
se projevuje jejich zhoršeným prospěchem a následně předčasným ukončením či přerušením
vzdělávání. V posledních třech letech neprospělo průměrně 13 % žáků, přičemž mezi
maturitními a nematuritními obory vzdělání nebyl zaznamenán výraznější rozdíl.
U maturitních oborů vzdělání v průměru za tři poslední uzavřené školní roky došlo
v průběhu vzdělávání k úbytku 48 % žáků, pouze každý čtvrtý žák úspěšně ukončil
vzdělávání maturitní zkouškou. Od minulé inspekční činnosti v roce 2017 se škole
nepodařilo zlepšit úspěšnost žáků při ukončování vzdělávání maturitní zkouškou, která dále
zůstává nepříznivá. Výsledky žáků u této zkoušky vykazovaly vysokou míru hrubé
neúspěšnosti (vypovídá o tom, jak velká část žáků z celkového počtu žáků přihláše nýc h
k maturitní zkoušce nebyla úspěšná, tj. maturitní zkoušku nekonala nebo u ní neprospěla),
a to průměrně v posledních třech letech 41 % u žáků oboru vzdělání Nábytkářská a dřevařská
výroba a 51 % u žáků oboru vzdělání Stavební provoz. V nematuritních oborech vzdělání
byl průměrný úbytek počtu žáků za tři poslední školní roky 44 %. Vzdělávání závěrečnou
zkouškou úspěšně ukončilo přibližně 63 % žáků. Až na výjimky všichni žáci, kteří postoupili
do třetího ročníku vzdělávání, závěrečnou zkoušku v řádném či opravném termínu vykonali.
Příležitostí ke zlepšení školní docházky a prospěchu žáků je intenzivnější práce třídníc h
učitelů a jejich spolupráce s ostatními učiteli v teoretickém i praktickém vyučová ní,
efektivní využití zavedených třídnických hodin a zacílení preventivních opatření na
individualizovanou podporu žáků. Prostřednictvím zatraktivnění teoretické výuky, vyšší
míry propojení teorie s reálnými požadavky na absolventy jednotlivých oborů vzdělání
a zapojení žáků do dění ve škole např. prostřednictvím žákovského parlamentu lze ve větší
míře motivovat žáky k úspěšnému absolvování vzdělávání ve vybraném oboru.
Na poskytování poradenských služeb se v rámci školního poradenského pracoviště podílejí
ve vzájemné spolupráci výchovná poradkyně, speciální pedagog a školní metodička
prevence. Největší podíl poradenské činnosti je věnován podpoře žáků se speciálními
vzdělávacími potřebami. Výrazně převažují poruchy učení na úrovni prvního nebo druhého
stupně podpůrných opatření. Speciální pedagog zejména v rámci kontrolní a hospitační
činnosti účinnost těchto opatření sleduje a vyhodnocuje jak v teoretické výuce, tak spolu se
zástupcem pro odborný výcvik i v praktickém vyučování. Stálá pozornost v rámci prevence


2021/2022                                    6
rizikových jevů je věnována předcházení šikany mezi žáky, včetně tzv. kyberšikany. Proto
škola posiluje zaměření preventivních programů tímto směrem. Přestože škola v oblasti
výchovného poradenství a prevence rizikového chování žáků zintenzivnila spolupráci se
zákonnými zástupci žáků, poradenskými zařízeními a dalšími partnery, nedaří se zcela
eliminovat některé rizikové jevy (především nevhodné chování žáků vůči spolužákům
i pedagogům, kouření, záškoláctví).
Žáky se zájmem o studium škola podporuje především realizací školních projektů
a zapojováním do různých odborných soutěží, v nichž zaznamenávají velmi dobré výsledky
(např. druhé místo a postup na celostátní finále v soutěži tesařů, první místo v soutěži
obkladačů).


                                         Závěry
Vývoj školy
Od poslední inspekční činnosti v roce 2017:
    -   V roce 2020 došlo ke změně ve funkci ředitele školy a zástupce ředitele školy pro
        praktické vyučování.
    -   Z důvodu vysoké neúspěšnosti žáků v průběhu vzdělávání a při jeho ukončování
        škola přistoupila k utlumení nabídky dálkového nástavbového studia oborů vzdělání
        Nábytkářská a dřevařská výroba a Stavební provoz.
    -   Škole se dlouhodobě daří udržet nabízenou oborovou skladbu, kterou od roku 2018
        rozšířila o čtyřletý maturitní obor vzdělání Operátor dřevařské a nábytkářské výroby
        (Technik CNC dřevoobráběcích strojů).
    -   Postupně dochází k modernizaci a zkvalitňování prostorových a materiálníc h
        podmínek pro teoretické i praktické vzdělávání žáků.
    -   Škola si udržuje velmi dobré podmínky v oblasti spolupráce s partnery a v oblasti
        systematické a efektivní podpory rozvoje dovedností a odborných znalostí žáků.
    -   Slabé stránky identifikované v inspekční zprávě z roku 2017 (nízká úspěšnost žáků
        nástavbových oborů vzdělání v průběhu vzdělávání a při jeho ukončování maturitní
        zkouškou, vysoká absence žáků související s neúspěšností v průběhu vzdělává ní
        a předčasnými odchody žáků ze vzdělávání) se daří eliminovat pouze částečně.
Silné stránky
    -   Profesionální a motivující přístup učitelů odborného výcviku respektujíc í
        individualitu žáka při procvičování a osvojování profesních dovedností.
    -   Využívání aktivizujících metod praktického vyučování podporujících specifické
        požadavky kladené na žáky v návaznosti na odbornost studovaného oboru vzdělání.
    -   Přínosná spolupráce školy se sociálními partnery pozitivně ovlivňuje vzdělává ní
        žáků, podporuje rozšiřování jejich odborných dovedností a znalostí, přispívá ke
        zvýšení jejich komunikativních, pracovních i sociálních kompetencí.
Slabé stránky a/nebo příležitosti ke zlepšení
    -   Žáci denní formy vzdělávání v nástavbových oborech vzdělání Nábytkářská
        a dřevařská výroba a Stavební provoz vykazují dlouhodobě vysokou neúspěšnost
        v průběhu i při ukončování vzdělávání.



2021/2022                                     7
    -   Přes přijatá a realizovaná opatření ke snížení počtu žáků s neomluvenou absencí
        a neprospívajících žáků přetrvává vysoký počet žáků předčasně ukončujíc íc h
        vzdělávání.
    -   Uplatňované organizační formy teoretické výuky jsou zacíleny převážně na frontální
        činnosti. Pedagogové ke zvýšení kvality vzdělávání nevyužívají účelně
        a v dostatečné míře inovativní vzdělávací metody a postupy s důrazem
        individualizaci pedagogického přístupu a diferenciaci učiva.
    -   Absence využívání formativního hodnocení, sebehodnocení žáků a vzájemné ho
        hodnocení a nedostatečné využití závěrů vyučovacích hodin k zopakování a utřídění
        probíraného učiva v teoretické výuce neposkytuje žákům ani pedagogům zpětnou
        vazbu o úspěšnosti realizovaných činností a důsledném pochopení učiva ze strany
        žáků.
    -   Nedostatečné zázemí pro sportovní aktivity neumožňuje zefektivnit výuku tělesné
        výchovy a rozšířit nabídku volnočasových aktivit pro žáky.
    Doporučení pro zlepšení činnosti školy
    -   Zaměřit se na zjišťování příčin a na preventivní působení k předcházení rizika
        školního neúspěchu žáků. Individualizovat nastavení opatření v rámci řešení vysoké
        absence a školní neúspěšnosti žáků, důsledně je realizovat a průběžně vyhodnoco vat
        účinnost těchto opatření.
    -   Nastavit jednotnou školní strategii pro poskytování podpory žákům ohroženým
        školní neúspěšností v součinnosti s třídními učiteli, předmětovými komisemi
        a pracovníky školního poradenského pracoviště. Účinnost přijatých a realizova nýc h
        opatření průběžně vyhodnocovat.
    -   Diferencovat výuku s ohledem na aktuální úroveň znalostí a dovedností žáků,
        poskytovat žákům individuální podporu.
    -   Zaměřit se v teoretické výuce na využití aktivizujících výukových metod a postupů.
        Podpořit vzájemné předávání inspirativních zkušeností mezi pedagogy s cílem jejich
        efektivního využití ve výuce.
    -   Zapojit žáky do evaluačního procesu ve výuce, především                využívá ním
        sebehodnocení a vzájemného hodnocení podle stanovených kritérií.
    -   Prostřednictvím zatraktivnění teoretické výuky a vyšší míry zapojení žáků do dění
        ve škole motivovat žáky ke zlepšení školní docházky a k školního prospěchu.
    -   Ve spolupráci se zřizovatelem modernizovat sportovní zázemí školy a rozšířit
        nabídku o zajímavé volnočasové aktivity žáků.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 14 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Moravskoslezský inspektorát,
Matiční 20, 702 00 Ostrava, případně prostřednictvím datové schránky (g7zais9), nebo
na e- podatelnu csi.t@csicr.cz s připojením elektronického podpisu.



2021/2022                                    8
            Seznam dokladů, o které se inspekční zjištění opírají
 1.    Úplné znění zřizovací listiny ke dni 18. 12. 2020
 2.    Jmenovací dekret na vedoucí pracovní místo ředitele, s účinností od 1. 2. 2020
 3.    Koncepce rozvoje školy na období 2020 - 2026
 4.    Školní vzdělávací programy pro všechny obory vzdělání ve škole platné ve školním
       roce 2021/2022
 5.    Školní řád platný ve školním roce 2021/2022
 6.    Rozvrhy vyučovacích hodin platné ve školním roce 2021/2022
 7.    Školní matrika a třídní knihy tříd vedené ve školním roce 2021/2022 (vzorek)
 8.    Personální dokumentace vybraných pedagogických pracovníků (vzorek), ve školním
       roce 2021/2022
 9.    Výroční zprávy o činnosti školy, Evaluace - zprávy z vlastního hodnocení školy za
       školní roky 2019/2020, 2020/2021
10.    Plány a přehledy dalšího vzdělávání pedagogických pracovníků, vedené za školní
       roky 2020/2021 a 2021/2022
11.    Plány práce, zápisy z jednání, hodnocení činnosti předmětových komisí vedené za
       školní roky 2020/2021 a 2021/2022 (vzorek)
12.    Zprávy o výsledcích čtvrtletního vzdělávání nástavbových oborů, školní roky
       2020/2021, 2021/2022
13.    Výsledky vědomostních testů za školní rok 2021/2022
14.    Přehledy prospěchu školy za školní roky 2018/2019 až 2021/2022
15.    Deníky odborného výcviku v elektronické podobě (vzorek)
16.    Souhrnná dokumentace k oblasti výchovného poradenství a prevence rizikové ho
       chování žáků, školní rok 2020/2021, 2021/2022
17.    Dokumentace k finančním podmínkám školy vedená ve školním roce 2020/2021
       a 2021/2022 k datu inspekční činnosti (vzorek)
18.    Dokumentace školy k zajištění bezpečnosti a ochrany zdraví žáků vedená ve školním
       roce 2020/2021 a 2021/2022 (vzorek)


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Moravskoslezský inspektorát,
Matiční 20, 702 00 Ostrava, případně prostřednictvím datové schránky (g7zais9), nebo
na e-podatelnu csi.t@csicr.cz s připojením elektronického podpisu, a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




2021/2022                                  9
Složení inspekčního týmu a datum vyhotovení inspekční zprávy


 Mgr. Eliška Birková, školní inspektorka,             Eliška Birková v. r.
 vedoucí inspekčního týmu
 PhDr. Ing. Ivana Teichmannová,                    Ivana Teichmannová v. r.
 školní inspektorka
 Mgr. Sylva Kyselová, Ph.D., MBA,                     Sylva Kyselová v. r.
 školní inspektorka
 Ing. Renata Boková,                                  Renata Boková v. r.
 školní inspektorka
 Ing. Magda Dirgasová,                               Magda Dirgasová v. r.
 školní inspektorka
 Ing. Hana Maľarová,                                  Hana Maľarová v. r.
 školní inspektorka
 Bc. Marcela Zahradníková,                         Marcela Zahradníková v. r.
 kontrolní pracovnice




V Ostravě 27. 4. 2022


Datum a podpis ředitele školy potvrzující projednání a převzetí inspekční zprávy


 Mgr. Lukáš Šubert,                                    Lukáš Šubert v. r.
 ředitel školy

V Ostravě 2. 5. 2022




2021/2022                                   10
