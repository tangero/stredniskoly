CSI0X00D8GXJ




                                  Česká školní inspekce
                                 Středočeský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                           Čj. ČŠIS-32/25-S
                                       Sp. zn. ČŠIS-S-618/24-S


Název                               Gymnázium J. S. Machara, Brandýs nad Labem -
                                    Stará Boleslav, příspěvková organizace
Sídlo                               Královická 668, 250 01 Brandýs n.L.-St.Boleslav
E-mail                              info@gbl.cz
IČO                                 61 388 939
Identifikátor                       600 007 774
Právní forma                        příspěvková organizace
Zastupující                         PhDr. Ing. Miroslava Zachariášová
Zřizovatel                          Středočeský kraj
Místo inspekční činnosti            Královická 668, Brandýs nad Labem-Stará Boleslav
Inspekční činnost na místě          14. − 16. 1. 2025
Inspekční činnost byla zahájena předložením pověření k inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání podle přísluš nýc h
školních vzdělávacích programů, naplňování školního vzdělávacího programu a jeho
souladu s právními předpisy a rámcovým vzdělávacím programem podle § 174 odst. 2 písm.
b) a c) zákona č. 561/2004 Sb., ve znění pozdějších předpisů.
                                         Charakteristika
Příspěvková organizace (dále „škola“) aktuálně vzdělává v denní formě 358 žáků, z toho
239 žáků v osmi třídách osmiletého a 119 žáků ve čtyřech třídách čtyřletého oboru
Gymnázium. Počet žáků je dlouhodobě stabilní, naplněnost školy se pohybuje kolem 75 %.
Od školního roku 2024/2025 byla rozšířena vzdělávací nabídka školy o obor vzdělání
Technické lyceum.
K termínu inspekční činnosti se ve škole vzdělávalo 13 žáků se speciálními vzdělávac ími
potřebami (dále „SVP“), jeden z nich podle individuálního vzdělávacího plánu (dále „IVP“).
Škola vykazovala dalších deset žáků s IVP povoleného z jiných závažných důvodů. Osm
žáků s odlišným mateřským jazykem nemá jazykovou bariéru.
Stravování žáků je zajištěno ve školní jídelně jiného subjektu.
                          Hodnocení podmínek vzdělávání
Ředitelka školy (dále „ředitelka“) působí ve funkci šestým rokem. Organizační struktura
byla optimalizována snížením počtu zástupkyň ze dvou na jednu, což přispělo
k efektivnějšímu fungování školy. Řízení je založeno na jasně formulované koncepci,
na jejíž tvorbě se aktivně podílel pedagogický sbor. Koncepce se zaměřuje na dvě klíčové
oblasti, které jsou postupně naplňovány. První z nich je zlepšení materiálních podmínek
školy, zahrnující rozsáhlou modernizaci a přestavbu budovy, druhá oblast cílí na zavádění
inovativních vyučovacích metod, zejména badatelského učení, podporující rozvoj klíčovýc h
kompetencí žáků. Vedení školy zároveň identifikuje oblasti vyžadující další rozvoj, včetně
implementace formativního hodnocení za účelem zefektivnění pedagogického procesu
a posílení spolupráce mezi učiteli.
K naplňování profilu absolventa přispívá účast žáků na rozmanitých projektech, které
propojují teoretické poznatky s praxí a zároveň rozvíjejí analytické schopnosti
prostřednictvím badatelsky orientovaných prvků výuky, zejména v přírodovědnýc h
předmětech. Revize školního vzdělávacího programu přinesla úpravy učebního plánu,
zahrnující zařazení volitelného předmětu do nižších ročníků a navýšení jejich počtu
ve vyšších ročnících, což umožňuje lepší profilaci žáků.
Ředitelka uplatňuje demokratický přístup, který přispívá k vytvoření příznivého pracovního
klimatu a umožňuje cílené rozvíjení silných stránek pedagogů, jež vyplývají z pravidelné
analýzy profesních portfolií. Kontrolní činnost se zaměřuje na kvalitu výuky, avšak její
systematické vyhodnocování a přijímání opatření zůstává příležitostí ke zlepšení, zejména
prostřednictvím širšího delegování pravomocí na předsedy metodických sdružení. V případě
složitých situací v personálním řízení ředitelka prokázala rozhodnost a efektivní jednání,
např. úspěšně a konstruktivně vyřešila nevhodné chování pedagoga, což přispělo
k zachování klidné pracovní atmosféry a stability vztahů. Zjištění během inspekční činnosti
však poukazují na přetrvávající výzvy v oblasti etického chování některých pedagogů
ve výuce. Škola má zavedený krizový plán a systém opatření k řešení obdobných situací.
Od předchozí inspekční činnosti došlo k částečné obměně pedagogického sboru. Zhruba
pětina učitelů nesplňuje kvalifikační předpoklady, přičemž většina z nich si odbornou
kvalifikaci doplňuje studiem v příslušném oboru a ředitelka za ně prokazatelně hledá
kvalifikovanou náhradu. Ve školním poradenském pracovišti úzce spolupracuje zástupkyně
ředitelky, která současně kvalifikovaně vykonává funkci školní metodičky prevence,
s výchovnou poradkyní, která si vzdělání doplňuje. Tým byl posílen o kariérovou poradkyni.
Nově nastoupivším kolegům je poskytována kolegiální pomoc. Plánovité další vzdělává ní
pedagogických pracovníků bylo koncipováno v souladu s potřebami školy a zahrnova lo
školení zaměřená na rozvoj měkkých dovedností, zejména komunikaci s rodiči, dále
na rozšiřování digitálních kompetencí a využití umělé inteligence ve vzdělává ní.
Rezervovaný postoj části pedagogického sboru ke sdílení zkušeností např. prostřednictvím
vzájemných hospitací či metodických workshopů však nadále představuje prostor
ke zlepšení. Učitelé, kteří se spolu s vedením školy aktivně účastnili stáží ve škole
obdobného typu, získali cenné poznatky pro svou pedagogickou praxi.
Škola získává inspirativní podněty ke své činnosti a zpětnou vazbu prostřednictvím školské
rady, sdružení rodičů, a žákovského parlamentu. Evaluační dotazníky pro pedagogy



                                             2/7
a zákonné zástupce poskytují cenné informace pro další rozvoj školy, zatímco jejich využití
mezi žáky se ukázalo jako méně efektivní, škola proto hledá vhodnější alternativy.
Účelné využívání vícezdrojového financování umožnilo nejen dovybavení moderní
robotickou a digitální technikou, ale i rozsáhlou rekonstrukci budovy školy. Původní
prostory byly upraveny na učebny pro badatelskou výuku a jsou postupně vybavovány
potřebným zařízením. Tělocvična prošla celkovou rekonstrukcí, přičemž nově instalo va ná
lezecká stěna byla zřízena z iniciativy žáků. V zahradě s relaxačními prvky vznik la
outdoorová učebna, která podporuje aktivní formy učení a zároveň slouží jako místo
komunitního setkávání, čímž přispívá k rozvoji sociálních a občanských kompetencí žáků.
Škola dbá na zajišťování bezpečného prostředí pro žáky a poučuje je o dodržování pravidel
bezpečnosti a ochrany zdraví v prostorách školy i mimo ni. Míra úrazovosti je nízká.
                          Hodnocení průběhu vzdělávání
Výuka byla realizována v souladu s kurikulárními dokumenty a zaměřena na rozvoj
vědomostí a dovedností žáků. V přibližně polovině hospitovaných hodin se žáci ochotně
zapojovali do výukového procesu, což svědčilo o promyšleném uplatnění aktivizač níc h
metod. Významnou roli sehrálo účelné využití digitálních technologií, které podporovaly
názornost a motivaci při plnění úkolů. Přetrvávající nedostatky zahrnují omezené zapojení
diskusí mezi žáky nebo jejich vzájemné spolupráce, což limituje rozvoj kritického myšle ní,
argumentace a týmové práce. Diferenciace výuky nebyla vždy dostatečně zohledně na,
což omezilo přizpůsobení obsahu individuálním potřebám, včetně podpory nadaných žáků,
jejichž potenciál zůstával nevyužitý. Výuka méně rozvíjela schopnost chápat souvislos ti,
účelně pracovat s informačními zdroji a propojit získané znalosti s praktickými
dovednostmi. Nedostatečný důraz na shrnutí a upevnění probraného učiva následně ztěžoval
jeho dlouhodobé osvojení. Reflexe dosaženého učebního pokroku, ať již formou
sebehodnocení, vrstevnického hodnocení nebo cílené zpětné vazby, byla začleněna
jen zřídka.
Ve společenskovědních předmětech převládala výuka s dominantní rolí učitele, doplněná
prezentacemi žákovských referátů a odbornými komentáři pedagogů, jež efektivně
zprostředkovávaly učivo. Z metod podporujících interaktivitu byly využívány řízené
rozhovory či práce s pracovními listy, které sloužily k upevňování či ověřování znalostí.
Cílené rozvíjení dovedností, postojů a spolupráce žáků bylo v těchto předmětech
zaznamenáno spíše ojediněle. V hodinách českého jazyka a literatury pedagogové naopak
využívali aktivní participaci žáků, kteří se zapojovali prostřednictvím různorodých činností,
jako je třídění, analýza a kritické posouzení informací, jež vedly k naplnění stanovenýc h
cílů.
Výuka cizích jazyků byla koncipována s akcentem na rozvoj komunikativních dovedností
žáků, zejména na plynulost projevu a schopnost vyjádřit názor. Hodiny byly dynamické,
efektivně se střídaly různé aktivity a zapojovaly hravé prvky, které podporovaly motivac i
žáků a umožňovaly jim zažívat úspěch. Významným přínosem byla rovněž výuka vedená
rodilou mluvčí, která obohacovala konverzační schopnosti žáků v anglickém jazyce,
zejména ve vyšších ročnících.
Výuka přírodovědného vzdělávání účelně využívala aktuální témata a odborné texty
podporující rozvoj čtenářské gramotnosti. Názornost výuky zajistily projekce poznámek,
demonstrační pokusy a tematická videa. Většinou však chyběla efektivní závěrečná reflexe,
která by umožnila systematičtější hodnocení pokroku žáků.
V matematickém vzdělávání byla výuka vedená s důrazem na aktivní zapojení žáků a rozvoj
jejich schopnosti spolupracovat a argumentovat. Učitelé využili názorné pomůcky


                                            3/7
a připravili promyšlenou škálu úloh, které vedly k zobecňování a ověřování správnosti
postupů. Skupinové diskuse a práce ve dvojicích rozvíjely u žáků schopnost obhajovat
svá řešení, což přispělo ke zlepšení jejich formulací a jistoty při odpovědích na problémové
otázky.
Výuka estetických předmětů byla promyšleně strukturovaná a obohacená o prvky zážitkové
pedagogiky, které rozvíjely kreativitu, praktické dovednosti a schopnost hledání
a objevování estetična i v každodennosti. V hudební výchově žáci participova li
na workshopu zaměřeném na sdílení prožitku a intenzivnější vnímání hudby. Výtvarná
výchova rozvíjela individuální sebevyjádření i spolupráci ve skupinách, přičemž využití
recyklovaných materiálů podpořilo ekologické myšlení. Aktivity zároveň poskytovaly
prostor pro relaxaci a vnitřní obohacení.
                          Hodnocení výsledků vzdělávání
Škola využívá běžné prostředky ke zjišťování výsledků vzdělávání. Informování žáků
a jejich zákonných zástupců probíhá prostřednictvím pravidelných konzultací, třídníc h
schůzek a elektronického systému.
Žáci gymnázia dosahují dlouhodobě výborných průběžných výsledků vzdělává ní,
což potvrzuje vysoký podíl těch, kteří prospěli s vyznamenáním. Na nižším stupni
osmiletého gymnázia činil tento podíl ve školních letech 2022/2023 a 2023/2024 přibližně
90 %, na vyšším stupni osmiletého gymnázia přibližně 60 % a ve čtyřletém gymná ziu
se pohyboval kolem 50 %. Počet neprospívajících žáků i žáků ohrožených školním
neúspěchem byl ve čtyřletém i osmiletém oboru studia zanedbatelný. Stabilní výsledky
napříč jednotlivými obory svědčí o vysoké kvalitě poskytovaného vzdělání a efektivní
podpoře žáků v průběhu studia.
Průměrná absence žáků v obou oborech činila přibližně 155 hodin za školní rok. V sedmém
ročníku osmiletého studia se v obou sledovaných letech výrazně zvýšila až na 267 hodin,
což se projevilo zhoršením průměrného prospěchu.
Hrubá neúspěšnost žáků (podíl žáků zkoušku nekonajících nebo u zkoušky neúspěšných z
přihlášených žáků) ve společné části maturitní zkoušky v obou sledovaných školních letech
2022/2023 a 2023/2024 odpovídala průměrné hrubé neúspěšnosti žáků ostatních škol ve
stejné skupině oborů. V profilové části maturitní zkoušky dosáhli žáci školy v obou
sledovaných letech velmi dobrých výsledků. V roce 2022/2023 odpovídala hrubá
neúspěšnost průměrným výsledkům v oborové skupině, zatímco o rok později všichni žáci
úspěšně zkoušku složili.
Činnost školního poradenského pracoviště je výsledkem efektivního delegování pravomocí,
funkčního systému sdílení informací pro učitele a pravidelných konzultací se školskými
poradenskými zařízeními o podpůrných opatřeních žáků. Žáci s SVP mají srovnatelný
prospěch s ostatními žáky, podobně jako oni prospívají velmi dobře a řada z nich dosáhla
prospěchu s vyznamenáním. Příležitostí pro zkvalitnění poskytované podpory jsou cílené
hospitace výchovné poradkyně v hodinách s cílem pravidelného vyhodnocování využití
doporučených podpůrných opatření u konkrétních žáků.
V rámci prevence jsou vhodně nastaveny besedy a programy pro jednotlivé ročníky
a volnočasové aktivity, které jsou pravidelně vyhodnocovány. Každoročně se konají
pobytové adaptační pobyty pro nové žáky, posilování kolektivu je zajištěno
i při pravidelných sportovních kurzech, zájezdech či exkurzích. Projevy závažnějš ího
rizikového chování žáků se ve škole nevyskytují. Prohřešky, za které jsou ukládány důtky
třídního učitele či ředitelky školy, se týkají především porušování pravidel školního řádu.



                                            4/7
Analýzy prospěchu žáků a jejich absence jsou prováděny pravidelně, avšak opakující
se opatření mají omezenou efektivitu, protože problémy neřeší dostatečně účinně.
Prostřednictvím účelně zvolených aktivit kariérového poradenství získávají žáci přehled
zejména o možnostech dalšího studia i profesního uplatnění. Žáci čtvrtého ročníku
osmiletého studia si mohou vyzkoušet jednodenní praxi v různých povoláních. Pro ostatní
studenty jsou organizována setkání s úspěšnými absolventy, kteří sdílejí zkušenosti
a motivují k dalšímu studiu.
Ročníkové práce, realizované ve druhém ročníku čtyřletého a šestém ročníku osmileté ho
studia, umožňují žákům včasnou profilaci dle jejich zájmů a schopností, podporují rozvoj
nadání, samostatnosti a kritického myšlení a zároveň mají významnou motivační funkci.
Práce s výrazným odborným přesahem nacházejí uplatnění ve středoškolské odborné
činnosti. Ve sledovaném období dvě z nich reprezentovaly školu v celostátním kole a svědčí
o efektivní podpoře talentovaných žáků, kteří výrazných úspěchů dosáhli také v soutěžích
především jazykového a přírodovědného zaměření.
Vzdělávání je ve spolupráci s partnery školy vhodně doplňováno častým zařazováním
exkurzí, kulturních akcí a workshopů, které podporují hlubší porozumění zkoumaným
tématům díky využití netradičních forem výuky. Projekty zaměřené na estetickou výchovu
obohacují výuku o nové perspektivy, přispívají k rozvoji osobnosti žáků, kultivují jejich
vnímání umění a díky využití zážitkové pedagogiky poskytují také příležitosti k potřebnému
uvolnění a odpočinku.
Škola podporuje rozvoj nadání, motivace a sociálních kompetencí žáků s cílem širokého
uplatnění jejich potenciálu, k čemuž přispívá delegování komplexních úkolů spojených
s přípravou pravidelných mimoškolních akcí, jako je vánoční akademie organizo va ná
jednotlivými třídami nebo maturitní ples.
                                          Závěry
Vývoj školy
– Došlo ke změně ve vedení školy.
– Zlepšily se materiální podmínky ve vzdělávání.
– Od poslední inspekční zprávy přetrvávají nedostatky spojené s nedostatečnou
  diferenciací výuky, absencí sebehodnocení a nízkou aktivizací žáků při frontální výuce.
– Pokračuje dlouhodobě výborný prospěch žáků v průběhu i při ukončování vzdělávání.
Silné stránky
– Koncepce školy je promyšleně vytvářena a postupně naplňována, s důrazem
  na modernizaci zázemí prioritně určeného na podporu badatelsky orientované výuky,
  zejména přírodovědných předmětů. (1.1)
– Ředitelka školy podporuje profesní rozvoj pedagogů prostřednictvím portfolií, která
  slouží k sebereflexi i efektivnímu využití jejich potenciálu ve výuce a školních aktivitác h.
  (2.3)
– Kvalitní výuka estetických předmětů s prvky zážitkové pedagogiky rozvíjí kreativitu,
  praktické dovednosti a schopnost hlubšího porozumění umění prostřednictvím prožitku
  a osobní reflexe. (4.1)
– Žáci dlouhodobě dosahují velmi dobrých výsledků v průběhu vzdělávání i při jeho
  ukončování maturitní zkouškou, úroveň dosažených znalostí a dovedností úspěšně
  prokazují i v četných soutěžích různého zaměření (5.2)


                                             5/7
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Část pedagogického sboru zaujímá rezervovaný postoj k delegování pravomocí
  na předmětové komise a vzájemným hospitacím, což omezuje sdílení didaktickýc h
  zkušeností a zkvalitňování výuky (3.3)
– Výuka méně rozvíjí schopnost žáků chápat souvislosti, účelně pracovat s informač ními
  zdroji a propojit získané znalosti s praktickými dovednostmi, což omezuje rozvoj jejich
  kritického i analytického myšlení. (4.2)
– Ve výuce není dostatečně rozvíjeno sebehodnocení a vrstevnického hodnocení,
  což omezuje schopnost žáků reflektovat vlastní pokrok a přispívat ke vzájemnému učení.
  (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Posílit spolupráci pedagogů prostřednictvím pravidelných metodických workshopů,
  vzájemných hospitací a přenesení části kontrolních kompetencí na předsedy
  předmětových komisí.
– Zefektivnit výuku s důrazem na rozvoj kritického myšlení, práci s informace mi
  a propojení teoretických znalostí s praktickými dovednostmi.
– Zařadit do výuky sebehodnocení, vrstevnické hodnocení a formativní hodnocení
  k podpoře reflexe žáků a zlepšení výukového procesu.
                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).
            Seznam dokladů, o které se inspekční zjištění opírají
 1.   Základní dokumenty školy (zřizovací listina, výpis z rejstříku škol a školských
      zařízení, jmenování do funkce ředitele), stav k termínu inspekční činnosti
 2.   Dokumentace k řízení a kontrole, školní rok 2023/2024 a 2024/2025 k termínu
      inspekční činnosti
 3.   Povinná dokumentace podle § 28 školského zákona
                                        Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.




                                            6/7
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo škols kém
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Markéta Seidlová, školní inspektorka, vedoucí inspekčního týmu
 Ing. Vladimíra Hokešová, školní inspektorka
 Mgr. et Mgr. Martin Kopeček, odborník na střední vzdělávání


30. 1. 2025




                                          7/7
