                               Česká školní inspekce
                               Pardubický inspektorát
                         Sukova třída 1556, 530 02 Pardubice
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIE-2247/25-E
                                       Sp. zn. ČŠIE-S-266/25-E


Název                               Střední průmyslová škola chemická Pardubice
Sídlo                               Poděbradská 94, Polabiny, 530 09 Pardubice
E-mail                              spsch@spsch.cz
IČO                                 48 161 179
Identifikátor                       600 012 433
Právní forma                        příspěvková organizace
Zastupující                         Ing. Markéta Tefrová
Zřizovatel                          Pardubický kraj
Místo inspekční činnosti            Poděbradská 94, Pardubice
Inspekční činnost na místě          15. a 20. až 24. 10. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Předmětem inspekční činnosti vykonávané podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů, bylo zjišťování a hodnocení podmínek,
průběhu a výsledků vzdělávání a školských služeb včetně hodnocení naplňování školních
vzdělávacích programů.


                                         Charakteristika
Střední průmyslová škola chemická Pardubice (dále „škola“) vykonává činnost střední školy
a školní jídelny. Žáci se v termínu inspekční činnosti vzdělávali ve škole v denní formě
čtyřletého studia v oborech vzdělání ukončovaných maturitní zkouškou 28-44-M/01
Aplikovaná chemie, 68-42-M/01 Bezpečnostně právní činnost, 39-08-M/01 Požární ochrana
a od 1. 9. 2025 také v oboru vzdělání 78-42-M/08 Lyceum. Dvouleté nástavbové studium
žáků probíhalo v denní formě v oborech vzdělání ukončovaných maturitní zkouškou
69-41-L/52 Vlasová kosmetika a 68-42-L/51 Bezpečnostní služby, v kombinované formě
v oboru vzdělání 28-42-L/51 Chemik operátor. V denní formě tříletého studia se vzděláva li
také žáci v oborech vzdělání ukončovaných závěrečnou zkouškou 69-51-H/01 Kadeřník
a 28-52-H/01 Chemik.
Ve školním roce 2025/2026 se ve škole vzdělávalo ke dni inspekční činnosti celkem
1089 žáků, z tohoto počtu až 75 % v denní formě čtyřletého maturitního studia. Přibližně
17 % žáků se vzdělávalo v učebních oborech zakončených závěrečnou zkouškou, osm
procent v nástavbovém studiu. V rámci kombinované formy dvouletého studia oboru
vzdělání 28-42-L/51 Chemik operátor se aktuálně vzdělávali pouze dva žáci druhého
ročníku. Školská poradenská zařízení aktuálně diagnostikovala u 91 žáka speciální
vzdělávací potřeby, u třech z nich i nadání s potřebou podpůrných opatření. Jiným
mateřským jazykem než českým hovoří 41 žák.


                         Hodnocení podmínek vzdělávání
Ředitelka působí ve funkci druhým školním rokem, své záměry a vize formulo va la
v dokumentu zpracovaném pro potřeby konkurzního řízení. Koncepci rozvoje školy
prozatím nedoplnila pojmenováním konkrétních strategií a kroků, které plánuje učinit
pro dosažení vytyčených cílů, srozumitelných účastníkům vzdělávání. Tato koncepce v době
inspekční činnosti nebyla dostupná zaměstnancům školy, žákům a jejich zákonným
zástupcům či dalším partnerům ve vzdělávání. V průběhu inspekční činnosti byly
zaznamenány obavy zaměstnanců i žáků o budoucnost některých oborů vzdělání nebo
o jejich prezentaci na veřejnosti. Příležitostí ke zlepšení je posílit komunikaci směrem
k vyjasnění budoucího směřování školy.
Vzdělávání žáků probíhá podle platných školních vzdělávacích programů. Některé nebyly
dostatečně přehledné a srozumitelné, obsahovaly např. drobnější nedostatky v identifik ac i
jednotlivých verzí. Školní vzdělávací programy nebyly zveřejněny v úplném znění,
v některých chyběly např. učební plány nebo převod Rámcového vzdělávacího programu
do školního vzdělávacího programu. Část pedagogů s nimi nepracuje, což je mimo jiné
způsobeno i neúčelně nastavenými pravidly pro tvorbu tematických plánů. Systém kontroly
naplňování očekávaných výsledků vzdělávání a učiva není funkční, což negativně
ovlivňovalo vzdělávání žáků např. v oboru vzdělání 68-42-M/01 Bezpečnostně právní
činnost. V době konání inspekce přetrvávalo nepřijetí opatření k zajištění odborné praxe
žáků loňského třetího ročníku u sociálních partnerů. Předmět zdravotnická příprava byl stále
vyučován ve druhém ročníku, ačkoliv má být vyučován ve čtvrtém ročníku. Škola v tomto
oboru vzdělání nedodržuje materiální zabezpečení, které si sama stanovila ve školním
vzdělávacím programu nad rámec požadavků uvedených v Dohodě o poskytování středního
vzdělávání v oboru vzdělání 68-42-M/01 Bezpečnostně právní činnost.
Pravidla pro organizování vzdělávání ve škole jsou popsána ve vnitřních předpisech.
V některých oblastech je ale jejich nastavení neúčelné, ztěžuje výkon kontrolní činnosti
vedení školy nebo omezuje možnosti adekvátně zajišťovat bezpečnost a ochranu zdraví
žáků. Zažité mechanismy nastavené předchozím vedením školy stále nejsou dostatečně
srozumitelné. To se týká například nejednotného výkladu vyhodnocování tzv. váženého
průměru klasifikace žáků nebo vlivu aktivity a zájmu žáka o výuku na jeho hodnocení.
Nevhodné je rovněž sčítání pozdních příchodů žáků do jedné neomluvené hodiny nebo právo
učitele změnit pololetní klasifikaci o jeden stupeň hodnocení oproti informaci zazname na né


                                           2/11
ve školním informačním systému. Nepřiměřená jsou rovněž pravidla pro realizac i
tzv. ověřovací zkoušky při absenci žáků ve výuce přesahující 25 %, a to i v případě, že učitel
má dostatek podkladů ke klasifikaci. Žáci podle školního řádu mohou požádat o prominutí
této zkoušky. Vyhovět této žádosti může pouze ředitelka školy, což je v případě vysokého
počtu žadatelů (desítky až stovky) neúčelný postup.
Podmínky pro řízení školy jsou nastaveny. Spolu s ředitelkou a jejími zástupci
s delegovanými kompetencemi se na něm podílí i další členové širšího vedení. Procesy jsou
ve škole realizovány často formou okamžité reakce na vzniklé situace. Málo funkční je
kontrolní a hospitační činnost vedení školy. V některých oblastech (např. další vzdělává ní
pedagogických pracovníků) prozatím zcela chybí funkční plánování činností podstatných
pro chod školy. V několika dalších oblastech je řízení a plánování méně vhodným způsobem
delegováno na učitele, například kontrolní a hospitační činnosti je svěřena vedoucím
odborných předmětových týmů, jejich povinnosti a kompetence ale byly stanoveny spíše
neformálně. Chybělo vytyčení cílů kontroly i mechanismů k vyvozování závěrů
pro efektivní zpětnou vazbu podporující cílené vyhodnocování této činnosti vedením školy.
Začínající učitelé a učitelé bez odborné kvalifikace mají k dispozici dostatek informac í
pro adaptaci ve škole, ale prozatím chybí systémové nastavení podpory uvádějících učitelů.
Účinnost zaváděných opatření je sledována spíše nahodile, v některých případech méně
účelnými postupy (sledování změn v rozvrhu, sledování naplňování učiva podle tematickýc h
plánů apod.). Záznamy z jednání pedagogické rady nebo předmětových týmů prokazují
řešení organizačních i vzdělávacích a výchovných záležitostí, příležitostí je zvážit přínos
jejich zpětné vazby pro vedení školy.
Zaznamenány byly zhoršené vztahy nejen v pedagogickém sboru, ale i ze strany žáků nebo
zákonných zástupců k vedení školy, čímž je částečně narušeno klima. Nástroje k jeho
sledování a vyhodnocování jsou využívány spíše výjimečně. Na podněty (chování učitelů
k žákům, nejasnost některých ustanovení školního řádu nebo nastavení rozvrhů tříd, učitelů,
učeben a suplování apod.) škola reaguje, ale zohledňování konkrétních podmínek a prostředí
školy pro wellbeing žáků nebo učitelů je nesystematické. Problematické bylo např. vydání
zákazu používání mobilních telefonů žáky ve školní jídelně v čase obědů. Doporučením
k přijetí vhodných opatření je zlepšení oblasti komunikace mezi účastníky vzdělávání. Dílčí
změny její formy a způsobu podpoří srozumitelnost některých informací i vzájemné
pochopení rozdílných názorů. Většina pedagogů svým vlastním jednáním modeluje
a podporuje prosociální chování, ale byly také zjištěny informace o nevhodných reakcích
některých učitelů na emocionální, kognitivní nebo fyzické potřeby a schopnosti jednotlivýc h
žáků. Pedagogové ve velké většině případů vytvářejí, podporují a udržují kolegiální vztahy
a vzájemný respekt, hrozbou je však výrazně odlišné vnímání efektivity vedení
pedagogického procesu mezi vedením školy a učiteli. Z uvedených zjištění je zásadním
doporučením zvážit monitoring a následné vyhodnocení klimatu ve škole a důvodů jeho
zhoršení prostřednictvím externích nástrojů.
Personální podmínky jsou vedením školy sledovány. Rizikem je poměrně rozsáhlá obměna
pedagogického sboru v období po nástupu nového vedení. Odcházející učitelé musí být
rychle nahrazováni, což znamená výraznější tlak na účelný monitoring zachování kvality
výuky. Několik pedagogů nesplňovalo v době konání inspekční činnosti podmínky odborné
kvalifikace, ve většině případů z důvodu zajištění výuky po odchodu stávajících učitelů.
Pozitivním zjištěním jsou bohaté praktické zkušenosti učitelů odborných předmětů
i odborníků z praxe, které jsou nesporným přínosem žákům ve výuce. Vedení školy
podporuje sebehodnocení pedagogů a vzájemné poskytování zpětné vazby mezi nimi,
ale prozatím nedokáže koncepční cíl rozvoje pedagogických dovedností učitelů účelně
podpořit vhodnou osvětou vedoucí ke zvýšení zájmu o účast na vzdělávacích akcích.


                                            3/11
Doporučením je zlepšit plánování podpory učitelů v rámci jejich dalšího vzdělává ní
se zaměřením na strategie vedení vyučovacích hodin a vymezit kompetence uvádějíc íc h
učitelů nebo garantů předmětových týmů. Příležitostí ke zlepšení je také změna formálního
nastavení hospitační činnosti zejména s ohledem na vyhodnocování společných znaků
kvality výuky a pro přijímání vhodných opatření.
Prostorové podmínky školy jsou z objektivních důvodů rizikovým faktorem pro organizac i
a bezpečnost při vzdělávání (vysoký počet žáků, nedostatek učeben a dalších prostor
pro zázemí žáků a pedagogů). Společně s částečně nefunkčním nastavením řízení školy
se toto riziko negativně promítá do pravidelného plánování výuky (nadměrně časté přes uny
žáků a učitelů mezi učebnami i v průběhu vícehodinových učebních bloků). Pro žáky a jejich
sounáležitost se školním prostředím je omezující také neexistence kmenových učeben.
V době konání inspekční činnosti nebyla vyřešena rizika spojená se vstupem cizích osob
do budovy školy. Kromě vstupu přes recepci bylo možné vejít do budovy i několika jinými
bočními vchody, jejichž zabezpečení škola prozatím neřešila. Nevyhovující bylo rovněž
zajištění dohledů nad žáky v době přestávek.
Finanční podmínky a kvalitní materiální zázemí školy umožňují realizaci vzdělává ní
v požadované kvalitě, nadstandardní je vybavení odborných učeben a pracovišť napříč obory
vzdělání. Efektivitu praktického vzdělávání žáků oboru vzdělání 39-08-M/01 Požární
ochrana podporuje využívání školního hřiště s prvky pro plnohodnotný výcvik budoucích
odborníků v daném oboru. Součástí areálu jsou i cvičná věž, kontejnery pro výcvik nošení
a užití dýchací techniky nebo školní vodní nádrž. V rámci výcviku žáci skládají zkoušku
se získáním osvědčení k nošení dýchací techniky. Přínosem pro realizaci praktického
vzdělávání v bezpečnostních oborech jsou tělocvična s tatami, venkovní sportoviště,
posilovna, laserová a vzduchová střelnice (žákům umožňuje získat nadstandardní
připravenost v rámci střelecké přípravy) i zázemí odborných učeben kriminalistiky nebo
zdravotnické přípravy. Pozitivním zjištěním je rovněž využívání vybavení laboratoří
a odborných učeben pro chemické vzdělávání nebo školních provozů pro realizac i
kadeřnických a kosmetických služeb.
Na výborné úrovni je nastavení forem spolupráce s partnery pro vzdělávání. Spolupráce
s partnery umožňující rozvoj odborných kompetencí žáků se příznivě promítá do jejich
úspěšnosti ve studiu. Propojení praktického i teoretického vyučování s reálnou praxí
je účelně podporováno při spolupráci školy s odborníky z praxe, smluvními i sociálními
partnery. Hlavními profesními partnery jsou pro školu v rámci chemického vzdělávání firmy
z blízkého okolí, např. Synthesia, a. s., Explosia, a. s., případně menší firmy, přínosem
je zejména jejich podpora při zajišťování odborného vzdělávání žáků a realizace výukovýc h
exkurzí. Žáci oboru vzdělání 39-08-M/01 Požární ochrana se prostřednictvím spolupráce
se Střední školou zemědělskou a veterinární Lanškroun učí například manipulaci se zvířaty
v kritických situacích. Pro efektivitu vzdělávání v rámci odborného výcviku je také
přínosem početná řada sociálních partnerů, včetně hasičských záchranných sborů několika
krajů. Příležitostí k rozvoji je širší odborná diskuze na téma využití externích odborníků
z praxe a jejich pozitivní vliv na výsledky vzdělávání žáků.


                         Hodnocení průběhu vzdělávání
Sledované hodiny teoretické výuky probíhaly zpravidla v klidné a respektující pracovní
atmosféře. Jejich průběh příznivě podporovala nejen přiměřená úroveň náročnosti
předkládaného učiva, ale také bezproblémová komunikace mezi žáky a učiteli. Realizace
výuky podporovala upevňování požadované znalosti odborné terminologie, v teoretických


                                          4/11
odborných předmětech i vnímání reálných souvislostí s praxí. Velké rozdíly byly zjištěny
v účelnosti vedení výuky.
Struktura teoretické výuky někdy opomíjela úvodní propojení s předešlým učivem, téměř
vždy chybělo účelné závěrečné vyhodnocení naplnění vzdělávacích cílů. Tím bylo omezeno
osvojování znalostí žáků v průběhu výuky i jejich zpětná vazba k vlastnímu učení. Spíše
ojediněle bylo zaznamenáno vhodné propojení výukových témat s pedagogickým cílem
zaměřeným na aktivitu žáků, což je v některých hodinách stavělo do role pasivních příjemců
informací. Převládala frontální forma výuky, která měla alespoň dílčí přínos při využívá ní
např. řízeného rozhovoru se žáky. Velmi nízkou účelnost měla výuka v případě využití
celohodinové přednášky, pokud si při ní žáci pouze opisovali do sešitů nebo tabletů učivo
z předkládaných prezentací nebo jim byl zápis do sešitu diktován, někdy i bez potřebné
vizuální opory. V několika sledovaných hodinách byla okrajově zařazena vhodná
samostatná práce žáků. Spolupráce ve dvojicích a skupinách byla zaznamenána zřídka,
ale měla zpravidla pozitivní vliv na účinnost vzdělávání a aktivizaci žáků. Rozdílné přístupy
k využívání forem a metod výuky jsou dány osobnostním nastavením učitelů i mírou jejich
pedagogických zkušeností. Doporučením ke zlepšení je využívat samostatnou práci žáků
v hodinách zaměřených zejména na procvičování učiva a vhodně kombinovat strategie
k aktivizaci žáků tak, aby mohli učitelé účelně reagovat na jejich vzdělávací potřeby.
Rozdílnou úroveň mělo využívání didaktických učebních pomůcek pro účelnou podporu
vizualizace výuky. Názornost teoretické výuky učitelé zvyšovali v některých hodinách
prostřednictvím zpracovaných prezentací učiva. K podpoře efektivity občas přispíva lo
využívání doplňujících výukových materiálů (pracovní listy apod.), s IT technikou pracovali
ve většině sledovaných hodin pouze pedagogové. S různou mírou účelnosti byla využívá na
např. výuková videa nebo mobilní telefony žáků. Ve výuce obvykle učitelé nevyužíva li
žádné další zdroje k podpoře vyhledávání informací žáků posilující jejich kritické myšle ní.
Napříč obory vzdělání i ročníky žáci prokazovali ve sledovaných hodinách dobré schopnosti
diskutovat, argumentovat nebo řešit problémové otázky a úlohy. Přesto učitelé v některých
hodinách upřednostňovali svoji dominantní roli, která omezovala rozvoj tzv. měkkých
dovedností a získání vzdělávacích kompetencí žáků. Doporučením je více se zaměřovat
v teoretické výuce na souvislosti mezi jednotlivými učebními tématy, vhodnými technika mi
u žáků rozvíjet náročnější komunikaci oproti jednoslovným odpovědím na uzavřené otázky
při řízeném rozhovoru i ve zkušebních testech.
Na žáky byly ve sledovaných hodinách teoretické výuky kladeny stejné požadavky.
Diferenciace úkolů či individualizace vzdělávacích cílů obvykle nebyly pro žáky
se speciálními vzdělávacími potřebami ani pro žáky talentované využívány. Učební
potenciál nadaných žáků (resp. rychleji pracujících) nebyl optimálně podporován úlohami
vyšší náročnosti, doporučením je zařazovat do výuky úlohy s odlišnou či gradovanou
obtížností. Zpětnou vazbu v průběhu i v závěrech hodin poskytovali učitelé žákům ojediněle,
často pouze formou stručných výroků hodnotících správnost výpočtů či odpovědí. Práce
s chybou byla rozvíjena jen výjimečně, častěji chybu opravili sami pedagogové. Vedení
k funkční sebereflexi žáků a jejich sebehodnocení zcela chybělo. V několika málo hodinách
teoretické výuky učitelé zařadili přínosnou formativní zpětnou vazbu žákům.
Praktické vyučování je ve střední škole realizováno při odborném výcviku, praktickém
výcviku, odborné praxi a celé řadě cvičení napříč obory vzdělání. Jeho pozitivní přínos
je logickým vyústěním účelně nastavených cílů vzdělávání zaměřených na nácvik
praktických dovedností žáků. Ty probíhají z větší části ve vlastních odborných učebnách,
dílnách, laboratořích nebo školních sportovištích, ale také v prostorách, kde jsou
poskytovány přímo služby veřejnosti.



                                            5/11
V oborech vzdělání zaměřených na kadeřnictví a vlasovou kosmetiku bylo pozitivním
zjištěním využívání žákovského portfolia nebo vzájemné spolupráce mezi žáky při nácviku
pracovních dovedností. Deníky odborného výcviku někdy neobsahovaly konkrétní
informace o zadání učebních úkolů jednotlivým žákům, doporučením je zaznamená vat
i míru jejich učebního pokroku. Příležitostí ke zlepšení je rovněž pečlivější kontrola
ze strany učitelů odborného výcviku zaměřená na dodržování pravidel hygieny a bezpečnosti
práce žáků týkající se např. oblečení nebo jeho doplňků. Vzhledem k tomu, že žáci
v posledním ročníku vypracovávají samostatné odborné práce v elektronické podobě, je dále
doporučením zvážit jejich podporu zařazením výuky IT i v tomto ročníku.
Podmínky pro realizaci odborného vzdělávání oborů chemického zaměření jsou velmi
dobré, žáci mají dostatečný prostor pro získání potřebných dovedností. Při praktické výuce
bylo příznivým zjištěním smysluplné provázání odbornosti a zkušenosti učitelů s rozvíjením
praktických schopností žáků. Učitelé důsledně vedli žáky k dodržování bezpečnosti práce
a dbali na používání ochranných pomůcek. Žáci pracovali samostatně, při jednotlivýc h
činnostech měli dostatečný časový prostor pro procvičení, úkoly jim byly zadávány
srozumitelně a jasně. Při práci uměli dobře propojovat teoretické vědomosti s praxí,
uvědomovali si případná rizika, uměli pracovat s chybou. Byli vedeni k práci s textem
(např. příprava postupu práce), ke grafickému zpracování výsledků laboratorních prací
včetně hodnoticích závěrů. Většinou prokazovali osvojení a zautomatizování rutinníc h
postupů např. při chemických výpočtech, což účelně podporovalo jistotu při zvládání
pracovních úkolů. Zpětná vazba jim byla poskytována ze strany učitelů průběžně. Učitelé
uplatňovali respektující a individuální přístup k žákům. Zvláště v odborném výcviku mají
průkaznou kontrolu o jednotlivých absolvovaných tématech učiva, absenci, hodnocení
a chování jednotlivých žáků. Příležitostí ke zlepšení je v rámci odborného výcviku
formativní zhodnocení kvality pracovních činností jednotlivých žáků učitelem na závěr
pracovního dne a vytváření prostoru pro sebereflexi žáků.
Při prakticky zaměřeném vzdělávání v oboru požární ochrany žáci získávali infor mace
uplatnitelné v běžném životě, výuka byla často propojována s reálným běžným životem,
přínosem byla vysoká provázanost mezi jednotlivými odbornými předměty a znalostmi žáků
z jiných předmětů. Zaznamenáno bylo také průběžné formativní hodnocení nebo
rekapitulace získaných znalostí a vědomostí žáky v závěru výuky. Během odborného
výcviku žáci získávají zkušenosti a znalosti v práci na klidné i na divoké vodě.
Hospitované vyučovací hodiny odborných předmětů oboru bezpečnostně právní činnost
byly svou strukturou především výkladovými hodinami s frontální formou výuky. Těžiště
výuky bylo převážně na učiteli, přičemž na aktivizační otázky směřující ke třídě reagovali
jen někteří žáci. Cíl vyučovacích hodin nebyl vždy vymezen. Výuka byla vedena odborně
správně, IT technika byla využita za účelem prezentace nového učiva a také k demonstraci
obrazového materiálu. Společným rysem sledované výuky bylo dodržování pravidel
komunikace. Vyučující jen v nízké míře uplatnili formativní hodnocení ke zvýšení motivace
žáků, nebyly využity příležitosti ke vzájemnému hodnocení žáků podle předem známýc h
kritérií či k jejich sebereflexi dosaženého učebního pokroku. Klasická struktura hodiny
nebyla dodržována, chybělo shrnutí a upevnění probraného učiva ve spolupráci se žáky.
Odborná praxe je vykonávána u sociálních partnerů, kteří svou činností odpovídají zaměření
oboru vzdělání.




                                          6/11
                         Hodnocení výsledků vzdělávání
Škola sleduje vzdělávací výsledky žáků průběžně i na konci klasifikačních období. Zákonní
zástupci nezletilých žáků i rodiče zletilých žáků jsou o průběhu a výsledcích vzdělává ní
informováni prostřednictvím školního informačního systému a na pravidelně
organizovaných třídních schůzkách, v případě potřeby i v rámci přímé komunikace.
O úspěšnosti žáků při praktickém vyučování získává škola zpětnou vazbu i prostřednictvím
hodnocení žáka zaměstnancem smluvního partnera nebo žákovskou prezentací o odborné
praxi.
Ročníkové výsledky vzdělávání za poslední dva školní roky nevykazují zhoršující se
tendence. Počty žáků studujících s vyznamenáním, ohrožených školním neúspěchem nebo
konajících opravné zkoušky se v uvedeném období výrazně neliší. Nejvyšší úspěšnost mají
při ukončování druhého pololetí školního roku žáci čtyřletého maturitního studia (v průměru
15 % žáků s vyznamenáním), naopak nejvyšší míru neprospívajících (přibližně 20 %)
vykazuje nástavbové maturitní studium.
Významnou zpětnou vazbu představují pro školu výsledky žáků u maturitní zkoušky, které
odpovídají jejich hodnocení v průběhu vzdělávání. Škola poskytuje žákům standardní
podporu formou doučování a individuálních konzultací zaměřených na přípravu maturitníc h
vyučovacích předmětů. Intenzivní příprava ke zvládnutí maturitní zkoušky je realizo vá na
ve čtvrtém ročníku. Ve vzdělávacích oborech nástavbového studia je hrubá neúspěšnost
školy vyšší než celorepublikový průměr za skupinu oborů, ve čtyřletých oborech je hrubá
neúspěšnost srovnatelná. Ve čtyřletých maturitních oborech vzdělání v jarním termínu
v letech 2024 a 2025 vysoké procento žáků neuspělo alespoň v jedné části zkoušky (pokaždé
více než 20 % žáků), po absolvování opravného podzimního termínu maturitní zkoušku větší
část žáků úspěšně zvládla, míra neúspěšnosti se pohybovala mezi třemi až šesti procenty.
Méně úspěšní byli u maturitní zkoušky žáci nástavbových oborů, po opravných zkouškách
v roce 2024 se míra jejich neúspěchu pohybovala okolo 37 %, v roce 2025 okolo 16 %. Vyšší
neprospěch žáků u maturitní zkoušky v jarních termínech (např. v roce 2024 u nástavbového
studia 62 %, v roce 2025 u oboru vzdělání 39-08-M/01 Požární ochrana 40,7 %) vedení
eviduje, zatím ale cílená opatření nepřijalo.
Velmi dobrých výsledků dosahují žáci napříč obory vzdělání u závěrečných zkoušek, míra
jejich neúspěšnosti je malá, v opravném termínu ji konají pouze jednotlivci, zpravidla
úspěšně.
Efektivitu vzdělávacích výsledků posuzuje škola i podle úspěšnosti žáků v odborných
soutěžích nebo předmětových olympiádách. Škola se prezentuje také v rámci přehlídek
a dalších aktivit podporujících zájem stávajících žáků o studované obory, případně i zájem
budoucích žáků o přijetí ke studiu. Pořádá i spolupořádá soutěže např. s bezpečnostní
tematikou, zážitkově motivační aktivity ve spolupráci s Policií ČR a dalšími bezpečnostními
sbory. Žákům nabízí i vybrané zájmové kroužky. Přínosem pro žáky zejména maturitníc h
oborů vzdělání je zapojení do mezinárodních programů např. ERASMUS+, v rámci oboru
vzdělání 68-42-M/01 Bezpečnostně právní činnost probíhá úspěšná spolupráce
s partnerskými školami v Německu, Nizozemsku, Finsku a Slovinsku. Žáci oboru vzdělání
39-08-M/01 Požární ochrana dosahují výborných výsledků např. v rámci Středoškolské
ligy, v disciplínách TFA (silově vytrvalostní úkoly simulující zásahovou práci hasičů),
výborná umístění dosahují i při středoškolském a akademickém mistrovství ČR v požárním
sportu.
Cílem školního poradenského pracoviště je poskytovat žákům, zákonným zástupcům
i pedagogům kvalitní služby v oblasti výchovného poradenství a prevence rizikové ho


                                           7/11
chování. Oproti předešlému školnímu roku byl kolektiv personálně posílen, aktuálně v něm
působily tři výchovné poradkyně, dvě metodičky prevence, koordinátorka pro žáky
s odlišným mateřským jazykem a dvě kariérové poradkyně. Přínosem je také přítomnost
nové školní psycholožky. Kompetence členů školního poradenského pracoviště, procesy
a postupy jsou v jednotlivých oblastech činnosti zachyceny ve zpracované dokumentac i,
ale zatím nebyly plně začleněny do každodenní školní reality.
V oblasti podpory žáků se speciálními vzdělávacími potřebami byly zjištěny dílčí
nedostatky. Z pohledu celkového prospěchu více než polovina těchto žáků spadá do oblasti
školního neúspěchu. Někteří učitelé neměli v době inspekce dostatek informací o jejich
potřebách, o doporučených podpůrných opatřeních, o možnostech vlastního pedagogického
působení atd. V individuálních vzdělávacích plánech chyběly podrobnosti k výuce
jednotlivých předmětů, zejména specifikace základu probíraných učebních celků.
Příležitostí ke zlepšení je aktivní metodická pomoc výchovných poradkyň pedagogům
ve smyslu respektování individuálních možností žáků, při naplňování podpůrných opatření
a vyhodnocování jejich efektivity, včetně zohlednění a přizpůsobení vzdělávacích aktivit
žákům s odlišným mateřským jazykem.
Pozitivním zjištěním v oblasti výchovného poradenství je rozvoj podpory žákům nadaným,
kdy se rozbíhá diagnostika těchto žáků, posilování jejich talentu a zájmu prostřednictvím
účasti v soutěžích a do budoucna i systematickým pedagogickým působením v rámci výuky
(přizpůsobení vzdělávací nabídky diferenciací a individualizací).
Prevence rizikového chování je zabezpečována na základě zpracovaného preventivního
programu. Konzultační hodiny členů školního poradenského pracoviště jsou uvedeny
na webových stránkách školy, kde je k dispozici i on-line schránka důvěry. Svoji činnost
metodičky prevence zaznamenávají do on-line deníku, z jednání s žáky a jejich rodiči
pořizují zápisy. Při řešení projevů rizikového chování a přijímání opatření spolupracují
s externími odborníky (městská policie apod.). Danou tematiku učitelé přirozeně začleňují
do vzdělávacího procesu, některé aktivity jsou realizovány pracovníky z jiných instituc í.
Stmelení třídních kolektivů podporují adaptační a sportovní kurzy, stáže, návštěvy
kulturních akcí apod. Důraz je kladen na podporu preventivních činností z oblastí zdravého
životního stylu, osobnostního a sociálního rozvoje žáků.


                                        Závěry
Vývoj školy
- Došlo ke změně na pozici ředitele a obměně dalších vedoucích pracovníků ve škole.
- Od 1. 9. 2025 bylo ve škole zahájeno vzdělávání žáků v denní formě čtyřletého studia
  oboru vzdělání 78-42-M/08 Lyceum.
- Větší množství podnětů a stížnosti na fungování školy ze strany žáků, zákonných
  zástupců i zaměstnanců školy dokládalo zhoršení klimatu školy.
Silné stránky
- Spolupráce s mnoha partnery v rámci praktické výuky mající příznivý vliv na rozvoj
  odborných kompetencí žáků (1.5)




                                          8/11
- Nadstandardní vybavení odborných učeben a pracovišť školy přispívající k efektivitě
  vzdělávání (2.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
- Nepřehlednost školních vzdělávacích programů a prováděných aktualizací nepodporujíc í
  realizaci vzdělávání (1.2)
- Neúčelně nastavená pravidla, která nepodporují efektivní komunikaci mezi účastníky
  vzdělávání nebo nemají očekávaný vliv na účinnost kontrolních mechanis mů
  a přijímaných opatření (1.3)
- Problematické řešení rizik spojených se vstupem cizích osob do budovy školy
  a nevyhovující zajištění dohledů nad žáky v době přestávek (1.4)
- Málo efektivní nebo chybějící plánování, neúčelná kontrolní činnost a omezené přijímá ní
  účinných opatření na základě zjištění z předcházející inspekční činnosti (2.1)
- Zhoršené prosociální vztahy v pedagogickém sboru i ve vztahu k vedení školy ze strany
  žáků nebo zákonných zástupců částečně narušující klima školy (2.2)
- Přetrvávající málo účelná podpora motivace učitelů k jejich dalšímu vzdělává ní
  a k využití zpětné vazby z hospitační činnosti (2.3)
- Rozdíly v přístupu jednotlivých učitelů zejména teoretické výuky k účelnému využívá ní
  pedagogických cílů a jejich vyhodnocování podporující zpětnou vazbu od žáků (4.1)
- Nižší účelnost využívání vhodných výchovně- vzdělávacích strategií pro naplnění
  stanovených cílů v teoretické výuce (4.2)
- Málo systematická podpora individuálních potřeb jednotlivých žáků s ohledem na jejich
  vzdělávací potřeby nebo nadání v teoretické výuce a omezené využívání diferencova né ho
  zadávání úloh nebo práce se zdroji informací (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
- Rozpracovat v koncepčních dokumentech školy nástroje a kroky vedoucí k dosažení
  cílového stavu a diskutovat je vhodnou formou s účastníky vzdělávání.
- Provést revizi a aktualizaci jednotlivých školních vzdělávacích programů a jejich
  učebních plánů.
- Zajistit materiální zabezpečení v souladu s požadavky stanovenými v Dohodě
  o poskytování středního vzdělávání v oboru vzdělání 68-42-M/01 Bezpečnostně právní
  činnost.
- Zaměřit se v rámci kontrolní činnosti mj. na zajištění podmínek a naplňování školního
  vzdělávacího programu v oboru vzdělání 68-42-M/01 Bezpečnostně právní činnost.
- Podpořit efektivní komunikaci mezi účastníky vzdělávání přehodnocením některých
  pravidel a procesů ke zkvalitnění účinnosti kontrolních mechanizmů a přijíma nýc h
  opatření.
- Přijmout opatření ke snížení rizik spojených se vstupem cizích osob do budovy školy
  a nevyhovující zajištění dohledů nad žáky v době přestávek.


                                           9/11
- Nastavit funkční systém plánování podporující získávání účelné zpětné vazby o kvalitě
  řízení i přijímání účinných opatření k rozvoji školy.
- Využít monitoring a vyhodnocení prosociálních vztahů ve škole např. prostřednictvím
  externích nástrojů hodnocení kvality.
- Realizovat opatření k posílení motivace učitelů k dalšímu vzdělávání zaměřené mu
  na pedagogické dovednosti a k využívání sdílení příkladů dobré praxe prostřednictvím
  hospitační činnosti a zpětné vazby z ní.
- Sjednocovat přístup jednotlivých učitelů k účelnému využívání pedagogických cílů
  a jejich vyhodnocování za účelem podpory samostatnosti žáků a jejich zpětné vazby.
- Systematicky vyhodnocovat efektivitu vzdělávacích metod a forem ve výuce pro získání
  klíčových kompetencí žáků.
- Zvážit účelnější nástroje pro systematickou podporu individuálních potřeb jednotlivýc h
  žáků s ohledem na jejich vzdělávací potřeby a zaměřit se na naplňování podpůrných
  opatření a vyhodnocování jejich efektivity, včetně přizpůsobení vzdělávacích aktivit
  žákům s odlišným mateřským jazykem.
- Vést učitele k častějšímu zařazování sebehodnocení a vrstevnického hodnocení žáků
  v teoretické výuce s využitím účelné formativní zpětné vazby k jejich učebnímu pokroku.
  Zařazovat do výuky úlohy s odlišnou či gradovanou obtížností.


                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
1.   Dokument Koncepce rozvoje školy zpracovaný pro potřeby konkurzního řízení
     na obsazení místa ředitele školy, bez bližšího určení období
2.   Školní vzdělávací programy oborů vzdělání střední školy pro školní roky 2024/2025
     a 2025/2026
3.   Dohoda o poskytování středního vzdělávání v oboru vzdělání 68-42-M/01 Bezpečnostně
     právní činnost platná ve školním roce 2025/2026
4.   Školní řád střední školy s platností od 1. 9. 2025
5.   Výsledky dotazníkových šetření ČŠI zadaných vedení školy, učitelům a žákům
6.   Podněty ke klimatu školy a k relevanci nastavených pravidel pro realizaci vzdělává ní
     (výběr z informací žákovského parlamentu)
7.   Záznamy z hospitační činnosti (výběr)
8.   Školní matrika střední školy pro školní roky 2024/2025 a 2025/2026 (výběr)
9.   Deníky evidence odborného výcviku (výběr)


                                          10/11
10. Rozvrhy hodin tříd a učitelů ve střední škole pro školní rok 2025/2026
11. Třídní knihy střední školy pro školní rok 2025/2026
12. Výroční zpráva o činnosti školy pro školní rok 2023/2024 a koncept výroční zprávy
    o činnosti školy pro školní rok 2024/2025
13. Záznamy jednání pedagogické rady pro školní roky 2024/2025 a 2025/2026
14. Záznamy z jednání vedení školy a předmětových týmů (výběr)
15. Minimální preventivní program střední školy pro školní rok 2025/2026
16. Dokumentace k činnosti školního poradenského pracoviště (výběr)
17. Doklady k personálním podmínkám školy (aktuální stav, výběr)
18. Dokumentace vztahující se k finančním podmínkám školy a zajištění bezpečnosti
    a ochrany zdraví žáků pro školní rok 2025/2026 (výběr)
19. Záznamy z jednání žákovského parlamentu (výběr)


                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Mgr. Martin Valášek, školní inspektor, vedoucí inspekčního týmu
 Ing. Jana Kočí, školní inspektorka
 Mgr. Jaroslav Loučka, školní inspektor
 Mgr. Mirka Machková, školní inspektorka
 Bc. Daniela Růžová, kontrolní pracovnice
 Mgr. Jana Vítková, odbornice na kadeřnictví a vlasovou kosmetiku
 Mgr. Michal Peterka, odborník na bezpečnostně právní činnost
 plk. Mgr. Jaromír Tobiáš, odborník na bezpečnostně právní činnost
24. 11. 2025




                                         11/11
