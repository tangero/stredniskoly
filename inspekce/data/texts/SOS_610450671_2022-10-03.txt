                                     Česká školní inspekce
                                    Středočeský inspektorát
__________________________________________________________________________________________________________ __




                         IN S P E K Č N Í ZP R ÁVA
                                          Čj. ČŠIS-1907/22-S


Název                                Střední odborná škola managementu a práva, s.r.o.
Sídlo                                Macharova 1376, 280 02 Kolín V.
E-mail                               sosmap@seznam.cz
IČO                                  25 700 901
Identifikátor                        610 450 671
Právní forma                         společnost s r.o.
Zastupující                          JUDr. Emil Ščuka
Zřizovatel                           JUDr. Emil Ščuka
Místo inspekční činnosti             Čajkovského 25/661, Jihlava
                                     Cejl 60/61, Zábrdovice, Brno
                                     Olšanská 55/5, Žižkov, Praha 3
                                     Mírová 1435/25, Nové Město, Karviná
Termín inspekční činnosti            3. − 7. 10. 2022


Inspekční činnost byla zahájena předložením pověření k inspekční činnosti.


                                  Předmět inspekční činnosti
Zjišťování a hodnocení podmínek, průběhu a výsledků vzdělávání poskytovaného střední
školou podle příslušných školních vzdělávacích programů (dále ŠVP), jejich naplňová ní
a souladu s právními předpisy a příslušným rámcovým vzdělávacím programem podle § 174
odst. 2 písm. b) a c) zákona č. 561/2004 Sb., o předškolním, základním, středním, vyšším
odborném a jiném vzdělávání (školský zákon), ve znění pozdějších předpisů.




2022/2023                                            1
                                   Charakteristika
Střední odborná škola managementu a práva, s.r.o. vykonává činnost střední školy (dále
„škola“). Škola vytvořila síť sedmi odloučených pracovišť (dále „pracoviště“), aktuálně
vzdělává žáky pouze ve třech z nich (Brno, Jihlava, Karviná).
Ve školním roce 2022/2023 poskytuje v denní i dálkové formě střední vzdělání s maturitní
zkouškou v oborech vzdělání Předškolní a mimoškolní pedagogika a Sociální činnost,
v denní formě střední vzdělání s výučním listem v oboru vzdělání Práce ve stravování.
Skladba vyučovaných oborů vzdělání byla vhodně doplněna o obor Pečovatelské služby.
K 30. září 2022 škola vzdělávala ve 12 třídách 191 žáků denního studia (z toho 161
v maturitních oborech a 30 v nematuritním oboru) a v dálkové formě 77 žáků. V oborech
vzdělání Hotelnictví a Pečovatelské služby se v současné době nevzdělává žádný žák.
Naplněnost školy je 11 %, počet žáků od poslední inspekční činnosti klesl.
Škola neidentifikuje žádného žáka se speciálními vzdělávacími potřebami ani cizince.


                         Hodnocení podmínek vzdělávání
Ředitel školy (dále „ředitel“), který je současně i jejím zřizovatelem, stanovil reálnou
koncepci rozvoje školy. Daří se ji naplňovat zejména v oblasti zkvalitňování spolupráce
se sociálními partnery a částečně i podpory žáků ze sociálně znevýhodněného prostředí při
získávání středního vzdělání s maturitní zkouškou (dále MZ). Disponibilní hodiny v ŠVP
vyučovaných oborů účelně posilují odbornou profilaci žáků, v oboru Sociální činnost mj.
v předmětech romistika a romský jazyk. Od předchozí inspekční činnosti se však nepodařilo
dostatečně zvýšit motivaci žáků k účasti ve výuce či využívat inovativní výukové metody.
Při řízení školy ředitel efektivně spolupracuje s jednatelkou školy, řídicí kompetence
na pracovištích vhodně delegoval na jejich vedoucí. Každodenní operativní řízení a vnitř ní
informační systém jsou funkční. Chybí však efektivní pedagogické řízení zaměřené
na účinnou kontrolu kvality vyučování a na přijímání opatření ve vztahu ke zjištěním
z hospitací a k výsledkům vzdělávání. Vedoucí pracovišť převážně účelně projednávají
zásadní pedagogické a organizační záležitosti v pedagogické radě a při poradách s ředitelem.
Zpětnou vazbu o plnění úkolů a chodu školy získává ředitel i prostřednictvím pravidelnýc h
kontrol.
Struktura a stabilita pedagogických sborů jednotlivých pracovišť školy a organizace výuky
je vzhledem k jejich specifikům rozdílná. Vedení školy částečně účinně usiluje o stabilní
zajištění vzdělávání odborně kvalifikovanými pedagogy, přesto třetina pracovníků nemá
odbornou kvalifikaci. Nekvalifikovaná a neaprobovaná výuka měla v řadě případů negativní
vliv na kvalitu vzdělávání. Další vzdělávání pedagogických pracovníků je zaměřené pouze
na studium ke splnění kvalifikačních předpokladů a přípravu realizace společné části MZ,
není realizováno v oblasti motivace a aktivizace žáků, efektivních forem a metod výuky,
rozvoje čtenářské gramotnosti a specifické práce se žáky s odlišným sociokultur ním
zázemím. Škola účelně využívá instruktory při zajišťování praxe především oboru
Předškolní a mimoškolní pedagogika.
Činnost školního poradenského pracoviště je zajišťována výchovnými poradci a školními
metodiky prevence bez příslušné kvalifikace. Vhodně se orientuje na specifika jednotlivýc h
pracovišť. Jeho pracovníci aktivně vyhledávají žáky se vzdělávacími obtížemi či
s rizikovým chováním a v součinnosti s pedagogy i s vedením školy jejich problémy řeší.
Škola však nemá plně funkční systém podchycování a řešení záškoláctví a vysoké absence .
Od předchozí inspekční činnosti nebyla také realizována dostatečně účinná strategie
předcházení a řešení školní neúspěšnosti.


2022/2023                                    2
Škola vhodně dbá na zajištění bezpečného prostředí pro žáky. O pravidlech a podmínkách
bezpečnosti a ochrany zdraví jsou žáci preventivně poučováni, úrazů je dlouhodobě
minimum.
Efektivním využíváním vícezdrojového financování (dotace, školné, výzva MŠMT
na podporu sociálně znevýhodněných romských žáků a studentů středních škol, konzervatoř í
a vyšších odborných škol) se daří zajistit vhodné materiální podmínky pro vzdělává ní.
Pronajaté prostory na všech pracovištích umožňují v plné míře realizovat teoretickou výuku
ŠVP, na pracovišti v Jihlavě také praktické vyučování a odborný výcvik. Jejich vybavení je
inovováno a modernizováno. Pro výuku tělesné výchovy pracoviště využívají formu
pronájmu sportoviště v místě.
K naplňování ŠVP napomáhá funkční spolupráce s firmami a různými institucemi při
zajišťování praktického vyučování žáků a při vytváření sounáležitosti s daným regionem.
Přijímání do nematuritních oborů vzdělání probíhá na základě prospěchu z předchozího
vzdělávání. Přijímání všech uchazečů do 1. i vyšších ročníků maturitních oborů, včetně
uchazečů s nízkou úspěšností v jednotné přijímací zkoušce, nevytváří vhodné předpoklady
pro zvýšení úspěšnosti žáků ve společné části MZ.


                         Hodnocení průběhu vzdělávání
Vzdělávání probíhalo v příznivé atmosféře, komunikace pedagogů s žáky byla velmi
vstřícná a podporující. Způsob a obsah vzájemné komunikace vytvářely příjemné
psychosociální prostředí pro vzdělávání. Žáci dodržovali nastavená komunikač ní
a organizační pravidla. Učitelé poskytovali dostatek času pro řešení úlohy nebo formulac i
odpovědi, žáci bez obav pokládali otázky a sdělovali své postřehy.
V době inspekční činnosti výuka probíhala v souladu s rozvrhem vyučovacích hodin,
všechny hodiny byly připravené a věcně správné. Ve dvou třetinách z nich však byla využita
frontální organizace výuky, u níž byla míra zapojení žáků nízká. Nedostatečně využita byla
kooperativní práce žáků i možnost vést cílenou diskuzi k zadanému úkolu v rámci analýzy
nebo řešení problému. Rovněž chyběla systematická práce žáků s informace mi
a podpora rozvoje komunikačních kompetencí. Žáci a učitelé většinou pracovali pouze
s tradičními učebními pomůckami (učebnice, učební texty, příp. pracovní listy), práce
s digitální technikou byla mimo předmět informační a komunikační technolo gie
zaznamenána minimálně. V závěru hodin se učitelé nedostatečně věnovali shrnutí
a zhodnocení probraného učiva a jen ojediněle využívali efektivní zpětnou vazbu formou
vzájemného hodnocení nebo sebehodnocení žáků. Nedařila se diferenciace výuky, učitelé
neindividualizovali dostatečně obsah vzdělávání, žáci většinou plnili stejné typy úkolů
a příkladů.
Sledovaná výuka ve všeobecně vzdělávacích předmětech byla vhodně zaměřena na přípravu
k MZ. Žáci v českém jazyce a literatuře účelně rozebírali texty z pracovního listu a při
skupinové práci opakovali pojmy z teorie a historie literatury. V podpoře čtenářské
gramotnosti však škola nepostupuje příliš systematicky ani v požadované komplexnos ti
napříč celým předmětovým spektrem. Výuka anglického jazyka byla vedena převážně
v cizím jazyce a cíleně se v ní střídaly metody, které většinou napomáhaly komplexnímu
rozvoji komunikativních dovedností žáků a procvičování nabytých dovedností. Průběžné
výsledky práce žáků učitelé hodnotili převážně motivačně, nicméně nároky v části hodin
neodpovídaly požadavkům pro přípravu na zvládnutí MZ. V části hodin matematik y
vyučující vhodně zařazovali problémové otázky a učení v souvislostech a dařilo se jim
propojovat probírané učivo s vhodnými příklady z reálného života. Tím po celou dobu



2022/2023                                   3
vyučování udržovali pozornost žáků a jejich zájem o zvládnutí učiva. V případě potřeby
poskytovali žákům individuální pomoc a trpělivě vysvětlovali principy řešení úloh.
Ve sledovaných hodinách odborných předmětů oborů Sociální práce a Práce ve stravování
byla využívána frontální výuka většinou vhodně doplněná řízeným rozhovorem,
samostatnou prací nebo činností ve skupinkách při vytváření myšlenkových map. Část žáků
byla pomocí otázek aktivizována, pedagogové jim průběžně poskytovali účelnou zpětnou
vazbu. Nízká studijní motivace se však u některých žáků projevovala pasivitou ve výuce.
Nezájem o výuku byl také důsledkem absence efektivních aktivizačních metod a menší
názorností v některých hodinách. Pozitivem bylo využívání znalostí a zkušeností žáků
a vedení k řešení problémů.
Ve výuce hospitovaných odborných předmětů Předškolní a mimoškolní pedagogika byl
nejčastější používanou komunikativní a aktivizační metodou dialog. Výklad nového učiva
vyučujícími se střídal s řízeným rozhovorem, při němž učitelé účelně využívali souvislos tí
učiva s reálnými profesními nebo životními situacemi. Žáci s vyučujícími velmi dobře
spolupracovali při skupinové práci a následném aktivním brainstormingu. Efektivní
individualizace byla využita v hudební výchově při nácviku hry na hudební nástroj. Zvolené
metody byly většinou účelné vzhledem ke stanovenému cíli, v některých hodinách,
založených na frontální výuce se zařazením samostatné práce, chyběly častější změny aktivit
k udržení pozornosti žáků. Žáci projevovali zájem o probírané učivo a snažili se do výuky
aktivně zapojovat efektivním využitím svých znalostí z jiných vyučovacích předmětů.


                         Hodnocení výsledků vzdělávání
K ověření dosažené úrovně znalostí a dovedností využívá škola běžné interní nástroje
(písemné i ústní zkoušení, referáty, seminární práce). Průběžné hodnocení výsledků je
zaměřeno motivačně, zohledňovány jsou individuální možnosti žáků a důraz je kladen na
projevy snahy. Důležitou zpětnou vazbou je také formativní hodnocení instruktor ů
praktického vyučování. Způsob předávání informací žákům a jejich zákonným zástupcům
se účelně uskutečňuje prostřednictvím elektronického informačního systému a na
pravidelných třídních schůzkách, u žáků s výchovnými nebo prospěchovými problémy při
osobní komunikaci. Hodnocení výsledků vzdělávání v pedagogické radě na jednotlivýc h
pracovištích má převážně statistickou povahu, chybí systematická analýza příčin slabých
vzdělávacích výsledků a vysoké absence, nejsou diskutovány způsoby předcházení školní
neúspěšnosti a přijímání případných opatření na úrovni školy jako celku.
Nejlepších průběžných výsledků dlouhodobě dosahují žáci denní i dálkové formy studia
oboru Předškolní a mimoškolní pedagogika. Ve školním roce 2021/2022 jich téměř polovina
prospěla s vyznamenáním, pouze minimum žáků neprospělo. Velmi dobrých výsledků
dosahují také při plnění učební i odborné praxe.
Kolísavé průběžné výsledky vykazují žáci oboru Sociální činnost. Ve školním roce
2021/2022 neprospěla zhruba polovina žáků denní formy studia, v dálkové formě studia
prospěli všichni. Neprospěch je spojen s vysokou omluvenou i neomluvenou absencí.
V učebním oboru Práce ve stravování ve školním roce 2021/2022 absolvovalo úspěšně více
než 90 % žáků 1. ročník, ve 2. ročníku jich v důsledku nízké studijní motivace a minimá lní
podpory ze strany rodiny prospěla pouze čtvrtina. V oboru Pečovatelské služby ze žáků
1. ročníku neprospěl ani jeden. Tato skutečnost úzce souvisela s vysokou absencí žáků
a neúčinnými přijatými opatřeními.
Celkové výsledky žáků maturitních oborů byly v posledních třech ukončených letech (2019,
2020, 2021) kolísavé. Výrazně je ovlivňovaly výsledky ve společné části MZ, v profilo vé
části až na výjimky všichni uspěli. Lepších výsledků dosahovali žáci oboru Předškolní


2022/2023                                   4
a mimoškolní pedagogika, horší výsledky měli žáci oboru Sociální činnost. Část z nich MZ
úspěšně složila až po opakovaných opravných zkouškách. Výsledky žáků tak byly
vespolečné části MZ přibližně dvojnásobně horší než v příslušné skupině oborů
v celorepublikovém srovnání především v českém jazyce a literatuře a cizím jazyce, v roce
2020 i v matematice.
Závěrečné zkoušky z oboru Práce ve stravování a v roce 2020 i Pečovatelské služby
dlouhodobě skládala zhruba polovina těch, kteří úspěšně ukončili závěrečný ročník,
a všichni žáci v nich uspěli.
Realizovaná opatření ke snížení neúspěšnosti žáků (doučování, individuální konzultace,
předem hlášené písemné práce, opravné písemné práce, stanovení termínu zkoušení
konkrétního učiva) nejsou i vzhledem k nízké studijní motivaci žáků a jejich
nepodporujícímu sociálnímu zázemí dostatečně účinná. Základem strategie předcházení
školní neúspěšnosti a projevům rizikového chování je zejména úsilí o pravidelnou školní
docházku a o snížení počtu žáků předčasně odcházejících ze vzdělávání, nicméně docházka
stále vykazuje velké nedostatky a ovlivňuje výsledky vzdělávání. Neomluvená absence byla
postihována kázeňskými opatřeními a promítla se i do hodnocení chování, takže sníženým
stupněm z chování ve školním roce 2021/2022 byla hodnocena zhruba desetina žáků.
Přestože třetina žáků denního studia pochází ze sociálně znevýhodněného nebo odlišného
sociokulturního prostředí, ve škole chybí podpora v rámci sociální práce (sociální pedagog
či asistent). Četná komunikace vedení školy se zákonnými zástupci o nutnosti doložení
absence a uložená kázeňská opatření převažující nad udělenými pochvalami svědčí
o nutnosti zefektivnit tuto část preventivních aktivit.
Při plnění plánu ostatních preventivních aktivit škola efektivně spolupracuje s různými
partnery, pozornost je věnována klimatu tříd i individuálně žákům s rizikovými projevy
chování. Vztahy mezi pedagogickými pracovníky účinně přispívají k vytváření vhodného
klimatu ve specifických podmínkách školy s pozitivním dopadem na podporu společenských
návyků a sociální gramotnosti žáků, což bylo patrné i v průběhu inspekční činnosti ve škole.
V rámci příznivé atmosféry ve škole jsou nastaveny přátelské vztahy s absolventy, jež se
často projevují ve vzájemné spolupráci. Absolventi oboru Předškolní a mimoško lní
pedagogika v převážné míře nastupují do pracovního procesu v mateřských školách, kde
absolvovali praxi.


                                         Závěry
Vývoj školy
- Škola nadále vytváří podmínky pro vzdělávání žáků z odlišného socioekonomické ho
  a kulturního prostředí.
- Vzdělávací nabídka byla rozšířena o obor vzdělání Pečovatelské služby.
- Snížil se počet žáků školy, aktuálně škola poskytuje vzdělání na pracovištích Jihlava,
  Brno a Karviná.
- Opatření ke zlepšení činnosti školy realizovaná na základě zjištění předešlé inspekční
  činnosti byla jen částečně účinná.
Silné stránky
- Důsledné uplatňování vstřícného a respektujícího přístupu pedagogů při jednání s žáky
  vytváří rodinné a přátelské pracovní klima podporující dobré vztahy mezi účastníky
  vzdělávání.


2022/2023                                    5
- Spolupráce se sociálními partnery přispívá k efektivnímu zajištění odborné a učební praxe
  a vytváří podmínky pro lepší uplatnitelnost absolventů na trhu práce.
Slabé stránky a/nebo příležitosti ke zlepšení
- Nižší rozsah používaného spektra výukových metod a organizačních forem a malá
  diferenciace obsahu probíraného učiva vedly k méně účelné podpoře žáků
  ve vyučovacích hodinách.
- Nižší účinnost strategie předcházení školní neúspěšnosti se projevila v přetrvávajíc í
  vysoké absenci a ve vyšším podílu žáků předčasně ukončujících vzdělávání.
Doporučení pro zlepšení činnosti školy
- Posílit pedagogické vedení na úrovni školy i jednotlivých poboček, zefektivnit metodické
  a kontrolní aktivity, zacílit další vzdělávání pedagogických pracovníků na využití
  aktivizačních metod ve výuce a na podporu žáků ohrožených školním neúspěchem.
- Zařazovat pestré organizační formy a využívat aktivizující formy výuky zaměřené
  na kritické myšlení, práci s informacemi a větší prostor pro souvislé vyjadřování žáků.
  Posílit závěry hodin se shrnutím učiva žáky a se sebehodnocením.
- Aplikovat promyšlenou strategii předcházení školní neúspěšnosti, poskytovat podporu
  žákům ohroženým školním neúspěchem cíleným individuálním přístupem vycházejíc ím
  z potřeb žáka.
- Využít potenciálu vedoucích poboček a pracovníků školního poradenského pracoviště
  k analýze průběžných i závěrečných výsledků vzdělávání jako podkladu pro koncepční
  práci vedení školy včetně přijímání konkrétních účinných opatření.

Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.

                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Středočeský inspektorát,
Arabská 683, 160 66 Praha 6, případně prostřednictvím datové schránky (g7zais9),
nebo na e-podatelnu csi.s@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Výpis z obchodního rejstříku, den zápisu 13. října 1998 pro Střední odbornou školu
       managmentu a práva. s. r. o. vedený Městským soudem v Praze, Oddíl C, vložka
       62415
 2.    Úplné znění zakladatelské listiny obchodní společnosti s obchodní firmou Střední
       odborná škola managmentu a práva, s. r. o. vydaný dne 1. 12. 2011
 3.    Notářský zápis obchodní společnosti s obchodní firmou Střední odborná škola
       managmentu a práva, s. r. o. zapsaná 1. 12. 2011


2022/2023                                   6
 4.    Výpis z rejstříku škol a školských zařízení – stav k termínu inspekční činnosti
 5.    Dokumentace k řízení a kontrole – školní roky 2021/2022, 2022/2023 k termínu
       inspekční činnosti
 6.    Ekonomická dokumentace – Finanční vypořádání dotací poskytnutých MŠMT
       transferem v roce 2021 z 12. 1. 2022, Vyúčtování dotace poskytnuté soukromé škole
       na období 2020/2021 z 12. 10. 2021, Výkaz zisku a ztráty k 31. 12. 2021
 7.    Personální dokumentace pedagogických pracovníků včetně plánu jejich dalšího
       vzdělávání (vzorek), jmenování ředitele do funkce pro školní rok 2022/2023
 8.    Dokumentace k zajištění bezpečnosti a ochrany zdraví, platná ve školním roce
       2022/2023 k datu inspekční činnosti
 9.    Dokumentace k přijímání uchazečů a k ukončování vzdělávání (vzorek)
10.    Školní vzdělávací programy, účinné k termínu inspekční činnosti
11.    Školní řád střední školy, účinný k termínu inspekční činnosti
12.    Školní matrika včetně prospěchu žáků – stav k termínu inspekční činnosti
13.    Třídní knihy, rozvrh vyučovacích hodin – školní rok 2021/2022, 2022/2023 k termínu
       inspekční činnosti
14.    Záznamy z jednání pedagogické rady – školní rok 2021/2022, 2022/2023 k termínu
       inspekční činnosti
15.    Dokumentace školního poradenského pracoviště – školní rok 2021/2022, 2022/2023,
       k termínu inspekční činnosti
16.    Výroční zprávy o činnosti školy – školní rok 2018/2019, 2019/2020, 2020/2021
17.    Webové stránky školy www.sosmap.cz
18.    Inspekční zpráva z 30. 5. 2015, čj. ČŠIS-862/15-S


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Středočeský inspektorát,
Arabská 683, 160 66 Praha 6, případně prostřednictvím datové schránky (g7zais9),
nebo na e-podatelnu csi.s@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




2022/2023                                   7
Složení inspekčního týmu a datum vyhotovení protokolu o kontrole


 Mgr. Pavla Vítková, školní inspektorka, vedoucí            Pavla Vítková, v.r.
 inspekčního týmu
                                                            Vladimíra Hokešová, v.r.
 Ing. Vladimíra Hokešová, školní inspektorka

                                                            Hana Borůvková, v.r.
 Ing. Hana Borůvková, kontrolní pracovnice

                                                            Ludmila Dobalová, v.r.
 Mgr. Ludmila Dobalová, školní inspektorka

                                                            Karel Richter, v.r.
 Karel Richter, školní inspektor

                                                            Andrea Zadinová, v.r.
 Mgr. Andrea Zadinová, školní inspektorka

                                                            Martina Slischková, v.r.
 Bc. Martina Slischková, školní inspektorka

                                                            Hana Vejvodová, v.r.
 Ing. Hana Vejvodová, kontrolní pracovnice

 Mgr. Bc. Martin Košnar, přizvaná osoba – odborník          Martin Košnar, v.r.
 na vzdělávání

V Praze 21. října 2022


Datum a podpis ředitele školy potvrzující projednání a převzetí protokolu o kontrole

 JUDr. Emil Ščuka, ředitel školy                             Emil Ščuka, v.r.


V Praze 1. prosince 2022




2022/2023                                     8
