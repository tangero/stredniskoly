                                    Česká školní inspekce
                                  Jihomoravský inspektorát
_________________________________________________________________________________________________________ ___




                         IN S P E K Č N Í ZP R ÁVA
                                          Čj. ČŠIB-1494/21-B


Název                                Střední zdravotnická škola a vyšší odborná škola
                                     zdravotnická Znojmo, příspěvková organizace
Sídlo                                Jana Palacha 8/956, 669 33 Znojmo
E-mail                               kancelar@szsz.cz
IČ                                   00638081
Identifikátor                        600019985
Právní forma                         příspěvková organizace
Zastupující                          RNDr. Karel Pigl
Zřizovatel                           Jihomoravský kraj
Místo inspekční činnosti             Jana Palacha 956/8 a 3495/10 – Znojmo
Termín inspekční činnosti            10. 11.−12. 11. a 16. 11. 2021


Inspekční činnost byla zahájena předložením pověření k inspekční činnosti.


                                  Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.




2021/2022
                                    Charakteristika
Střední zdravotnická škola a vyšší odborná škola zdravotnická Znojmo, příspěvková
organizace (dále „škola“) vykonává činnost střední školy (dále i „SŠ“) a vyšší odborné školy
(dále i „VOŠ“). Vzdělání ukončené maturitní zkouškou mohou žáci získat v oboru 53-41-
M/03 Praktická sestra a v dobíhajícím oboru 53-41-M/01 Zdravotnický asistent. Na vyšší
odborné škole je realizovaný obor podle akreditovaného vzdělávacího programu 53-41-N/11
Diplomovaná všeobecná sestra. Pro obor Praktická sestra bylo v minulém školním roce
organizováno jedno kolo přijímacího řízení a zájem o vzdělávání převyšoval počet míst pro
přijetí. Podmínkou pro přijetí na VOŠ je úspěšná maturitní zkouška a zdravotní způsobilo st.
Přijímací zkouška není realizována. Zájem o vzdělávání ve VOŠ má v posledních třech
letech stoupající tendenci. Vzdělávací nabídka umožňuje propojení vzdělávacích oborů
střední školy a vyšší odborné školy. Ve školním roce 2021/2022 studovalo ve škole 233 žáků
SŠ a 61 studentů VOŠ. Jde o spádovou školou s tímto zaměřením pro celý znojemský region.
Stravování je žákům a studentům umožněno ve školní jídelně blízké příspěvkové organizace.


                          Hodnocení podmínek vzdělávání
Ředitel školy (dále i „ředitel“) v tomto školním roce připravuje další střednědobou strategii
školy. Ta předchozí byla nastavena do roku 2021, byla realistická a řediteli se podařilo splnit
její zásadní body. Šlo především o zajištění materiálních podmínek školy a stabilizac i
vzdělávacího procesu. Ve výročních zprávách každoročně provádí škola sebereflexi, dokáže
pojmenovat své rezervy a některé se postupně daří eliminovat ve prospěch jednotlivýc h
aktérů vzdělávacího procesu. Ředitel vhodně delegoval některé kompetence na dva zástupce.
Střední škola je v rámci řízení úzce propojena s vyšší odbornou školou. Zástupci ředitele
školy mají pravomoci spojené s organizací a průběhem středního i vyššího odborného
vzdělávání. Hospitační činnost provádí především ředitel, v rámci odborné sekce pak jeho
zástupkyně pro odborné předměty. Zástupce pro všeobecně vzdělávací předměty se stará
také o elektronický informační systém školy a platformu pro distanční vzdělávání a její další
využití v prezenční výuce. Elektronický informační systém školy slouží efektivně jako
matrika, třídní knihy, žákovská knížka a pro komunikaci s rodiči žáků. Dokumentace školy
je přehledná a pečlivě vedená, obsahuje jasná a srozumitelná pravidla pro standardní
fungování školy. Vedení školy se daří dlouhodobě a systematicky budovat kvalitní
pedagogický sbor a podporuje jeho další vzdělávání. Každý učitel má nastavený plán
osobnostního a profesního rozvoje, ten je vyhodnocován a směřuje k potřebám školy.
Pozornost je věnována především profesnímu růstu učitelů, jejich komunikač ní m
schopnostem a vzdělávání v cizích jazycích. Učitelé si vzájemně předávají získané
zkušenosti z přednášek, konferencí a workshopů na pedagogických radách.
Školní poradenské služby poskytují žákům výchovná poradkyně, metodička prevence
a karierová poradkyně. ŠPP ve spolupráci s ostatními pedagogy poskytuje žákům i rodičům
efektivní poradenství ve všech oblastech výchovy a vzdělávání. Škola si zjišťuje pomocí
dotazníků klima ve třídách. Výchovná poradkyně navštěvuje třídnické hodiny a v případě
potřeby v nich provádí monitoring aktuální situace. Pedagogové jsou seznamová ni
s podpůrnými opatřeními žáků a mají o nich přehled. Nadaní žáci jsou ve škole cíleně
vyhledáváni a evidováni. Učitelé rozvíjejí nadání žáka v rámci jednotlivých předmětů,
zaměřují se na rozvoj příslušných kompetencí. V rámci preventivního programu se žáci
aktivně účastní adaptačních akcí a dalších činností, které jsou zaměřené na utváření
pozitivních vztahů ve třídním kolektivu, prevenci sociálně patologických jevů a další oblasti.
Žáci se se zájmem podílí na chodu školy prostřednictvím školního parlamentu, který zasedá



2021/2022                                     2
jednou měsíčně. Parlament organizuje různé soutěže pro žáky a studenty a Majáles. Evaluac i
provádí ŠPP průběžně a pružně reaguje na potřeby žáků a třídních učitelů.
Škola významným způsobem získává dodatečné finanční prostředky zapojováním se do
projektů a rozvojových programů, které využívá ke zkvalitnění vzdělávání žáků
i pedagogických pracovníků (vzhledem ke geografickému umístění školy i na mezinárod ní
úrovni – zejména Rakousko a Bavorsko), k financování mimoškolních aktivit a také
k podpoře zdravého životního stylu v rámci programu „Škola podporující zdraví“.


                          Hodnocení průběhu vzdělávání
Hodiny sledované v rámci inspekční činnosti se vyznačovaly příznivou pracovní
a přátelskou atmosférou. Přístup pedagogů k žákům i studentům byl vstřícný a tolerantní,
vycházel z jejich přirozené autority a podporoval oboustrannou otevřenou komunikac i.
Didaktická technika byla v hodinách vhodně využita učiteli, avšak žáci a studenti s ní
nepracovali a ani nevyhledávali informace z jiných zdrojů mimo učebnice.
V oblastech všeobecně vzdělávacích předmětů (přírodovědné, matematické, informač ní
a komunikační technologie) docházelo ke střídání forem a metod výuky, kdy se učitelé
snažili žáky nejen aktivizovat, ale vytvářeli jim i dostatek prostoru pro samostatné plnění
úkolů a někdy i prezentaci výsledků. Vedli žáky k vyjádření vlastních názorů, argumentac i
a podporovali rozvoj jejich komunikativních dovedností. V malé míře byla využita
spolupráce žáků ve skupinách. Pedagogové se zaměřili především na rozvoj kompetencí
k učení a řešení problémů. Učitelé záměrně zařazovali příklady z běžného života a vhodně
využívali mezipředmětové vztahy. Efektivitu vyučování účelně podporovali učebnice mi,
pracovními listy a připravenými krátkými videi. Pokud učitelé uplatňovali diferencova ný
přístup, žáci měli možnost vybírat si z rozdílně náročných úkolů podle svých individuálníc h
předpokladů.
V oblasti jazykového vzdělávání (český, anglický, německý a latinský jazyk) bylo několik
hospitovaných hodin na nadstandardní úrovni. Pedagogové využívali rozličné metody práce,
propojovali výuku s aktuálním děním v reálném životě. V některých hodinách pedagogové
pracovali také s odbornou terminologií a rozvíjeli jazykové kompetence žáků a studentů.
Ve sledovaných hodinách odborných předmětů byly jasně stanoveny vzdělávací cíle hodin.
Žáci a studenti individuálně nebo ve skupinách procvičovali odborné výkony po předchozím
vysvětlení problematiky probíraných témat učitelkami a následných instruktážích. Učitelky
sledovaly nácvik výkonů, žáky a studenty opravovaly, účelně pracovali s chybou. Byl znát
individuální přístup k žákům a studentům i specifický přístup k žákům se speciálními
vzdělávacími potřebami. Výukové metody byly zaměřené na rozvoj vědomostí a dovedností,
ale i na rozvoj spolupráce mezi žáky a studenty ve skupině, upevnění postojů k nemocným,
rozvoj altruismu, komunikace, sociálních dovedností. Stanovených cílů se dařilo dosahovat
a v závěru hodin vyučující, žáci i studenti společně vyhodnocovali dosažení cílů, žáci také
samostatně zhodnotili rozvoj svých dovedností a zvládnutí probírané látky v dané hodině,
učitelky jejich sebehodnocení doplňovaly svým hodnocením.
Praktická výuka realizovaná ve zdravotnickém zařízení byla dobře zorganizována a zajištěna
na odděleních lůžkové i ambulantní péče. Žáci a studenti byli zapojeni do činností dle
krátkodobého ošetřovatelského plánu, vedli si dokumentaci, nacvičovali ošetřovatelské
výkony, upevňovali získané vědomosti pod vedením učitelek, které je účelně vedly,
instruovaly a provázely praktickou výukou. Žáci a studenti rozvíjeli komunikaci s pacienty
i v týmu zdravotnického personálu, spolupracovali mezi sebou při péči o pacienty. Témata
teoretických hodin odborných předmětů se prolínala se sledovanými ošetřovatelskými


2021/2022                                    3
výkony. Žáci a studenti prokazovali požadované dovednosti k výkonu povolání, na závěr
praktické výuky proběhlo sebehodnocení i hodnocení žáků a studentů učitelkami, všichni
společně zhodnotili dosažení cílů praktické výuky.


                         Hodnocení výsledků vzdělávání
Výsledky vzdělávání žáků škola zjišťuje obvyklými způsoby (především písemné a ústní
zkoušení a hodnocení praktického vyučování) a analyzuje je čtvrtletně na
jednáních pedagogické rady. Informace o hodnocení učitelé sdílejí se žáky a jejich
zákonnými zástupci prostřednictvím elektronického informačního systému a pro osobní
setkání se zákonnými zástupci žáků škola organizuje třídní schůzky. Veřejnost se
o aktuálním dění ve škole dozvídá převážně prostřednictvím webových stránek a ve
výročních zprávách. Školní vzdělávací programy se daří škole plnit i přes předchozí
distanční výuku. Učitelé sledují v rámci tematických plánů v jednotlivých předmětech
témata i učivo, které je třeba ještě upevnit. Záměrně jsou ve školních vzdělávac íc h
programech z disponibilních hodin podpořeny odborné předměty a jazykové vzdělávání.
Průběžné výsledky vzdělávání žáků a studentů se za poslední tři školní roky výrazněji
nezměnily. I přesto, že škola přijímá opatření pro zlepšení výsledků vzdělávání žáků, kteří
jsou ohroženi školním neúspěchem, ne vždy se daří tyto žáky motivovat. Pro zmír ně ní
negativního dopadu distanční výuky škola realizuje systém doučování, do kterého se žáci
aktivně zapojují. Poskytuje jim individuální podporu například prostřednictvím osobních
konzultací.
Celková úspěšnost žáků při ukončování jejich vzdělávání maturitní zkouškou je dlouhodobě
podprůměrná v porovnání s celorepublikovou úrovní výsledků žáků ostatních škol ve stejné
skupině oborů u této zkoušky. Výsledky žáků dosahované u maturitní zkoušky byly
posuzovány v letech 2019–2021. V roce 2019 uspělo u maturitní zkoušky 77 % žáků a v roce
2020 85 % žáků. Škola se těmito zjištěními systematicky zabývá a přijala v této oblasti
účinná opatření, což je zřejmé z postupného zlepšování výsledků u maturitní zkoušky.
Specifický průběh maturitních zkoušek byl v loňském školním roce, kdy z 59 přihláše nýc h
žáků jich 100 % uspělo. Vzhledem k epidemiologické situaci žáci však konali maturitní
zkoušku ve zkrácené podobě a maturovali pouze z odborných předmětů ošetřovatelství
a psychologie.
Studenti VOŠ jsou také efektivně motivováni k dosahování úspěšnosti ve svém vzdělání.
Vyučující průběžně hodnotí výsledky jejich vzdělávání ve cvičeních, seminář íc h,
v praktickém vyučování a v odborné praxi zejména kontrolními otázkami, zadáváním
písemných prací, kontrolními testy, případně seminárními pracemi. V závěru letního
a zimního období jsou studenti hodnoceni formou zápočtu, klasifikovaného zápočtu nebo
zkoušky v souladu s příslušným akreditovaným vzdělávacím programem. V řádném termínu
školního roku 2019/2020 úspěšně ukončilo vzdělávání absolutoriem 100 % studentů a v roce
2020/2021 to bylo 85 % studentů. V době pandemie studenti VOŠ přerušili distanční výuk u
a aktivně se zapojili do péče o pacienty ve zdravotnických a sociálních zařízeních.
Škola vytváří vhodné podmínky a motivuje své žáky a studenty k zapojení do mnoha aktivit
s pozitivním dopadem na komplexní rozvoj jejich klíčových i odborných kompetencí
a naplnění profilu absolventa. Žáci a studenti se průběžně věnují také environmentálnímu
vzdělávání, výchově a osvětě nejen ve výuce biologie a ekologie. S výjimkou loňského
školního roku se žáci účastní různých, zejména odborných soutěží a dosahují v nich
výborných výsledků.



2021/2022                                   4
Významným partnerem školy je Nemocnice Znojmo, ve které probíhá odborná praxe žáků
a studentů v lůžkových i ambulantních provozech, odborné exkurze (na oddělení ARO, JIP,
operační sály, dialýzu, do anatomického ústavu), které vhodně doplňují infor mace
z teoretické výuky odborných předmětů a v neposledním případě absolventům nabízí
pracovní místa. Mezi vyučujícími a personálem ošetřovacích jednotek byly velmi vřelé
vztahy, zdravotnický personál vnímal odbornou praxi žáků a studentů jako dobře
zorganizovanou a přínosnou. Důležitými partnery jsou města Retz a Ingolstadt v Rakousku
a v Německu, kam žáci a studenti jezdí na několikatýdenní odbornou praxi do domovů pro
seniory, a mohou tak upevňovat nejen své ošetřovatelské dovednosti, ale i své jazykové
kompetence. Pro studenty VOŠ udržuje škola partnerství také s pražskými fakultními
nemocnicemi Motol a Královské Vinohrady, dále s institutem IKEM a Charitou Znojmo
(Centrum sociálních služeb). Tato zařízení umožňují studentům konání odborné praxe.
Žákům střední školy je výuka doplněna exkurzemi z oblasti poskytování lázeňských služeb
a provozu popáleninového centra díky spolupráci s Lázněmi Luhačovice, a. s. a s Fakultní
nemocnicí Brno.


                                         Závěry
Vývoj školy
- Zlepšení materiálních podmínek školy.
- Změny na pracovních pozicích zástupců ředitele školy.
Silné stránky
- Škola významným způsobem doplňuje finanční prostředky z dalších zdrojů, efektivně je
  využívá ke zkvalitnění vzdělávání žáků i pedagogických pracovníků.
- Ve výuce odborných předmětů jsou výrazně podporovány osobnostní,               odborné
  a komunikační kompetence žáků a studentů.
- Škola rozvíjí mnohá partnerství se širokým spektrem organizací, včetně zahranič ní
  spolupráce, které umožňují žákům a studentům školy rozvíjet osobnostní, profesní
  i jazykové kompetence.
Příležitost ke zlepšení
- Ve sledovaných teoretických hodinách všeobecně vzdělávacích předmětů jsou rezervy
  v diferenciaci učiva podle individuálních schopností žáků a v jejich motivaci k většímu
  studijnímu úsilí. Chyběla práce žáků s informačními a komunikačními technologie mi
  a vyhledávání v různých informačních zdrojích.
Doporučení pro zlepšení činnosti školy
- Více individualizovat učivo v teoretických hodinách všeobecně vzdělávacích předmětů
  podle schopností žáků.
- Podporovat žáky v práci s informačními a komunikačními technologiemi.           Zvýšit
  kompetence žáků pro práci s různými informačními zdroji.


            Seznam dokladů, o které se inspekční zjištění opírají
 1.    Potvrzení na pracovní místo ředitele ze dne 31. 7. 2019 na dobu šesti let
 2.    Školní vzdělávací program – Zdravotnický asistent 2012 (poslední ročník) ze dne
       20. 8. 2012 včetně tří dodatků (1. 9. 2014, 1. 6. 2017 a 30. 9. 2020)


2021/2022                                  5
 3.    Školní vzdělávací program – Praktická sestra 2019 – ze dne 29. 8. 2019 včetně
       jednoho dodatku (30. 9. 2020)
 4.    Akreditovaný vzdělávací program MŠMT pro obor 53-41-N/01 Diplomo va ná
       všeobecná sestra, č. j. 15 387/11_24
 5.    Plán dalšího vzdělávání pedagogických pracovníků a dalších zaměstnanců ze dne
       6. 9. 2021, Plán osobnostního a profesního rozvoje na léta 2019–2022
 6.    Roční plán EVVO na školní rok 2021/2022
 7.    Výroční zpráva školy za školní roky 2018/2019, 2019/2020, 2020/2021
 8.    Rozvrhy hodin platné ve školním roce 2021/2022
 9.    Oddělení odborného vzdělávání – Zápisy z porad školní rok 2020/2021, 2021/2022
10.    Zápisy z pedagogických rad 2020/2021, 2021/2022
11.    Seznam hospitací 2021/2022 a záznamy z hospitací
12.    Týdenní plány školy ve školním roce 2021/22
13.    Porady vedení 2021/22
14.    Záznamy přijímacího řízení 2021/2022
15.    Správní řízení VOŠ
16.    Plán činností 2021/22
17.    Písemnosti žáků (vzorek)
18.    Seznam žáků (jazykové skupiny) ve školním roce 2021/2022
19.    Přehled prospěchu školy ve školním roce 2018/2019, 2019/2020 a 2020/2021
20.    Výroční zprávy o činnosti školy za školní rok 2018/2019, 2019/2020 a 2020/2021
21.    Webové stránky školy
22.    Elektronický informační systém školy
23.    Dokumentace školního poradenského pracoviště Střední zdravotnické školy a Vyšší
       odborné školy zdravotnické Znojmo, příspěvková organizace vedené ve školním roce
       2020/2021 a 2021/2022 obsahující Plán realizace výchovného poradenství a primární
       prevence, Strategie předcházení školní neúspěšnosti, Minimální preventivní program,
       Školní preventivní strategie.
24.    Školní řád Střední zdravotnické školy a Vyšší odborné školy zdravotnické Znojmo,
       příspěvkové organizace č.j. SZSZ/354/2020 platný od 1. 11. 2020
25.    Výpis z rejstříku škol a školských zařízení – druh školy: Střední škola, Vyšší odborná
       škola, tisk 8. 11. 2021
26.    M 8 Výkaz o střední škole podle stavu k 30. 9. 2021 ze dne 7. 10. 2021
27.    M 10 Výkaz o vyšší odborné škole podle stavu k 31. 10. 2021 ze dne 2. 11. 2021
28.    Dokumentace k ekonomickému hodnocení školy a k bezpečnosti a ochraně zdraví
       žáků v době pobytu ve škole




2021/2022                                    6
                                           Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Jihomoravský inspektorát,
Křížová 22, 603 00 Brno, případně prostřednictvím datové schránky (g7zais9), nebo
na e-podatelnu csi.b@csicr.cz s připojením elektronického podpisu, a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Milan Heroudek, školní inspektor, vedoucí      Mgr. Milan Heroudek v. r.
 inspekčního týmu
 Ing. Ilona Ptáčková, školní inspektorka             Ing. Ilona Ptáčková v. r.
 Ing. Lenka Skotáková, školní inspektorka            Ing. Lenka Skotáková v. r.
 Mgr. Kateřina Veselá, školní inspektorka            Mgr. Kateřina Veselá v. r.
 PhDr. Renata Horáková, Ph.D.,                       PhDr. Renata Horáková, Ph.D. v. r.
 školní inspektorka
 Ing. Jiří Koc, kontrolní pracovník                  Ing. Jiří Koc v. r.

V Brně 16. 12. 2021


Datum a podpis ředitele školy potvrzující projednání a převzetí inspekční zprávy


 RNDr. Karel Pigl, ředitel školy                     RNDr. Karel Pigl v. r.

Ve Znojmě 11. 1. 2022




2021/2022                                     7
