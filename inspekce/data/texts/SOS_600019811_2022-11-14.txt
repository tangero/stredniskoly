CSI0X00ASEI7
Počet listů: 7




                                     Česká školní inspekce
                                    Pardubický inspektorát
___________________________________________________________________________________________________________ _




                         IN S P E K Č N Í ZP R ÁVA
                                          Čj. ČŠIE-1682/22-E


Název                                Střední zdravotnická škola, Svitavy, Purkyňova 256
Sídlo                                Purkyňova 256/9, Předměstí, 568 02 Svitavy
E-mail                               skola@szs.svitavy.cz
IČO                                  00 498 815
Identifikátor                        600 019 811
Právní forma                         příspěvková organizace
Zastupující                          PhDr. Radim Dřímal
Zřizovatel                           Pardubický kraj
Místo inspekční činnosti             Purkyňova 256/9, Předměstí, Svitavy
                                     Kijevská 1909/7, Předměstí, Svitavy
Inspekční činnost na místě           14. až 16. 11. 2022


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Předmětem inspekční činnosti bylo zjišťování a hodnocení podmínek, průběhu a výsledků
vzdělávání poskytovaného školou vykonávané podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů, včetně hodnocení naplňování školních
vzdělávacích programů.
                                   Charakteristika
Střední zdravotnická škola Svitavy, Purkyňova 256 (dále „škola“) vykonává činnost střední
školy, domova mládeže a školní jídelny. V aktuálním školním roce vzdělává žáky v oborech
vzdělání ukončovaných maturitní zkouškou 53-41-M/03 Praktická sestra ve čtyřleté denní
formě a v pětileté večerní formě vzdělávání a 53-41-M/04 Masér ve zdravotnictví ve čtyřleté
denní formě vzdělávání. Od poslední inspekční činnosti došlo k ukončení vzdělává ní
v oboru 53-41-M/01 Zdravotnický asistent a 69-41-L/02 Masér sportovní a rekondiční
a škola obnovila činnost domova mládeže (převedením od jiného subjektu). V souvislos ti
s uvedenými změnami také došlo k výraznému navýšení počtu žáků a učitelů.
V době inspekční činnosti se ve škole ve 13 třídách vzdělávalo 234 žáků v denní formě
vzdělávání a 20 žáků ve večerní formě vzdělávání. Z tohoto počtu byly evidovány dvě
žákyně s odlišným mateřským jazykem a 23 žáků se speciálními vzdělávacími potřebami.
Jedna žákyně se vzdělává podle individuálního vzdělávacího plánu. Pro vzdělávání žáků
v oboru Masér ve zdravotnictví škola využívá prostory v budově Obchodní akademie Svitavy
a masérnu v Domě s pečovatelskou službou Svitavy. Žákům ze vzdálenějších míst škola
zajišťuje ubytování v domově mládeže. Stravování žáků a zaměstnanců školy je realizo vá no
ve školní jídelně v areálu školy a žákům ubytovaným v domově mládeže je zajištěna
celodenní strava. Škola provozuje také doplňkovou činnost (např. hostinské činnosti,
ubytovací služby, masérský a sanitářský kurz).


                         Hodnocení podmínek vzdělávání
Ředitel školy využívá svoje dlouholeté zkušenosti ve funkci k systematickému řízení chodu
školy. Nastavený systém řízení vychází z organizační struktury delegování pravomocí
na zástupkyni ředitele, vedoucí učitelky praktického vyučování pro jednotlivé obory
a vedoucí vychovatelku domova mládeže. Důležitá koncepční témata i operativní záležitos ti
spojené s chodem školy projednává kolegium ředitele školy. Pravidelné porady a neformá lní
setkávání s pedagogy i žáky zajišťují plynulý chod školy a podporují příznivé klima
přispívající k úspěšné realizaci výchovně vzdělávacího procesu ve škole. K dílčím úkolům
včetně jejich vyhodnocování se vyjadřují rovněž metodické orgány školy. Prostřednictvím
školního řádu a dalších interních směrnic má škola přehledně nastavena pravidla svého
působení. Kontrolní mechanismy jsou v rámci školy vhodně nastaveny a jsou funkční.
Koncepční záměry rozvoje školy vycházejí z reálných možností a podmínek školy, stanovují
cíle ve všech významných oblastech (výchovně vzdělávací proces, personální rozvoj školy,
vedení a řízení školy, spolupráce s dalšími partnery ve vzdělávání, materiálně technické
vybavení) a postupně se je daří naplňovat. Ke zpětné vazbě od všech účastníků vzdělává ní
a k hodnocení činnosti školy vedení školy využívá informace získané z každoročně
realizovaného dotazníkového šetření Mapa školy.
Počet učitelů ve škole se od minulé inspekční činnosti zvýšil. Aktuálně výuku zajišťuje
32 učitelů. Koncepční záměry se tak odrážejí i v personálních podmínkách. Ke stabilnímu
pedagogickému sboru přibylo šest začínajících učitelů. Pouze někteří z nových učitelů zatím
nesplňují kvalifikační požadavky, aktuálně studují a kvalifikaci si doplňují. Nově příchozím
učitelům jsou vytvořeny podmínky pro adaptaci stanovením uvádějících učitelů, vytvořením
adaptačního programu, vzájemných pravidelných setkání a pomoc poskytuje také vedení
školy s ostatními vyučujícími. Vedení školy klade důraz na kvalitu vzdělávání, rozvoj
kompetencí učitelů s důrazem na odborné předměty. Pedagogický proces je průběžně
kontrolován především hospitační činností vedení školy. Zpětná vazba, která je poskytována
vyučujícím, postupně přispívá ke zvýšení kvality výuky. Od minulé inspekční činnosti došlo


                                             2
ke zlepšení v oblasti využívaných metod a forem práce. Plánování dalšího vzdělává ní
pedagogických pracovníků podporuje jejich profesní a odborný růst, zohledňuje potřeby
školy (široký výběr odborných seminářů apod.), individuální zájem jednotlivců a aktuální
nabídky vzdělávacích akcí.
Materiální podmínky školy jsou na velmi dobré úrovni. Vedení školy se daří
vytvářet přátelské prostředí i mimo učebny, což vede k posilování vztahu žák-škola. Učebny
a pracoviště pro odborné vzdělávání odpovídají současným trendům a umožňují žákům
kvalitní profesní přípravu v podmínkách dobře simulujících reálné prostředí. Odborné
učebny jsou plnohodnotně vybavené, v souladu s moderními trendy. Pro učitele je ale
limitující stísněnější prostor v některých učebnách, v nichž je pak organizace výuky poměrně
náročná. Také odborná učebna určená pro výuku první pomoci je svým uspořádáním
standardní učebnou a málo umožňuje efektivně využívat potenciál všech výukových modelů
pro všechny žáky. Některé učebny všeobecných předmětů a jejich vybavení modernizac i
ještě vyžadují. Vzhledem k dosahované velmi dobré kvalitě v odborné úrovni školy je další
příležitostí k rozvoji rozšířit vybavení o pacientský simulátor, včetně souvisejícího dalšího
vzdělání pedagogů v simulační pedagogice.
K dosažení koncepčních záměrů škola využívá i další zdroje finančních prostředků
poskytnutých při realizaci četných projektů (např. na kariérové poradenství, spolupráci se
zaměstnavateli,   vzdělávání     pedagogů,     tandemovou     výuku,    stáže pedagogů
u zaměstnavatelů, zapojení odborníka z praxe do výuky, doučování žáků ohroženýc h
studijním neúspěchem, vybavení pro sportovní činnosti, na projekt Začínáme spolu).
V domově mládeže mají ubytovaní žáci k dispozici vybavení pro odpočinek, hygienu,
sebevzdělávání. K rozvoji nejen individuálních zájmů ubytovaných žáků slouží nabídka
volnočasových aktivit i prostorná zahrada v areálu domova mládeže.


                          Hodnocení průběhu vzdělávání
Vzdělávání probíhalo v příjemné pracovní atmosféře, která přispívala k efektivitě
vzdělávacího procesu. Výuka byla podporována vstřícným přístupem učitelů k žákům.
Vyučující byli na výuku velmi dobře připraveni. Postupovali systematicky a učivo bylo
žákům předkládáno v přiměřeném rozsahu a tempu, umožňovalo jejich zapojení
do vzdělávacího procesu. Společným rysem sledovaných hodin byla snaha o co největší
využití času bez zbytečných prodlev a tempo bylo přizpůsobeno většině žáků. Vyučujíc í
dobře pracovali s třídními kolektivy, dokázali přizpůsobit náplň a činnost v hodinách tak,
aby byla zapojena většina třídy.
Ve sledovaných hodinách se často objevovala frontální forma výuky, kterou učitelé účelně
doplňovali řízeným rozhovorem. Obvykle tak získávali zpětnou vazbu o znalostech žáků
z předchozích hodin. Ve výuce byla často zařazována práce ve dvojicích nebo menších
skupinách, která podporovala účinnost učení. Od minulé inspekční činnosti se zlepšila
efektivita a pestrost využívaných metod a forem výuky, což mělo příznivý dopad na průběh
vzdělávání a podporovalo zájem žáků o výuku. K aktivizaci žáků učitelé často využíva li
didaktickou techniku, občas práci s pracovními listy. Ve většině hodin chybělo využití
diferenciace náročnosti úloh směrem k žákům nadanějším, se zájmem, ale i k žákům
zvládající úlohy v pomalejším tempu. Samostatná efektivní práce žáků s různými zdroji,
informacemi, jejich vyhledáváním, tříděním nebo analýzou byla zaznamenána v malé míře.
Zpětnou vazbu o pochopení učiva žáky získávali někteří vyučující v průběhu výkladu, méně
často na konci hodiny. Nedařilo se vždy účelně zhodnotit naplnění cíle, využít zpětnou
vazbu, která představuje v moderní výuce důležitý prvek vzdělávacího procesu pro upevnění


                                             3
učiva, podporu osobní odpovědnosti žáků za své vzdělání i pro podporu partnerského vztahu
učitele a žáka. V části hodin probíhalo závěrečné hodnocení zdařile, žáci sami dokázali
zformulovat vlastní pokrok a zhodnotit přínos průběhu vzdělávání. Takto získané infor mace
umožní vyučujícím efektivní plánování výuky v následujících hodinách. V malé míře bylo
rovněž zařazeno vzájemné hodnocení nebo sebehodnocení, které by umožnilo žákům
uvědomit si, jakého učebního pokroku dosáhli. Ve výuce anglického jazyka vyučující vedli
většinu hodin v příslušném jazyce a podporovali žáky v rozvoji komunikač níc h
a jazykových dovedností. K využívání českého jazyka přistupovali při dopomoci žákům
s potřebou podpory.
V teoretické výuce odborných předmětů byla přínosem odborná zdatnost pedagogů a jejich
praktické zkušenosti, které v různých formách předávali svým žákům. To podporuje
motivaci žáků k učení i uvědomování vlastních postojů k jeho důležitosti pro budoucí
povolání ve zdravotnictví. Pozitivním rysem výuky odborných předmětů bylo její vedení
ve vzájemných mezipředmětových souvislostech. Učitelé ve výuce vycházeli nejen
z požadavků školních vzdělávacích programů, ale také z dosažené úrovně a možností
jednotlivých žáků, zejména v prakticky orientovaných odborných činnostech. V hodinách
bylo také často zaznamenáno propojení učiva s praktickým životem a poukázání
na využitelnost získaných vědomostí v životě. Obsahově byly hodiny vedeny vždy se
zohledněním aktuálních a moderních trendů, na vysoké odborné úrovni. Přínosem bylo
účelné zařazování samostatné práce žáků a práce ve dvojicích v rámci výuky teoretických
odborných předmětů nebo v rámci praktického vyučování.
Praktické vyučování žáků obou oborů probíhá v rámci cvičení a odborného výcviku
ve vlastních učebnách školy, které jsou v dostatečné míře pro potřeby výuky vybaveny
didaktickými pomůckami i modely a na několika pracovištích mimo budovu školy
(Svitavská nemocnice, Litomyšlská nemocnice, Domov pro seniory, Obchodní akademie
Svitavy). Čas praktických cvičení je zpravidla velmi dobře využit pro maximální zapojení
a činnostní učení žáků. Pozitivním zjištěním je rovněž pedagogické zabezpečení výuky,
včetně rozsahu žáky vykonávaných činností, což úspěšně podporuje míru jejich
samostatnosti. Příležitostí k rozvoji je v rámci praktického vyučování častěji věnovat prostor
nejenom prováděným činnostem, ale i jejich interpretaci a spojování s teoretickou přípravou
pro pochopení souvislostí. Prioritou učitelů je maximální zájem o kvalitní výstupy
vzdělávání. Výuku realizují s plným nasazením a vytvářejí pozitivně-motivační atmosféru.
Podmínky pro činnost domova mládeže jsou velmi dobré. Pro ubytované je vytvářeno
pozitivní přátelské klima nahrazující rodinné prostředí, zajištěna je podpora k učení
a efektivnímu využívání volného času. Vychovatelky spolupracují s ostatními pedagogy
školy, zajímají se o problémy ubytovaných žáků a pomáhají je řešit.


                          Hodnocení výsledků vzdělávání
Individuální a skupinové výsledky vzdělávání zjišťuje škola obvyklými interními
evaluačními nástroji (především písemné a ústní zkoušení), pozitivem je využívá ní
žákovských portfolií, což má příznivý dopad na kvalitu hodnocení žáků. Zákonní zástupci
jsou o průběžných výsledcích žáků informováni. Výsledky žáků a tříd jsou sumarizo vá ny
a projednávány na jednáních pedagogické rady. Výsledky žáků jsou průběžně sledovány,
v případě zájmu žáci využívají i individuální konzultace. Na konci školního roku 2021/2022
neprospělo ve všech ročnících celkem sedm žáků (necelá 3 % z celkového počtu 221 žáků).
Neúspěšnost žáků oboru vzdělání zakončených maturitní zkouškou činila přibližně 12 %.



                                              4
Problémy žákům činil nejvíce didaktický test z anglického jazyka. Absence žáků je spíše
nízká, neomluvená absence ojedinělá.
Školní poradenské pracoviště poskytuje komplexní služby v oblasti výchovného poradenství
a prevence rizikového chování žákům, zákonným zástupcům i pedagogům. Výchovná
poradkyně vede potřebnou dokumentaci a informuje učitele o potřebách žáků. Pozitivem je
využívání hospitací pro zjišťování efektivity práce s žáky s potřebou podpory. Koordinuje
také speciální pedagogickou péči pro žáky s odlišným mateřským jazykem a zajišťuje
metodickou podporu v oblasti inkluzivního vzdělávání a prevence školní neúspěšnosti.
Metodička prevence zpracovala minimální preventivní program, který odpovídá potřebám
školy, pravidelně ho vyhodnocuje a v případě potřeby upravuje. Preventivní strategie se
vzhledem k nízké míře rizikového chování žáků školy jeví jako přiměřeně účinná. Otázky
a vlastní návrhy týkající se chodu školy projednává i Žákovská rada na svých pravidelnýc h
setkáních.
Škola motivuje a podporuje žáky v účasti na soutěžích odbornosti. Aktivní je také v rámci
spolupráce při projektových aktivitách např. se základními školami (Zdravohrátky).
Významnými partnery pro realizaci vzdělávání jsou zejména Svitavská nemocnice,
Litomyšlská nemocnice, Zdravotnická záchranná služba Pardubického kraje, Český červený
kříž, město Svitavy a další. Vzájemná spolupráce má pozitivní dopad na žáky, kteří tak mají
dostatek možností setkávat se s odborníky a zvolenou profesí v reálném prostředí.


                                         Závěry
Vývoj školy
- Od minulé inspekce bylo zahájeno vzdělávání žáků v oboru vzdělání 53-41-M/03
  Praktická sestra, který nahradil čtyřletý obor vzdělání 53-41-M/01 Zdravotnický asistent,
- ukončeno vzdělávání žáků v oboru 69-41-L/02 Masér sportovní a rekondiční,
- zahájeno vzdělávání v oboru 53-41-M/04 Masér ve zdravotnictví,
- obnovení činnosti domova mládeže,
- výrazný nárůst počtu žáků i učitelů.
Silné stránky
- Efektivní vedení školy, nastavení a realizace kontrolních mechanismů pro plánování
  a vyhodnocování významných oblastí a činnosti školy,
- materiální podmínky pro vzdělávání podporující získání odborných kompetencí žáků,
- příjemná pracovní atmosféra vyučovacích hodin podporující otevřenou komunikac i
  účastníků vzdělávání,
- zajištění a průběh praktického vyučování.
Slabé stránky a/nebo příležitosti ke zlepšení
- Málo využívané závěry hodin k účelnému ověřování pochopení učiva žáky a dosažení
  stanoveného vzdělávacího cíle hodiny,
- rozdílná úroveň vedení žáků k hodnocení, sebehodnocení a vzájemného hodnocení.
Doporučení pro zlepšení činnosti školy
- Ve struktuře vyučovacích hodin účelně pracovat s cílem, v závěru hodin ověřovat míru
  jeho naplnění,

                                              5
- aplikovat v hodinách ve větší míře sebehodnocení a vzájemné hodnocení žáků,
- diferencovat vzdělávací nabídku pro podporu nadaných i žáků vyžadujících větší
  podporu,
- v rámci odborné praxe věnovat pozornost nejen prováděným činnostem, ale i jejich
  interpretaci a propojování s teoretickou přípravou pro pochopení souvislostí.


                                 Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů přijmout adekvátní opatření k prevenci nedostatků zjištěných
při inspekční činnosti a ve stejné lhůtě písemně informovat Českou školní inspekci,
jaká byla přijata opatření.
Zprávu zašlete na adresu Česká školní inspekce, Pardubický inspektorát, Sukova třída
1556, 530 02 Pardubice, případně prostřednictvím datové schránky (g7zais9), nebo
na e-podatelnu csi.e@csicr.cz s připojením elektronického podpisu.


           Seznam dokladů, o které se inspekční zjištění opírají
 1. Výpis z rejstříku škol a školských zařízení ze dne 6. 11. 2022
 2. Koncepce rozvoje školy 2019-2025
 3. Školní řád s účinností od 1. 9. 2021
 4. Školní vzdělávací programy oborů vzdělání platné ve školním roce 2022/2023
 5. Dokumenty k plánování a realizaci dalšího vzdělávání pedagogických pracovníků
    ve školním roce 2021/2022 a 2022/2023 (výběr)
 6. Dokumentace ke kontrolní a hospitační činnosti ve školním roce 2021/2022
    a 2022/2023 (výběr)
 7. Rozvrhy hodin pro školní rok 2022/2023
 8. Školní matrika – aktuální stav
 9. Třídní knihy pro školní roky 2022/2023 (výběr)
10. Personální dokumentace k odborné kvalifikaci pedagogických pracovníků (výběr)
11. Dokumentace k zajištění bezpečnosti a ochrany zdraví žáků při vzdělávání a s ním
    přímo souvisejících činnostech
12. Záznamy z jednání pedagogické rady ve školních rocích 2021/2022 a 2022/2023
13. Záznamy z jednání předmětových komisí ve školních rocích 2021/2022 a 2022/2023
14. Dokumentace výchovného poradenství a preventivních programů pro školní
    roky 2021/2022 a 2022/2023
15. Výroční zpráva o činnosti školy za školní rok 2021/2022
16. Deníky výchovných skupin v domově mládeže vedené ve školním roce 2022/2023
17. Školní vzdělávací program domova mládeže s účinností od 1. 9. 2018
18. Vnitřní řád domova mládeže s účinností od 1. 9. 2021
19. Inspekční zpráva Čj. ČŠIE-1207/16-E




                                          6
                                        Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Pardubický inspektorát, Sukova
třída 1556, 530 02 Pardubice, případně prostřednictvím datové schránky (g7zais9),
nebo na e-podatelnu csi.e@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Petra Holánková, školní inspektorka,
 vedoucí inspekčního týmu                            ………………………..

 Bc. Daniela Růžová, kontrolní pracovnice
                                                     ………………………..

 Mgr. Hana Řebíčková, školní inspektorka
                                                     ………………………..
 Mgr. Alan Mejstřík, odborník
 na vzdělávání ve zdravotních oborech                ………………………..




V Pardubicích …………………




                                             7
