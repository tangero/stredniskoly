CSI0X00BVNIW
Počet listů: 8




                                    Česká školní inspekce
                                  Jihomoravský inspektorát
                                  Křížová 22, 603 00 Brno
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIB-2403/23-B
                                      Sp. zn. ČŠIB-S-466/23-B


Název                               Gymnázium Mojmírovo náměstí s.r.o.
Sídlo                               Mojmírovo náměstí 10, 612 00 Brno
E-mail                              info@mojmirak.cz
IČO                                 26 258 510
Identifikátor                       600 013 693
Právní forma                        společnost s ručením omezeným
Zastupující                         Mgr. Doubravka Matušková
Zřizovatelé                         Mgr. Petr Holeček, Fügnerova 448, 613 00 Brno
                                    Ctibor Nezdařil, Kovalovice 206, 664 06 Kovalovice
Místo inspekční činnosti            Mojmírovo náměstí 67, Brno
Inspekční činnost na místě          21. 11. 2023 − 23. 11. 2023

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                   Charakteristika
Gymnázium Mojmírovo náměstí s.r.o. (dále „škola“) vykonává činnost střední školy a školní
jídelny- výdejny. Aktuálně škola poskytuje střední vzdělání zakončené maturitní zkouškou
v oboru vzdělání 79-41-K/41 Gymnázium. Ke dni 30. 9. 2023 se ve škole vzděláva lo
v 9 třídách 240 žáků, z nichž 23 se speciálními vzdělávacími potřebami a 7 s odlišným
mateřským jazykem. Stravování žáků je školou zajišťováno ve školní jídelně-výd ejně
výběrem ze dvou obědů.
Od poslední inspekční činnosti došlo ve škole k výraznému nárůstu tříd i žáků. Škola
změnila místo poskytovaného vzdělávání a rozšířila svou činnost o školní jídelnu-výdejnu.


                         Hodnocení podmínek vzdělávání
Ředitelka školy byla jmenována na vedoucí pracovní místo v roce 2022 a plynule navazuje
na svou dlouholetou práci v pozici zástupkyně ředitele školy. Priority rozvoje školy
formulovala ve strategickém plánu pro období 2023-2029, ve kterém vychází z vyhodnoce ní
předchozích koncepčních záměrů. Ty se ve většině případů podařilo naplnit. Na kvalitu
poskytovaného vzdělávání mají pozitivní vliv především plynulé změny ve vedení školy,
změna místa poskytovaného vzdělávání a implementace blokové výuky s důrazem na rozvoj
klíčových kompetencí do nového školního vzdělávacího programu (dále „ŠVP“). Koncepční
cíle do dalších let jsou formulovány ve všech oblastech vzdělávání srozumitelně a reálně ,
včetně způsobů, jakým bude jednotlivých cílů dosaženo. Tato vize je sdílená i většinou
pedagogického sboru.
Na řízení školy se podílí především ředitelka školy se svým zástupcem. Část řídícíc h
i kontrolních kompetencí, které jsou jasně vymezeny, dále deleguje na jednotlivé pracovníky
školy. Ačkoli je řízení školy na velmi dobré úrovni, byly v průběhu inspekční činnosti
zaznamenány drobné nedostatky v kontrolní činnosti, které spočívaly v nesouladu
základních školních dokumentů (školní řád a ŠVP) s platnou legislativou. Tyto nedostatky
neměly vliv na kvalitu poskytovaného vzdělávání, ale na přesnost informací předávaných
žákům a jejich zákonným zástupcům. Vzdělávací proces pravidelně kontroluje
a vyhodnocuje především vedení školy, do této činnosti jsou však zapojeni také vedoucí
jednotlivých oborových skupin. Kvalita poskytovaného vzdělávání je plánovitě sledována
zejména prostřednictvím hospitační činnosti, která je následně s jednotlivými pedagogy
vyhodnocována. Díky ní má vedení školy přesný přehled o kvalitě výuky a potřebách
jednotlivých vyučujících, čehož využívá při plánování dalšího vzdělávání pedagogickýc h
pracovníků. Absolvované vzdělávání pedagogů se pozitivně projevilo v průběhu vzdělává ní
při blokové výuce. Mezi sebou spolupracují v rámci oborových skupin, a to především při
vyhodnocování naplňování školních vzdělávacích programů, zajišťování učebních
pomůcek, přípravě exkurzí, soutěží a dalších aktivit školy. Patřičná péče je věnována také
začínajícím učitelům, škola pro ně má nastavený program, který usnadňuje jejich adaptaci
ve škole. Efektivní komunikaci mezi všemi aktéry vzdělávání umožňuje školní informač ní
systém.
Systém poradenských služeb je ve škole nastaven funkčně a účelně. Pedagogům, žákům
i jejich zákonným zástupcům jsou informace poskytovány v potřebné míře prostřednictvím
členů školního poradenského pracoviště. Do výchovně vzdělávacího procesu jsou průběžně
zařazovány aktivity s tématy primární prevence. Na ně navazují jednorázové aktivity
ve formě kurzů, výletů a dalších, a dohromady tak tvoří komplexní celek promyšle né ho
preventivního programu, který je vhodně využíván jako nástroj k utváření žádoucích forem
chování. Žákům se speciálními vzdělávacími potřebami a žákům nadaným škola věnuje


                                           2/8
patřičnou pozornost. Informovanost pedagogů o jejich vzdělávacích potřebách se od minulé
inspekční činnosti zlepšila, poskytování podpůrných opatření bylo ve sledovaných hodinách
realizované v souladu s aktuálními potřebami jednotlivých žáků. Ve škole se zvyšuje počet
žáků s psychickými potížemi. Škola aktuálně nedisponuje školním psychologem ani nemá
navázánu spolupráci s externistou. Žákům s potřebou psychologické péče doporučuje
alespoň konzultace s veřejně dostupnými odborníky. To školu částečně hendikepuje v plné
podpoře všech žáků se speciálními vzdělávacími potřebami. Na kariérové poradenství je
kladen důraz především v prvních dvou ročnících tak, aby žáci měli dostatek informac í
při rozhodování o své další studijní orientaci a mohli je účelně využít při výběru seminář ů
ve třetím ročníku. V rámci něj jsou žákům poskytovány využitelné informace zejména
v oblasti volby dalšího vzdělávání.
Škola aktivně pracuje se ŠVP, v letošním školním roce začala realizovat vzdělávání podle
jeho nové verze, jejíž učební plán zahrnuje vyšší hodinovou dotaci volitelných předmětů
v posledních dvou ročnících studia. Škola tak reagovala na aktuální potřebu zefektivnit
přípravu na maturitní zkoušku a pozitivně přispět ke kvalitě přípravy pro studium na vysoké
škole. Dalším charakteristickým rysem ŠVP a výuky ve škole je časté využívání blokové
výuky se zaměřením na osobnostně sociální rozvoj žáků. Organizace vzdělávání je jednou
za měsíc upravena tak, aby v průběhu celotýdenní blokové výuky vybraných předmětů
učitelé systematicky rozvíjeli konkrétní klíčové kompetence. Součástí této blokové výuky
jsou také individuální rozhovory s žáky, které mají formativní charakter. Vyučujíc í
zkušenosti z blokové výuky využívají také během běžné výuky ve vyšších ročnících a i zde
rozvíjí u žáků klíčové kompetence. Výuka podle nové verze ŠVP je aktuálně realizo va ná
v prvním a druhém ročníku. Dalšími pozitivními aspekty ŠVP je zařazení třídnických hodin
do pravidelného rozvrhu hodin, výuka netradičních nebo nabídka nepovinných předmětů.
Pro další posun v oblasti osobnostně sociálního rozvoje žáků, by škole pomohlo celoroční
plánování obsahu třídnických hodin, alespoň v částečné míře, na úrovni školy
(např. ve spolupráci se školním psychologem). Ty jsou zatím plně v kompetenci třídníc h
učitelů.
Prostory, kde probíhá vzdělávání jsou esteticky velmi vhodně upraveny a pro žáky jsou
velmi podnětné. Součástí budovy školy jsou mj. netradiční specializované učebny,
např. fotoateliér a učebna dramatické výchovy. Škola také cíleně pracuje s klimatem, které
podporuje např. zřízením odpočinkových míst ve škole, místy pro samostudium
či knihovnou. Od tohoto školního roku přímo poskytuje stravování ve své budově, což
přispívá ke zdravým stravovacím návykům žáků. Dlouhodobě se jí daří využívat partnerství
jako efektivní nástroj pro zvyšování kvality vzdělávání. Získává další finanční prostředky
z různých zdrojů, které dále účelně využívá pro zlepšování kvality vzdělávání.


                          Hodnocení průběhu vzdělávání
Ve sledovaných vyučovacích hodinách panovala vstřícná, pracovní atmosféra. Průběh
vzdělávání nenarušovaly žádné kázeňské problémy, žáci většinou s vyučujícími dobře
spolupracovali. Pokud dostali příležitost, zapojovali se aktivně do výuky. V hodinách
prokazovali dobré znalosti, na otázky správně reagovali, uměli vyjádřit svůj názor, na dobré
úrovni prezentovali zpracovaná témata. Učitelé je pozitivně motivovali k plnění zadaných
úkolů, v případě potřeby jim poskytovali individuální podporu a vhodným způsobem je
směrovali ke správnému řešení. Žáci měli vždy dostatek času na řešení úkolu. Názornost
výuky učitelé většinou podporovali využitím různorodých pomůcek a didaktické techniky.
Ve významné části hospitovaných vyučovacích hodin uplatňovali vyučující pestré formy
a metody práce, činnosti žáků účelně střídali. Při využití frontální výuky zaměřené nejčastěji


                                             3/8
na opakování či výklad nového učiva aktivizovali žáky prostřednictvím řízeného rozhovoru.
O potřebách žáků s podpůrnými opatřeními měli vyučující dobrý přehled, většinou uváděli,
že v jejich předmětu dosahují dobrých výsledků. Poskytování podpůrných opatření bylo
ve sledovaných hodinách realizované v souladu s aktuálními potřebami jednotlivých žáků.
Diferenciace výuky vzhledem k možnostem a schopnostem žáků, zejména nadaných
či projevujících zvýšený zájem o daný předmět, byla využita zhruba v pětině sledovanýc h
vyučovacích hodin, v ostatních plnili většinou stejné úlohy. Jen výjimečně měli možnost
porovnávat nebo hodnotit různé návrhy řešení úkolu. V hospitovaných vyučovac íc h
hodinách v rámci blokové výuky byly efektivně rozvíjeny klíčové kompetence, především
sociální, komunikativní, personální, ale také kompetence k učení. Hodiny mj. cílily
na dovednost poskytování zpětné vazby. Žáci měli dostatečný prostor pro vyjádření a učitelé
každému z nich poskytovali informaci o kvalitě jejich zpětné vazby. Většinou však byla
zaměřena více na její formu, méně na obsah. Kritéria zpětné vazby formulována většinou
nebyla, což do jisté míry snižovalo její efektivitu jak pro poskytovatele, tak pro příjemce.
Zpětnou vazbu k výuce poskytovali žáci také svému pedagogovi, čímž bylo význa mně
posilováno jejich demokratické smýšlení. Na konci vyučovacích bloků společně s pedagogy
zhodnotili a shrnuli jejich průběh.
V hospitované výuce českého jazyka a literatury docházelo v rámci představování literár ního
vývoje k propojování s historickým kontextem i výtvarným uměním dané doby. Jako zdařilé
se jevilo přiblížení osobnosti literáta jeho osobní výpovědí o tom, jak číst jeho básně.
V hospitované výuce základů společenských věd bylo efektivně propojeno téma hodiny
s aktuálními společenskými problémy, což cíleně podpořilo rozvoj klíčových kompetencí.
Úkoly měly přímou vazbu na reálné situace, byly pro žáky využitelné v běžném životě
a rozvíjely jejich povědomí o globálních tématech. V hospitovaných vyučovacích hodinách
dějepisu vytvářeli žáci kromě jiného společnou prezentaci na dané téma, kterou s pedagogem
zhodnotili a všem byla k dispozici v digitálním prostředí k využití při dalším učení.
Při sledování videosekvence odpovídali na připravené otázky. Ve zhlédnutých hodinách
matematiky žáci pracovali převážně na samostatných úlohách, případně úlohu řešili
s dopomocí u tabule. V některých případech vyučující efektivně využili možnost vizualizace
daného učiva. Celkově žáci řešili úlohy spíše jednoduššího charakteru. Pro žáky, kteří mají
o daný předmět zvýšený zájem, tak nemusel být obsah výuky dostatečně podnětný.
Ve vyučovacím bloku vyučovacích hodin zeměpisu se účelně střídaly různé metody práce.
Kromě digitálních zdrojů byly ve výuce efektivně využívány také školní atlasy. Učitel
v průběhu samostatné nebo skupinové práce žákům individuálně poskytoval podporu
a zpětnou vazbu. Ve vyučovacích hodinách přírodovědného zaměření se vyučujícím dařilo
pracovat formou badatelské výuky, využívali názorné experimenty a problémové úlohy, žáci
v terénu a v okolí školy hledali podklady k dalšímu pozorování, měli možnost sami
navrhovat vlastní řešení problémové úlohy. Ve sledovaných hodinách cizích jazyků bylo
v celém průběhu vyučování navozováno cizojazyčné prostředí. Každý žák měl dostatečné
množství času k tomu, aby aktivně hovořil, prezentoval připravené mluvnické cvičení nebo
vedl rozhovory se spolužáky na dané téma, během nichž si vyučující ověřovaly jejich
pokrok. Vyučující efektivně využívaly dostupné digitální technologie, především
k prezentaci a k poslechu. V hospitovaných vyučovacích hodinách vzdělávací oblasti Umění
a kultura docházelo k aktivizaci žáků prostřednictvím rozvoje jejich publicistického stylu.
Bylo u nich rozvíjeno kritické myšlení při tvorbě různých typů textů – žáci si uvědomova li
rozdíly mezi texty určenými pro prezentaci tématu ve veřejnoprávním médiu a médiu
bulvárním, vyvozovali jejich specifické znaky a prostředky. V rámci výuky připravova li
reportáže do školního televizního vysílání, efektivně využívali nadstandartní technické
možnosti, jež vybavení školy nabízí. Žáci pracovali na tématech, které pojímali jimi



                                            4/8
preferovanou technikou. Společně s pedagogem průběžně individuálně konzultovali cíle své
práce.


                          Hodnocení výsledků vzdělávání
Výsledky vzdělávání žáků škola průběžně sleduje, jejich úroveň pedagogové v jednotlivýc h
vyučovacích předmětech průběžně zjišťují a ověřují prostřednictvím běžných evaluačníc h
nástrojů. Pravidla pro hodnocení výsledků vzdělávání žáků jsou v obecné rovině stanovena
ve školním řádu, konkrétní podmínky a kritéria hodnocení se podařilo stanovit jednotně
pouze u části vyučovacích předmětů nebo vzdělávacích oblastí. Vzdělávací výsledky žáků
a všechny další důležité informace jsou zaznamenávány do elektronického školního
informačního systému, který umožňuje snadný přístup pedagogům, žákům i jejich
zákonným zástupcům.
Celkové i průběžné vzdělávací výsledky žáků mají dlouhodobě průměrnou úroveň, počet
neprospívajících žáků je nízký. Pokud pedagogové identifikují žáky s rizikem školního
neúspěchu, škola reaguje, spolupracuje s jejich zákonnými zástupci a poskytuje žákům
podporu, nejčastěji formou doučování nebo pedagogických konzultací. Kromě sledování
prospěchu vedení školy důsledně analyzuje také výši absence žáků, její příčiny a vliv
na výsledky vzdělávání. Počet zameškaných hodin žáků se za poslední rok snížil o 20 %,
což se projevuje v pozvolném zlepšování celkových výsledků vzdělávání. I přes veškerá
realizovaná opatření se ve škole vyskytují jednotky žáků, kteří byli v posledních letech
neúspěšní u maturitní zkoušky. Úspěšnost žáků při ukončování vzdělání byla v posledních
dvou letech, ve srovnání se školami stejného typu, nižší než celorepublikový průměr. Hrubá
neúspěšnost žáků u maturitní zkoušky v tomto období činila cca 6 %. Škola důvody
neúspěchu a další výsledky analyzuje, přijímá vhodná opatření (např. úpravy ve výuce
českého jazyka a matematiky ve třetím a čtvrtém ročníku). Škola také zavedla pravidelné
srovnávací testování v cizích jazycích a v matematice. O celkových výsledcích vzdělává ní
žáků se pedagogové vzájemně informují zejména na jednáních pedagogické rady. Zvýšená
pozornost a individuální podpora je věnována především žákům s horším prospěchem,
problémovým chováním nebo vyšší absencí.
Rozvoj nadání či zvýšený zájem žáků v různých vzdělávacích oblastech škola podporuje
prostřednictvím pestré nabídky volitelných seminářů, ale také výukou „netradičníc h“
vyučovacích předmětů, jako dramatická a mediální výchova, rétorika a dalších. Tradičně
žáci organizují Vernisáž studentských prací, aktivně participují na pořádání školního plesu.
Jsou zapojováni do různých charitativních činností, což přispívá k rozvoji jejich sociálníc h
a občanských kompetencí. Jazyková a mediální gramotnost žáků je cíleně rozvíjena u žáků,
kteří se podílí na vydávání školního časopisu Mojmír. Vzdělávání žáků škola vhodně
doplňuje celou řadou různorodých aktivit, organizuje zajímavé besedy, přednášky, výukové
programy, odborné exkurze a kulturní akce. V průběhu studia jsou žáci motivo vá ni
k vykonání mezinárodních jazykových zkoušek podle úrovně jejich znalostí. Ve škole
funguje studentský parlament, jeho činnost má vliv na pozitivní školní klima a posiluje
občanské kompetence zapojených žáků. V průběhu celého školního roku škola zapojuje
žáky do soutěží a olympiád s pestrým zaměřením, ve kterých dosahují dobrých výsledků.
Jejich úspěchy oceňuje pochvalami. Žáky s nejlepším prospěchem škola podporuje také
formou slevy na školném.




                                            5/8
                                         Závěry
Vývoj školy
– Ve škole došlo k významnému pozitivnímu posunu v kvalitě podmínek, průběhu
  i výsledků vzdělávání.
– Škola od poslední inspekční činnosti změnila místo poskytovaného vzdělávání, výrazně
  narostl počet žáků a tříd.
– Od školního roku 2022/2023 došlo k personální změně na vedoucím pracovním místě
  ředitelky školy a od školního roku 2023/2024 škola rozšířila svou činnost o školní
  jídelnu- výdejnu.
Silné stránky
– Škola má jasně formulovanou, srozumitelnou a realistickou vizi svého dalšího rozvoje ,
  která vede ke zkvalitnění podmínek, průběhu i výsledků vzdělávání. (1.1)
– Školní vzdělávací program a nastavená organizace vzdělávání umožňují cíleně pracovat
  na rozvoji klíčových kompetencí žáků zejména v průběhu pravidelné blokové výuky.
  (1.2)
– Škola podporuje nadání žáků ve vzdělávací oblasti Umění a kultura a účelně tak využ ívá
  podmínek, které v této oblasti má. (2.4)
– Prostory, ve kterých tráví žácí v průběhu vzdělávání volný čas, jsou esteticky mimořád ně
  podnětné a pozitivně připívají ke zlepšování klimatu školy. (2.2)
– Vyučujícím se v průběhu vzdělávání dařilo cíleně rozvíjet klíčové kompetence,
  především komeptence sociální, komunikativní a personální. (4.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Nastavený kontrolní systém nezachytil některé nedostatky v základní dokumentaci školy.
  (2.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Zřídit ve škole funkci školního psychologa.
– Nastavit jednotný systém hodnocení vzdělávacích výsledků žáků ve škole.
– Plánovat větší část obsahu třídnických hodin na úrovni školy.
– Ve výuce více zařazovat rozšiřující aktivity, které by optimálně rozvíjely potenciál žáků
  nadaných nebo těch, kteří mají o dané téma zájem.
– Při pravidelné aktualizaci základní dokumentace školy věnovat větší pozornost jejich
  souladu s platnými školskými předpisy.
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.



                                            6/8
                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Výpis z rejstříku škol a školských zařízení: Střední škola, IZO: 060 723 785; Školní
      jídelna-výdejna. IZO: 181 137 950 ze dne 14. 11. 2023
 2.   Strategický plán rozvoje školy pro období 2023–2029
 3.   Školní vzdělávací program In altum evolare pro obor vzdělávání 79-41-K/41
      Gymnázium, platný od 1. 9. 2023
 4.   Školní vzdělávací        program In altum evolare pro obor vzdělává ní
      79-41-K/41 Gymnázium, platný od 1. 9. 2011
 5.   Školní řád střední školy ze dne 1. 9. 2023, aktualizován dne 22. 11. 2023
 6.   Výroční zprávy školy za školní roky 2020/2021, 2021/2022 a 2022/2023
 7.   Školní elektronický informační systém vedený ve školním roce 2023/2024 (třídní
      knihy, komunikace se zákonnými zástupci, přehledy výsledků vzdělávání žáků)
 8.   Personální dokumentace pedagogických pracovníků, doklady o dosaženém
      vzdělání (vzorek)
 9.   Plán dalšího vzdělávání pedagogických pracovníků
10.   Dokumentace vedená k přijímacímu řízení za školní roky 2021/2022 a 2022/2023
11.   Dokumentace školního poradenského pracoviště: Minimální preventivní program
      školy pro školní rok 2023/2024, Strategie předcházení školní neúspěšnosti, seznam
      žáků se speciálními vzdělávacími potřebami ve školním roce 2023/2024 včetně
      Doporučení školských poradenských zařízení
12.   Zápisy z jednání pedagogické rady a z jednání předmětových komisí za školní roky
      2021/2022, 2022/2023 a 2023/2024
13.   Záznamy hospitační činnosti vedení školy za školní roky 2020/2021,
      2021/2022 a 2022/2023
14.   Dokumentace vedená k osobnostně sociální výchově (pracovní listy, koncepce,
      struktura blokové výuky)
15.   Inspekční zpráva ze 15. 2. 2016, čj. ČŠIB-150/16-B
16.   Dokumentace k hodnocení ekonomických podmínek, poskytování školního
      stravování a zajištění bezpečnosti žáků v době jejich pobytu ve škole




                                           7/8
                                         Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Titul, jméno, příjmení, funkce
  Mgr. Jakub Mojžíš, školní inspektor,
  vedoucí inspekčního týmu
  RNDr. Anna Bayerová, Ph.D.,
  školní inspektorka
  Mgr. Dana Veselá, Ph.D.,
  školní inspektorka
  Mgr. Šárka Machačová,
  školní inspektorka
  Mgr. Milan Heroudek,
  školní inspektor



29. 12. 2023




                                           8/8
