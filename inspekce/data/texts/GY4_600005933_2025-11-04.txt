                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIA-3496/25-A
                                      Sp. zn. ČŠIA-S-565/25-A


Název                               Gymnázium, Praha 8, U Libeňského zámku 1
Sídlo                               U Libeňského zámku 1, 180 00 Praha 8
E-mail                              dvorak@gulz.cz
IČO                                 61 387 509
Identifikátor                       600 005 933
Právní forma                        příspěvková organizace
Zastupující                         RNDr. Bc. František Kosina
Zřizovatel                          Hlavní město Praha
Místo inspekční činnosti            U Libeňského zámku 1, Praha 8
Inspekční činnost na místě          4. 11. 2025 − 7. 11. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.


                                         Charakteristika
Právnická osoba Gymnázium, Praha 8, U Libeňského zámku 1 (dále „škola“, „gymnázium“
nebo „instituce“) vykonává činnost střední školy a poskytuje všeobecné vzdělává ní
ve čtyřleté denní formě studia. Školní vzdělávací program (dále „ŠVP“) reflektuje moderní
vzdělávací trendy, rozvoj individuálního potenciálu žáků na bázi otevřeného vzdělává ní
a umožňuje jejich různorodou profilaci formou čtyř bloků: přírodovědný, matematika
a informatika, společenskovědní a jazykový.
Všeobecné zaměření gymnázia je podporováno efektivním rozložením disponibilní časové
dotace hlavních předmětů. K profilaci absolventů a k podpoře nadaných žáků účinně
napomáhá pestrý výběr volitelných seminářů a mimoškolních aktivit včetně dobrovolnické
činnosti. Jazykové kompetence žáků jsou systémově rozvíjeny nabídkou výuky druhého
cizího jazyka (německý, španělský, ruský), konverzací vedenou rodilým mluvč ím,
spoluprací se zahraniční partnerskou školou, studijními jazykovými pobyty i přípravou
k získání mezinárodního jazykového certifikátu.
Od posledního inspekčního hodnocení v roce 2020 vzrostl počet žáků a tříd. K 30. 9. 2025
se v 17 třídách vzdělávalo 521 žáků. Nejvyšší povolený počet žáků (570) byl využit na 91 %.
Instituce sídlí v historické budově v klidném prostředí. Dobrá dopravní dostupnost
umožňuje studium i žákům Středočeského kraje. Gymnázium je jedním z nejstarších
v Praze, úspěšně rozvíjí dlouholetou vzdělávací tradici. Získalo status fakultní školy
Pedagogické a Přírodovědecké fakulty Univerzity Karlovy, nově také Elektrotechnické
fakulty ČVUT.


                         Hodnocení podmínek vzdělávání
Ředitel školy (dále „ředitel“) zastává řídicí funkci od roku 2013. Do procesu vedení instituce
promítá své dlouholeté manažerské a pedagogické zkušenosti. Průběžně aktualizo va ná
koncepce rozvoje školy vychází z reálné znalosti podmínek gymnázia a zaměřuje se
především na kontinuální vytváření podnětného vzdělávacího prostředí, poskytování
kvalitního vzdělávání s cílem připravit žáky k vysokoškolskému studiu a vzbudit v nich
zájmem o celoživotní vzdělávání. Stanovené cíle se škole daří postupně realizovat, např.
vzrostl zájem o vzdělávací nabídku, zkvalitnilo se vybavení informačními a digitálními
technologiemi, průběžně se modernizuje materiální zázemí pro vzdělávání, rozšířila se
funkcionalita a sdílení elektronického informačního systému. Rovněž je účelně využívá na
systémová podpora jazykového vzdělávání s širokou nabídkou výběrových seminář ů
a dalších rozšiřujících aktivit, dále zapojování žáků do projektových i charitativníc h
činností, probíhá kvalitní příprava na maturitní zkoušku, která se odráží mj. i v úspěšnosti
v přijímání na vysoké školy. Aktivní přístup ředitele a jeho funkční způsob řízení umožňuje
postupně naplňovat stanovené záměry v oblasti personálních, materiálních a finanč níc h
podmínek, a vytváří tak příznivé předpoklady pro perspektivní rozvoj gymnázia.
K realizaci výuky, k podpoře nadaných žáků a ke sdílení pedagogických zkušeností
napomáhají dlouhodobě rozvíjené partnerské vztahy s vysokými nebo zahraničními školami
(partnerské gymnázium v Popradu), vzdělávacími instituty i neziskovými organizace mi.
Dlouhodobá i nově se rozvíjející spolupráce s četnými partnerskými institucemi (ČVUT,
Akademie věd, Univerzita Karlova) podporuje zájem žáků o technické obory, umožňuje
inovaci obsahu učiva, přispívá k rozvoji praktických dovedností žáků a profesní růst
pedagogů. Škola zde uvažuje v delším časovém horizontu, kdy výběrem možného
technického oboru pro vysokoškolské studium se zvyšuje konkurenceschopnost žáků a jejich
následné uplatnění na trhu práce. Vedení školy cíleně podporuje rozvoj jazykovýc h
dovedností (Erasmus+, výjezdy žáků či setkání organizovaná školou umožňující výměnu
zkušeností), posiluje tak multikulturalitu žáků a jejich schopnost komunikovat v cizím
jazyce. Konstruktivní partnerské vztahy vytváří vedení školy se zřizovatelem i Spolkem
rodičů, který se podílí na zlepšování materiálního zázemí školy a podmínek vzdělává ní.
Žákům je dán dostatečný prostor pro vlastní iniciativu a demokratickou kulturu mj. i na


                                            2/10
setkáních studentské rady. Gymnázium se prezentuje i ve veřejném prostoru mj. užší
spolupráce se základními školami, sborový zpěv, řada kulturních aktivit i komplexní způsob
vyhodnocování úspěšnosti žáků včetně absolventů v pravidelně vydávané ročence školy.
Součinnost s dalšími subjekty je efektivně využívána při realizaci vzdělávacích programů,
k podpoře sportovních aktivit žáků, rozvoji sociálního cítění i primární prevenci.
Funkční způsob řízení a kontroly vychází z jasně nastavených pravidel a delegovanýc h
kompetencí na odpovědné pracovníky užšího vedení a specializovaných pozic, např. dva
zástupci ředitele, předsedové předmětových komisí, vedoucí školního poradenského
pracoviště i třídní učitelé. Systém porad, schůzky s předsedy předmětových komisí
a každodenní neformální komunikace umožňují plynulý chod školy včetně operativního
řešení případných problémů. V rámci metodických sdružení pedagogové účelně
spolupracují zejména v oblasti organizačního zajištění vzdělávacích aktivit a koncipování
výuky, např. úpravy učebních plánů a obsahu ŠVP, organizace soutěží, projektů, sportovních
kurzů, příprava žáků k maturitní zkoušce, avšak stále v menší míře na sjednocování kritérií
hodnocení. Inspekční činností bylo zjištěno, že pedagogové se individuálními výsledky žáků
zabývají a v případě potřeby volí i vhodné formy dopomoci. Efektivitu řízení podporuje
funkční elektronický systém, který přispívá k informovanosti zákonných zástupců žáků,
slouží jako úložiště stěžejních dokumentů školy a aktuálně i databáze digitálních výukovýc h
materiálů.
Kontrolní činnost je systematicky plánována. Vedení školy pravidelně monitor uje
a vyhodnocuje všechny oblasti pedagogických procesů. Nástrojem kontroly je rovněž
hospitační činnost, mj. i předsedů předmětových komisí, z jejíchž závěrů vyplývají jak
pozitiva, tak negativa ve sledované výuce a většinou konkrétní doporučení směřující ke
zlepšení pedagogické práce. V některých případech se však nedaří aplikovat do výuky
stanovená metodická doporučení k zjištěným nedostatkům (omezené využívá ní
sebehodnocení/vzájemného hodnocení žáků, opomíjení didaktických závěrů hodin,
nedostatečný prostor pro aktivní činnost žáků), neboť schází důsledná kontrola jejich
realizace. Příležitost pro zlepšení tak představuje účinnější a systematické využívání i sdílení
zobecňujících závěrů z vlastní hospitační činnosti, např. v rámci pedagogické rady,
a následné zacílení hospitačních vstupů na konkrétně definované cíle pro zefektivně ní
vzdělávacích strategií na úrovni školy, např. v oblasti praktického uplatňování formativního
hodnocení, zařazování kooperativních metod a forem výuky. Ředitel účelně využívá také
další hodnoticí mechanismy, např. dotazníková šetření pro žáky i učitele. Zjištění z evaluace
pak ředitel promítá do přijímaných opatření. Ředitel podporuje vzájemné kolegiální vstupy
do výuky i sdílení pedagogických zkušeností.
Výchovně vzdělávací proces zajišťuje 49 odborně kvalifikovaných pedagogickýc h
pracovníků. Personální zabezpečení výuky umožňuje kvalitně realizovat jazykovou přípravu
i volitelné/profilové předměty (rodilí mluvčí, odborníci z praxe). Proces přijímání a adaptace
nově nastupujících a začínajících pedagogů je systematicky nastaven na úrovni vedení školy,
dále prostřednictvím uvádějícího učitele. Někteří vyučující své odborné kvality prokazují
i další činností, např. publikováním v odborných časopisech, účastí na konferencíc h,
zapojením do školních projektů či rozvojových aktivit školy. Řada z nich plní funkci tzv.
fakultních učitelů a podílí se na přípravě studentů učitelských směrů, někteří jsou zároveň
i provázejícími učiteli. K transparentnímu hodnocení pedagogické práce přispívají
i pohovory učitelů s ředitelem.
Další vzdělávání pedagogických pracovníků přispívá k prohloubení odborných znalostí
jednotlivých učitelů a reaguje na aktuální potřeby školy, např. podpora komunikač níc h
dovedností a efektivní práce s moderními technologiemi, moderní přístupy ve výuce jazyků,



                                             3/10
škola českého jazyka a literatury. Vzdělávací proces obohacuje mobilita učitelů v rámci
různých programů i spolupráce s pedagogy jiných gymnázií. Profesní rozvoj vedení školy
se příznivě promítá v oblasti strategického řízení.
Vzdělávání žáků se uskutečňuje v kultivovaném, podnětném a estetickém prostředí
historické budovy. Efektivní vícezdrojové financování a účelné nakládání se získanými
zdroji umožňuje průběžnou materiálně-technickou obnovu a vytváří optimální podmínky
pro realizaci ŠVP i mimoškolní činnosti. Aktivní zapojení managementu školy do projektů
(Regionální akční plán) podporuje modernizaci vybavení, vzdělávání žáků podle jejich
potřeb (žáci nadaní, žák se zrakovým znevýhodněním) i předávání pedagogickýc h
zkušeností.
Od minulé inspekční činnosti tak došlo k výrazné obnově materiálních podmínek (např.
laboratoře chemie a fyziky, rekonstrukce prokognitivního LED osvětlení, dokončení
výstavby workoutového hřiště, účelné doplňování a modernizace prostředků informač níc h
technologií). Škola disponuje učebnami plně vybavenými moderní technikou i odbornými
učebnami. Výuka je v souladu s koncepčními záměry podporována efektivním využívá ním
informačních i komunikačních technologií (např. notebooky, tablety, 3D tiskárna)
a dostatečným množstvím didaktických pomůcek. Výuku přírodovědných předmětů
doplňuje rovněž spolupráce s vysokými školami (laboratorní cvičení). Tělovýcho vné
aktivity probíhají ve vlastním sportovním areálu, tělocvičně, v pronajímaných prostorách
nedalekého Sokola i během sportovních kurzů různého zaměření. Žáci mají k dispozic i
multimediální centrum se studovnou, knihovnu, relaxační zázemí i školní bufet. Stravování
žáků je zajištěno smluvně soukromým subjektem ve vlastní školní jídelně. Poskytovaná
strava je pestrá, strávníci mají možnost výběru ze tří druhů jídel. Elektronický a kamerový
systém spolu s recepcí přispívají k vyšší bezpečnosti žáků.


                          Hodnocení průběhu vzdělávání
Výchovně vzdělávací proces je pozitivně ovlivňován promyšlenou organizací vzdělává ní
i dostatečnou nabídkou volitelných předmětů a seminářů zohledňujíc í další studijní zaměření
žáků. V průběhu vzdělávání je kladen důraz na provázanost teoretické výuky s praktickým
využitím poznatků v reálném životě i v dalším studiu. Hospitované hodiny probíhaly
v dobré pracovní atmosféře, učitelé uplatňovali k žákům partnerský přístup. Žáci dodržovali
pravidla přirozené komunikace a respektovali stanovené postupy práce. Požadavky na žáky
byly přiměřené, nové učivo bylo podáváno většinou srozumitelně a v logickýc h
souvislostech.
Přestože vzdělávání zajišťuje plně kvalifikovaný pedagogický sbor, kvalita výuky se
odvíjela od pedagogických zkušeností a především přístupu jednotlivých učitelů. Zdařilé
sledované hodiny (např. jazyková komunikace, matematika, společenskověd ní
a přírodovědné předměty) se vyznačovaly metodickou propracovaností a účelností
didaktických postupů. Převážná část hospitovaných vyučovacích hodin měla promyšle no u
strukturu, zvolené vzdělávací strategie a postupy odpovídaly charakteru probíraného učiva
a stanoveným vzdělávacím cílům včetně přípravy na maturitní zkoušku. Efektivně byly
využívány mezipředmětové přesahy a interdisciplinární vazby. Nejčastěji využíva no u
frontální výuku vyučující vhodně kombinovali s metodicky dobře vedeným řízeným
rozhovorem a samostatnou prací, zpravidla s možností její prezentace. Někteří učitelé účelně
volili i činnosti ve skupinách napomáhající vzájemné kooperaci žáků a rozvoji jejich
sociálních i komunikativních kompetencí. K názornosti výuky v části hodin přispíva lo
i využívání vhodných demonstrativních metod, didaktických pomůcek, didaktické techniky


                                           4/10
a uplatnění digitálních zdrojů (výuková prezentace, video, poslech, rozvoj receptivníc h
dovedností žáků). Zadávání problémových úkolů vedlo žáky k utváření vlastních strategií
řešení a k samostatnému vyvozování závěrů. Pedagogové v menší míře využívali práci
s chybou, avšak zohledňovali vzdělávací potřeby žáků a poskytovali jim dostatek času
k pochopení a procvičení probíraného tématu. V některých hodinách společenskověd níc h
předmětů byla rozvíjena sociální gramotnost včetně formování postojů žáků. Vhodně
zvolenými produktivními otázkami a praktickými činnostmi napomáhali vyučujíc í
matematiky i přírodovědných předmětů (včetně seminářů) rozvoji logického myšle ní,
samostatného uvažování a systematizaci probíraného učiva. Žáci tak prokazovali schopnost
aplikovat své znalosti a správně používat odbornou terminologii. Ve značné části
sledovaných hodin byli žáci vedeni k širšímu formulování svých znalostí i v souvislos ti
s praktickými vědomostmi a dovednostmi z laboratorních cvičení. V hodinách informač níc h
technologií byl cíleně podporován rozvoj jejich počítačové gramotnosti. Čtenářská
a jazyková gramotnost byla rozvíjena na požadované úrovni, důsledně směřovala k rozvoji
komunikačních dovedností. Žáci samostatně aplikovali literárněvědné či jazykovědné
termíny při analýze a interpretaci uměleckých i neuměleckých textů, řešením problémovýc h
úloh směřovali ke kritickému myšlení a obhajobě svých stanovisek či postojů. Převážná část
sledované výuky cizích jazyků se vyznačovala přiměřenou dynamikou a promyšle no u
aktivizací žáků. Hospitované hodiny byly důsledně vedeny v cílovém jazyce, obsah výuky
odpovídal dosažené úrovni jazykových dovedností žáků. Vyučující kladli důraz na
rovnoměrný rozvoj všech řečových dovedností, tj. samostatného mluveného i písemného
projevu žáků či poslechová cvičení a čtení s globálním/detailním porozuměním, selektivní
čtení. Plynulost mluvy byla akcentována, výslovnost žáků byla korigována didakticky
promyšleně např. při systematickém výskytu chybné výslovnosti, u nově probírané slovní
zásoby. Kvalita řečových dovedností a schopnost aplikovat znalosti gramatických jevů
i slovní zásoby vykazovala vysokou jazykovou úroveň. Systém domácí přípravy
jednotlivých předmětů je účelně využíván k procvičování učiva i k úkolům s tvořivým
zadáním. V podstatné části všech sledovaných hodin poskytovali učitelé žákům soustavnějš í
zpětnou vazbu využitelnou při dalším učení.
Realizace výuky a náročnost učiva obvykle odpovídala požadavkům gymnaziálního
vzdělávání. Efektivitu vzdělávání v části hospitované výuky snižovaly některé méně účinné
didaktické postupy a dílčí metodické nedostatky. Dominující postavení učitele, menší
pestrost metod a nedostatečné střídání činností vedly k nerovnoměrnému zapojení žáků do
vyučování a pasivitě jednotlivců. Využívání různých informačních zdrojů, včetně
digitálních, se samostatným vyhledáváním a vyhodnocováním informací pro podporu
rozvoje kritického myšlení žáků nebylo v některých sledovaných hodinách dostatečným
způsobem patrné (vyhledávání klíčových slov, ověřování reálií, vyhodnocování údajů). Jen
v menší míře byli vedeni k hledání příčinných souvislostí mezi jevy. Učitelé také v malé
míře diferencovali zadávané úkoly s ohledem na žáky s odlišným tempem práce. Zároveň si
ne vždy ověřovali, zda a na jaké úrovni žáci zvládli obsah aktuálně probíraného učiva .
Chybělo zapojení žáků do závěrečného vyhodnocení a shrnutí vyučovací hodiny. Formativní
hodnocení i sebehodnocení žáků bylo v některých hodinách uplatňováno, nebylo ale
dostatečně využito k potřebnému zvýšení efektivity vzdělávacího procesu.
Dlouhodobě zařazované rozšiřující vzdělávací aktivity propojují teoretickou výuku s praxí,
napomáhají k všestrannému rozvoji osobnosti žáků a k prezentaci jejich individuálníc h
a skupinových zájmů např. exkurze, Den poznávání na vysokých školách, dramatický
kroužek, smysluplné projekty podporující mj. rozvoj demokratických postojů – Studentská
konference. Škole se daří vytvářet vhodné podmínky pro podporu kreativity a individuálníc h
zájmů mnoha talentovaných žáků (úspěchy v různých soutěžích a olympiádách, nejen cizí


                                           5/10
jazyky, ale i v technických, přírodovědných a humanitních oborech, Týden akademie věd –
aktivní zapojení žáků). Vydávání studentského časopisu umožňuje prezentovat práci celé
školy i jednotlivých tříd a je významným přínosem pro rozvoj jazykových a komunikač níc h
kompetencí žáků. K podpoře prosociálního chování žáků přispívá řada mimoškolních aktivit
realizovaných napříč ročníky a zapojení žáků do charitativních i dobrovolnických akcí.


                         Hodnocení výsledků vzdělávání
Výsledky vzdělávání a úspěšnost žáků gymnázia pozitivně ovlivňuje výběr z dostatečného
množství uchazečů o studium. Škola vytváří vhodné podmínky pro zvládnutí nároků
gymnaziálního vzdělávání, již před zahájením studia organizuje přípravné kurzy. Pozornost
je věnována adaptaci žáků prvního ročníku (adaptační kurz pro nově vznikající třídní
kolektivy, rozmanité mimoškolní aktivity, monitoring případných rizik) a současně
systematické výchovně vzdělávací práci většiny pedagogů. Nově realizovaná socioemoční
výchova formou workshopů vhodně podporuje psychosociální klima žáků prvních ročníků,
jejich motivaci k učení i zvyšování nezbytné psychické odolnosti žáků. Žáci jsou vedeni
k spoluodpovědnosti za své výsledky při plnění termínovaných úkolů, dlouhodobýc h
projektů a v rámci vlastní domácí přípravy.
Systém poradenských služeb v úzké spolupráci s třídními učiteli umožňuje včasnou
identifikaci případných nežádoucích jevů. Nastavené preventivní mechanismy založené na
komplexním průběžném monitoringu a vzdělávání v tématech souvisejících s chováním
v rizikových situacích přispívají k řešení vzniklých problémů v jejich počátku. Jejich
funkčnost dokládá i velmi nízký výskyt rizikového chování. Škola průběžně zjišťuje
individuální potřeby žáků se speciálními vzdělávacími potřebami (k termínu inspekční
činnosti 22 žáků), s odlišným mateřským jazykem (19 žáků bez jazykové bariéry) i žáky
ohrožené školním neúspěchem a poskytuje jim podporu zejména formou individuálního
přístupu. Poskytování podpůrných opatření je školou průběžně důsledně sledováno.
Účinnost poskytované cílené podpory dokládají jejich srovnatelné výsledky vzdělává ní
s intaktními žáky. Rozšíření odborníků ve školním poradenském pracovišti o pozici
koordinátora nadání umožňuje cílenou individuální subvenci žáků. Škola aktivně vyhledá vá
žáky se specifickými vlohami, zajišťuje jejich odbornou podporu, koordinuje spolupráci
pedagogů i zákonných zástupců žáků, zároveň postupuje v souladu s vlastní metodikou
podpory nadání. Žákům se sportovním či jiným nadáním gymnázium umožňuje naplňovat
studijní program i prostřednictvím úpravy školní docházky. Gymnázium vykazuje vysokou
úroveň poradenské a preventivní péče, s důrazem na individualizovanou podporu žáků
a efektivní spolupráci všech aktérů vzdělávacího procesu. Škola vhodně využívá
motivačního hodnocení, udělené pochvaly převažují nad kázeňskými opatřeními. Kariérové
poradenství mimo vlastního standardního nastavení podporuje také sdílení profesních
zkušeností a úspěchů bývalých absolventů včetně přístupu k nabídkám pracovních
příležitostí a stáží spolupracujících firem.
Výsledky vzdělávání jsou pravidelně vyhodnocovány na jednáních pedagogické rady
i v rámci předmětových komisí. Míra osvojených vědomostí, znalostí i praktických
dovedností žáků je ověřována prostřednictvím běžných nástrojů (pololetní a závěrečná
klasifikace, periodické písemné a ústní zkoušení, praktické kontrolní práce žáků, zapojení
žáka ve vyučovacím procesu). K ověřování dosažené úrovně znalostí a kompetencí žáků
z hlediska požadovaných standardů využívá škola jak interního testování (zejména
rozřazovací     vstupní    testy  z anglického    jazyka),   tak externího       testování.
Systematické porovnávání i analýza dosažených výsledků mezi paralelními třídami
jednotlivých ročníků probíhá také na úrovni vedení školy. S danými výsledky interního


                                           6/10
i externího škola dále pracuje, na základě analýzy získaných výsledků jsou předkládána
vhodná doporučení k další práci pedagogům v rámci metodické podpory. Žáci 4. ročníků se
dlouhodobě účastní pilotního ověřování CERMAT v anglickém jazyce zaměřeného na
dosaženou úroveň jazykových kompetencí v závěru gymnaziálního studia. Většina žáků
v něm dosahuje úspěšnosti v rozmezí 90 – 100 %, což koresponduje s průměrným
dosaženým skórem žáků (cca 92 %), kteří v posledních dvou letech konali u maturitní
zkoušky didaktický test z anglického jazyka. Rozvoj odborných kompetencí žáků
je pravidelně vyhodnocován zejména při prezentaci žákovských projektů. V rámci externího
testování ČŠI dosáhli žáci školy v oblasti finanční a čtenářské gramotnosti výborných
výsledků ve srovnání s celostátním průměrem.
Ve sledovaném období posledních dvou školních let dosahovaly celkové výsledky
vzdělávání žáků stabilně velmi dobré úrovně, přibližně o 8 % se od předchozí inspekční
činnosti zvýšil počet žáků, kteří prospěli s vyznamenáním. Počet neprospívajících žáků je
trvale velmi nízký, jedná se o jednotlivce (maximálně 2 žáci). Téměř všichni žáci ke 30. 6.
řádně ukončují ročník. V analyzovaném období poslední dvou školních let došlo ke snížení
počtu omluvených hodin na žáka přibližně o 10 %, tj. cca 113 hodin na žáka. Konstantně
nízký je počet žáků, kteří předčasně ukončili studium. Motivačním prvkem pro žáky je
i finanční odměna při úspěšném absolvování celého studia (sponzoring Sdružení rodičů).
Významným ukazatelem kvalitativního rozvoje žáků je jejich úspěšnost u maturitníc h
zkoušek. Ve sledovaném období výsledky vzdělávání žáků u maturitní zkoušky vykazova ly
mírně lepší celkové výsledky než průběžné během celého studia, což poukazuje na vhodně
koncipovanou nabídku volitelných předmětů včetně předmětů v profilové části maturitní
zkoušky.
Oproti minulé inspekční činnosti došlo k výraznému zlepšení žáků ve společné části
maturitní zkoušky v předmětu matematika, v němž všichni žáci uspěli. Zvýšil se rovněž
počet žáků, kteří prospěli s vyznamenáním 36 – 40 % žáků, všichni žáci u maturitní zkoušky
prospěli. Pozitivním důsledkem koncepčně pojaté výuky cizích jazyků je i zvyšující se podíl
žáků (cca 29 %), kteří využívají možnosti náhrady profilové zkoušky v cizím jazyce
mezinárodním jazykovým certifikátem Společného evropského referenčního rámce pro
jazyky.
S rozvojem individuálního potenciálu žáků koresponduje rovněž stálá úspěšnost absolventů
gymnázia (více než 90 %) při přijetí ke studiu na vysokých školách různého zaměření. Škola
se dlouhodobě a systematicky věnuje vyhodnocování studia absolventů v terciárním
vzdělávání.


                                         Závěry
Vývoj školy
– Od posledního inspekčního hodnocení v roce 2020 vzrostl počet tříd, žáků a pedagogů,
– na základě vlastní analýzy výchovně- vzdělávacího procesu instituce průběžně reviduje
  a inovuje ŠVP,
– škola kontinuálně rozvíjí nastavenou koncepci kvalitního gymnaziálního vzdělává ní
  a účinně podporuje všestranný rozvoj osobnosti a nadání žáků,
– rozšíření odborníků ve školním poradenském pracovišti o pozici koordinátora nadání
  umožňuje cílenou individuální podporu žáků,
– zlepšila se úspěšnost žáků ve společné části maturitní zkoušky z předmětu matematika,


                                           7/10
– gymnázium udržuje příznivé personální podmínky z hlediska odborné kvalifikace
  vyučujících a efektivně rozvíjí funkční partnerské vztahy podporující kompetence žáků,
– vedení školy systematicky zlepšuje materiálně technické podmínky vzdělávání.


Silné stránky
– funkční řízení v oblasti zajištění materiálních podmínek, finančních a personálních zdrojů
  (2.4),
– vzdělávání zajišťuje plně kvalifikovaný pedagogický sbor (3.1),
– systémově nastavené jazykové vzdělávání spojené s dalšími aktivitami cíleně podporuje
  jazykové kompetence žáků a jejich výborné výsledky vzdělávání v anglickém jazyce při
  ukončování studia (5.2),
– motivační prostředí, cílené zapojování žáků do celoškolních projektů a rozšiřujíc íc h
  vzdělávacích aktivit napomáhá rozvoji jejich klíčových kompetencí a demokratickýc h
  hodnot (4.4),
– aktivní vyhledávání žáků se specifickým nadáním, jejich odborná podpora včetně
  průběžné motivace vede žáky k osobnímu rozvoji včetně možné následné profesní
  orientace (6.1).


Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– v některých vyučovacích hodinách nižší míra aktivizace žáků a jejich zapojení do
  výchovně vzdělávacího procesu (4.2),
– v části vyučovacích hodin méně efektivní využívání didaktických závěrů s aktivním
  zapojením žáků do evaluace učebního pokroku (4.1),
– menší četnost zařazování kooperativních činností nebo samostatné práce žáků s různými
  informačními zdroji v části výuky a vedení ke kritickému myšlení (4.2).


Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz


Doporučení pro zlepšení činnosti školy
– častěji zařazovat aktivizační metody i kooperativní formy výuky,
– věnovat větší pozornost didaktickému závěru vyučovací hodiny a ve spolupráci se žáky
  častěji využívat evaluační aktivity k vyhodnocování vzdělávacího cíle, ke shrnutí
  probraného učiva a ke sledování učebního pokroku tj. více uplatňovat formativní nebo
  kriteriální způsob hodnocení žáků
– napříč předměty více zařazovat samostatnou práci žáků s různými informačními zdroji
  pro rozvoj jejich kritického myšlení a ve výuce častěji podporovat vzájemnou kooperaci
  žáků prostřednictvím skupinových činností,



                                           8/10
– nadále pokračovat v metodické podpoře učitelů a získané poznatky ze vzdělávac íc h
  seminářů v oblasti formativního hodnocení implementovat do pedagogického procesu,
– lépe využívat závěry z hospitační činnosti a zaměřit hospitační činnost na konkrétně
  definované cíle pro zefektivnění některých didaktických postupů na úrovni školy.


                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Potvrzení ve funkci ředitele školy s účinností od 1. 2. 2025
 2.   Koncepce dalšího rozvoje školy
 3.   Školní vzdělávací program pro čtyřleté studium platný k termínu inspekční činnosti
 4.   Školní řád platný k termínu inspekce
 5.   Rozvrh vyučovacích hodin, školní rok 2025/2026
 6.   Třídní knihy, školní rok 2025/2026 vedené k termínu inspekce
 7.   Záznamy z jednání pedagogické rady a předmětových komisí, školní roky 2024/2025
      a 2025/2026 vedené k termínu inspekce
 8.   Portfolio výchovného poradce a metodika prevence vedené ve školním roce
      2025/2026
 9.   Vybraný vzorek ze školní matriky vedený k termínu inspekční činnosti
10.   Výroční zpráva o činnosti školy za školní rok 2024/2025
11.   Smlouva o zajištění školního stravování s poskytovatelem stravy, včetně dodatků,
      poslední ze dne 19. 6. 2025



                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


                                         9/10
Složení inspekčního týmu a datum vyhotovení inspekční zprávy

 Mgr. Ivana Kučerová, školní inspektorka, vedoucí inspekčního týmu
 Mgr. Andrea Nevrklová, školní inspektorka
 MgA. Naděžda Ostřanská, školní inspektorka
 Ing. Stanislav Paris, školní inspektor
 Ing. Lada Vávrová, kontrolní pracovnice


27. 11. 2025




                                        10/10
