                                 Česká školní inspekce
                               Moravskoslezský inspektorát
                               Matiční 20, 702 00 Ostrava
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIT-640/25-T
                                       Sp. zn. ČŠIT-S-166/25-T


Název                               Střední škola gastronomie, oděvnictví a služeb,
                                    Frýdek-Místek, příspěvková organizace
Sídlo                               tř. T. G. Masaryka 451, 738 01 Frýdek-Místek
E-mail                              sekretariat@ssgos.cz
IČO                                 00 577 243
Identifikátor                       600 016 242
Právní forma                        příspěvková organizace
Zastupující                         PhDr. Mgr. Ing. Lukáš Smutný MPA, MBA, MSc.,
                                    Ing. Paed. IGIP, dr. h. c.
Zřizovatel                          Moravskoslezský kraj
Místo inspekční činnosti            tř. T. G. Masaryka 1147, 738 01 Frýdek-Místek
                                    tř. T. G. Masaryka 451, 738 01 Frýdek-Místek
Inspekční činnost na místě          18. − 21. 3. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání, a to podle školních
vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Střední škola gastronomie, oděvnictví a služeb, Frýdek-Místek, příspěvková organizace
(dále „škola“) vykonává činnost střední školy a školní jídelny. V době inspekční činnosti
vzdělávání probíhalo v oborech středního vzdělání s maturitní zkouškou Oděvnictví,
Gastronomie, Cestovní ruch, Kosmetické služby a v oborech středního vzdělání s výučním
listem Pekař, Cukrář, Kuchař – číšník, Aranžér, Kadeřník a Operátor skladování.
K termínu inspekční činnosti bylo ve škole vzděláváno celkem 567 žáků v denní formě
vzdělávání včetně žáků s potřebou podpůrných opatření.
Stravování žáků škola zajišťuje ve vlastní školní jídelně.
Svou činnost škola prezentuje na webových stránkách školy (www.ssgos.cz),
prostřednictvím sociálních sítí, účastí na prezentačních akcích vzdělávání v regionu
a v mediích.


                          Hodnocení podmínek vzdělávání
Účelně zavedená struktura vedení školy vychází z dlouhodobého i operativního plánování.
Systém řízení se opírá o strategii rozvoje školy na roky 2021-2026. Základní vzdělávací cíle
jsou rozpracovány ve školních vzdělávacích programech pro střední vzdělávání, které
kladou důraz na vytvoření podnětného vzdělávacího prostředí. Toto prostředí respektuje
aktuální stav rychle se měnících požadavků na trhu práce a zároveň poskytuje podporující,
inspirující a smysluplné zázemí s respektem k žákům. Ve výuce je kladen důraz na propojení
s reálným prostředím, včetně odborného výcviku, který probíhá na jednotlivých pracovištíc h
školy pod odborným vedením učitelů odborného výcviku. Škola se zapojuje do různých
projektů s cílem zkvalitnit teoretické i praktické vzdělávání žáků.
Kompetence vedení školy jsou rozděleny mezi ředitele školy a jeho zástupce pro jednotlivé
oblasti. Všichni při zajišťování chodu školy, koordinaci a řízení pedagogických pracovníků
úzce spolupracují. Kromě běžného každodenního kontaktu vedení školy se zaměstnanci je
přenos informací uskutečňován plánovitě na jednáních pedagogické rady, metodickýc h
oborových orgánů a školního poradenského pracoviště.
Plnění úkolů je průběžně monitorováno v rámci nastaveného vnitřního kontrolního
uspořádání. Řídicí a kontrolní činnost vykonává ředitel přímo ve vztahu ke všem
pracovníkům školy, nepřímo prostřednictvím svých zástupců, případně dalších vedoucích
pracovníků. Kontrolní systém je jako celek efektivní a účinný, umožňuje ovlivňo vá ní
pedagogického procesu. Průběh hospitovaných hodin je s vyučujícími projednáván spolu
s následnými doporučeními pro zkvalitnění pedagogické práce jednotlivých pedagogů,
přesto však ve vyučovacích hodinách chybí důslednější uplatňování efektivnějš íc h
vzdělávacích strategií, diferenciace učebních úloh, rozvoj kritického myšlení a využívá ní
různých informačních zdrojů.
Vedení školy i většina pedagogických pracovníků se podílejí na chodu školy s osobní
zainteresovaností a zaujetím pro společné cíle. V rámci uplatňované personální strategie je
věnována potřebná pozornost úspěšnému začlenění nových zaměstnanců do vzdělávac í ho
procesu a jejich adaptaci do pracovního kolektivu. V souvislosti s podporou profesního
rozvoje pedagogů jsou realizovány vzájemné hospitace s cílem kolegiálního hodnocení,
sdílení různých přístupů, nápadů, metod a forem při vzdělávání. Profesní rozvoj
pedagogických pracovníků je adekvátně podporován účastí pedagogů na vzdělávac íc h
akcích. Jsou tak prohlubovány jejich znalosti a dovednosti a nové poznatky a zkušenosti


                                              2/9
vytváří vhodné předpoklady pro zkvalitnění a zefektivnění vyučovacího procesu zejména
v odborných předmětech a odborném výcviku.
Škola má nastavena systémová pravidla pro vedení dialogu se žáky, zákonnými zástupci
žáků školy a všemi pracovníky.
Vzdělávací proces probíhá v udržovaných prostorách budovy školy. Obnova a modernizace
materiálně technického zařízení se managementu školy ve spolupráci se zřizovatelem daří
plánovitě plnit a žákům je umožněno vzdělávat se v podnětném prostředí pro teoretickou
i praktickou výuku. Škola disponuje technicky kvalitně vybavenými nově vybudovanými
učebnami nejen pro odborné předměty, ale i pro praktické vyučování. K realizaci odborného
výcviku pro jednotlivé obory má škola k dispozici komplex účelně uspořádaných pracovišť
jejichž, součástí je také v rámci projektové činnosti nově zbudovaná a funkčně zařízená
odborná učebna pro výuku studijního oboru kosmetička. K výuce a procvičování dovedností
v reálném pracovním prostředí gastronomických oborů je využívána školní kavárna.
V návaznosti na pohybové aktivity je školou mj. využíván vlastní bazén pro výuku plavání.
Vedení školy usiluje a aktivně se zapojuje do řady dalších projektů jejichž prostřednictvím
realizuje celou řadu aktivit pro žáky a pedagogy formou osobního setkávání na odborných
soutěžích, kurzech, seminářích, webinářích, workshopech i spoluprací s řadou vzdělávac íc h
institucí včetně vysokých škol. Zapojením odborníků do výuky v rámci profesních kurzů
škola žákům a učitelům zejména odborných předmětů umožňuje získávat infor mace
o novinkách a aktuálních trendech v oboru z praxe. V rámci projektu Erasmus+ škola
realizovala pro žáky zahraniční odborné stáže ve službách, což je předpokladem zejména
k lepšímu uplatnění absolventů na trhu práce, zlepšení jazykových znalostí a zvyšová ní
atraktivity nabízených oborů.
Škola poskytuje stravování ve vlastní školní jídelně a formou nabídky dvou hlavních jídel
podporuje samostatnost žáků v rozhodování v oblasti zdravého stravování.


                          Hodnocení průběhu vzdělávání
Hodnocené vyučovací hodiny probíhaly v příznivé pracovní atmosféře, vyznačovaly se
promyšlenou organizací práce a cíleně rozvíjely klíčové kompetence žáků. Žáci dodržovali
pravidla komunikace s učiteli, respektovali stanovené postupy práce, neměli problém se
dotazovat a vyjádřit svůj názor. Učitelé projevovali zájem o průběh a výsledky vzdělává ní
žáků během celé vyučovací hodiny.
Metodická propracovanost vyučovacích hodin (odborných i všeobecně vzdělávac íc h
předmětů) se odvíjela od osobního přístupu a pedagogických zkušeností učitelů. Výuka byla
pro žáky srozumitelná, většinou se aktivně zapojovali do výukových činností, odpovědně
přistupovali k plnění zadaných úkolů, měli prostor pro dotazy, zdůvodňování svých postupů
nebo hledání logických vztahů a souvislostí. Při výkladu vzdělávacího obsahu vyučujíc í
účelně zařazovali mezipředmětové vazby doplněné o nové poznatky s příklady jejich
uplatnění v praxi. Žákům poskytovali průběžnou zpětnou vazbu a pomoc při řešení úkolů,
reagovali na chyby a analyzovali je. Žáci adekvátně reagovali na pokyny vyučujíc íc h
a zpravidla prokazovali odpovídající úroveň znalostí a dovedností vzhledem k požadovaným
výstupům.
Vyučovací hodiny probíhaly bez časových prodlev, zpravidla převažovala frontální výuka
s metodicky vhodně vedeným rozhovorem, kombinovaným se samostatnou prací žáků.
Ostatní formy, které by žáky více aktivizovaly, se vyskytly méně a spíše formálně. Chyběly
zejména aktivity ve skupinách nebo dvojicích, které by podporovaly kooperaci a komunik ac i


                                           3/9
žáků. Nebyla patrná práce žáků s různými informačními zdroji, neměli tak možnost pracovat
samostatně, aby byla podpořena jejich vnitřní motivace. Audiovizuální didaktická technika
pro posílení názornosti a efektivní zprostředkování informací byla ve vyučovacích hodinách
využita zejména pedagogy, méně pak žáky. V některých vyučovacích hodinách byly využity
názorné pomůcky, které si učitelé pro žáky připravili, materiální podpora tak efektivitu
výuky zvyšovala.
Pracovní tempo odpovídalo schopnostem žáků, individuální přístup k žákům se speciálními
vzdělávacími potřebami ve výuce nebyl vždy patrný, stejně tak nedocházelo k diferenciac i
vzdělávacího obsahu směrem k rychlejším a talentovaným žákům. Žáci získávali od
vyučujících zpětnou vazbu o svých vzdělávacích výsledcích převážně verbálně. Chyběla
však reflexe žáků a prostor k vzájemnému hodnocení. Stejně tak bylo pedagogy využívá no
jen ojediněle závěrečné motivační shrnutí se zapojením žáků, určené pro zhodnocení jejich
práce, splnění vzdělávacího cíle vyučovací jednotky a stanovení dalších cílů pro následujíc í
vyučovací hodinu.
Škola má kvalitně zpracovanou koncepci a strategii fungování jednotlivých pracovišť
odborného výcviku pro výkon pracovních činností, návyků a dovedností žáků vyučovanýc h
učebních oborů včetně produktivní práce, kterou sledují učitelé odborného výcviku. Výuka
odborného výcviku v jednotlivých oborech vzdělání probíhala ve výrobních a odbytových
střediscích školního pracoviště, které jsou součástí školní budovy. V rámci zkvalitňo vá ní
praktického vyučování jsou využívány moderní technologie. V učebních skupinách pod
dohledem učitelů odborného výcviku byla zajištěna účelná organizace prováděných
pracovních činností žáků, které probíhaly v souladu s tematickým rozvržením vzdělávac ího
obsahu. Výuka byla realizována formou práce na konkrétně zadaných úkolech v rámci
oboru, případně se žáci věnovali procvičování již získaných dovedností. Vzdělávací obsah
vhodně navazoval na teoretické znalosti. Učitelé s dlouholetou odbornou praxí úspěšně
rozvíjeli schopnosti žáků porozumět zadání pracovních činností, dohlíželi, zda žáci efektivně
pracují, a průběžně vyhodnocovali jejich samostatné úsilí při zpracování úkolů. Z hlediska
motivace žáků se pozitivně uplatňovala především individuální podpora. Průběžná kontrola
samostatné práce byla zaměřena zejména na správnost provádění jednotlivých pracovních
činností, důraz byl kladen na dodržování pracovních technik a technologických postupů.
Pravidelné a cyklické přeřazování žáků na příslušná pracoviště jim rovněž umožňuje nácvik
dovedností v návaznosti na jednotlivá témata školních vzdělávacích programů v reálném
pracovním prostředí. Technologická vybavení jednotlivých pracovišť jsou na dobré úrovni
a umožňují tak žákům nácvik pracovních činností s moderním zařízením a technologie mi
napříč všemi vyučovanými obory. Vedení školy i učitelé přikládají reálnému pracovnímu
prostředí velký význam, což vede ke zkvalitňování vzdělávacího obsahu a lepší
uplatnitelnosti žáků na trhu práce. Kromě odborných kompetencí byly ve výuce rozvíjeny
zejména kompetence komunikativní, sociální a personální. U většiny žáků byla patrná
samostatnost při práci a zvládnutí pracovních operací.


                          Hodnocení výsledků vzdělávání
Hodnocení žáků v průběhu vzdělávání se opírá o nastavená pravidla pro hodnocení výsledků
vzdělávání žáků.
Zákonní zástupci nezletilých žáků jsou o výsledcích vzdělávání průběžně informo vá ni
především prostřednictvím elektronické komunikace, na třídních schůzkách nebo formou
individuálních konzultací. Celkové výsledky vzdělávání včetně účasti a umístění žáků



                                            4/9
v soutěžích, aktivitách a projektech školy podporujících rozšíření znalostí a dovedností žáků
jsou podrobně zveřejněny ve výroční zprávě o činnosti školy.
Škola sleduje úspěšnost žáků ve vzdělávání, jejich výsledky za jednotlivá klasifik ač ní
období pravidelně statisticky vyhodnocuje na jednáních pedagogické rady. Se získanými
daty jednotliví učitelé pracují většinou individuálně, konkrétní návrhy ke zlepšení výsledků
ve vzdělávání a zpětné provádění hodnocení účinnosti přijatých opatření však nejsou
realizovány systematicky. Výsledná data jsou vyučujícími analyzována, získané poznatky
však nejsou dále efektivně využity ke společné optimalizaci podpory úspěšnosti žáků
formou aktualizace vzdělávacího obsahu, zlepšení využívaných metod a forem výuky
a individuálního přístupu, a to v rámci jednání jednotlivých předmětových komisí.
Zpětnou vazbu na dosaženou úroveň poskytovaného vzdělávání získává škola rovněž
z úspěšnosti žáků u maturitní zkoušky a při přijímacím řízení k dalšímu studiu. Externí
hodnoticí nástroje, které mohou objektivizovat pohled na výkon žáků a poskytnout adekvátní
zpětnou vazbu k hodnocení jejich pokroku, však škola nevyužívá. Výsledky společné části
maturitní zkoušky mají v hodnoceném období kolísavou tendenci. V méně úspěšných
obdobích dosahovali žáci v oborech vzdělání Gastronomie a Kosmetické služby výraznějš í
hrubé neúspěšnosti u společné části maturitní zkoušky 26,3 % resp. 42,9 % ve srovnání
s celorepublikovým průměrem u stejných oboru vzdělání.
Prostupnost oborů vzdělání umožňuje žákům přestup do jiného oboru, který více odpovídá
jejich individuálním předpokladům. Tím se rovněž eliminuje jejich neúspěšnost v průběhu
i při ukončování vzdělávání. Úspěšnost žáků u závěrečné zkoušky je v posledních školních
letech vyvážená. Většina žáků je úspěšná již v prvním termínu zkoušky. Žáci, kteří
postoupili do závěrečného ročníku, dosahovali u závěrečné zkoušky dobrých výsledků
s 95% úspěšností.
Na výsledky vzdělávání působí mj. zvýšená absence žáků ve vyučování. Škola se tímto
nepříznivým jevem zabývá a přijímá opatření na jeho minimalizaci, která však nejsou příliš
efektivní.
Důležitou zpětnou vazbou pro školu je také přijetí absolventů k dalšímu studiu a sledování
jejich uplatnění v profesní praxi. Studijní a pracovní úspěšnost svých absolventů škola
sleduje spíše neformálně. Škola cíleně podporuje rozvoj nadání žáků jejich zapojováním do
školních případně vyšších kol různých druhů soutěží a odborných aktivit. Škola identifik uje
žáky s rizikem školního neúspěchu, zajišťuje jim primární podporu v průběhu vyučová ní,
nabízí individuální konzultace nebo pravidelně realizuje doučování, případně zintenzivňuje
přípravu žáků na závěrečnou a maturitní zkoušku.
Školní poradenské pracoviště je tvořeno výchovnou poradkyní, která současně zajišťuje
oblast kariérového poradenství, školní metodičkou prevence a od poslední inspekční činnosti
nově také školní psycholožkou. Jejich kompetence a činnosti jsou jasně vymezeny. Členky
školního poradenského pracoviště poskytují součinnost k realizaci podpůrných opatření ve
všech třídách školy. Pravidelně se setkávají, společně konzultují aktuální problematik u
speciálních vzdělávacích potřeb jednotlivých žáků, prevenci školní neúspěšnosti, a prevenci
rizikových jevů. Nastavují vzdělávací postupy v souladu s vydanými doporučeními ke
vzdělávání. O individuálních vzdělávacích potřebách žáků se speciálními vzdělávac ími
potřebami jsou všichni vyučující pravidelně informováni na pedagogických radách
i operativních schůzkách. Vedená dokumentace o žácích s potřebou podpory i vhodné
metodické materiály jsou k dispozici všem pedagogům prostřednictvím sdíleného úložiště.
Škola má rovněž vypracovaný systém prevence rizikových projevů chování, při jeho tvorbě
vychází z pravidelného vyhodnocování a při úpravách reaguje na aktuální potřeby školy


                                            5/9
a žáků. Pedagogové jsou pravidelně informováni o preventivních postupech uplatňova nýc h
při řešení náročného chování žáků a společně vyhodnocují jejich dopad do klimatu
jednotlivých tříd. Pro případné problémy a připomínky je žákům k dispozici schránka důvěry
v prostorách školy, rovněž i kontakty na členy poradenského pracoviště včetně informac í
dostupných na webu školy. Kladně lze hodnotit pravidelné využívání adaptačních aktivit pro
žáky v úvodu školního roku.
V popředí zájmu vedení školy stojí vytváření pozitivního vztahu žáků k životnímu prostředí.
Škola se zaměřuje společně s místními základními školami na různé oblasti, především na
enviromentální témata. Přínosná je také spolupráce s dalšími středními odbornými školami
zejména na úrovni regionálních profesně zaměřených soutěží s jejich přesahem do jiných
krajů. Také spolupráce s univerzitními institucemi přináší zajímavé možnosti pro rozvoj
vzdělávání žáků.
V průběhu celého školního roku jsou žáci motivováni k účasti na četných olympiádác h
a soutěžích. Úspěšně reprezentují školu v celostátních soutěžích a školních soutěžích např.:
recitačních, literárních, výtvarných, v cizojazyčných konverzacích, sportovních ale
i rozvíjející odborné dovednosti žáků např. cukrářské, barmanské a jiné. Škola je
každoročním organizátorem regionální odborné cukrářské soutěže, která je příležitostí i pro
žáky jiných středních odborných škol ověřit si své schopnosti, dovednosti a kreativitu.


                                         Závěry
Vývoj školy
– Od poslední inspekční činnosti v roce 2018 přetrvává nízká úspěšnost žáků u maturitníc h
  zkoušek a vysoká omluvená a neomluvená absence žáků.
– Škola i nadále soustavně udržuje a rozvíjí partnerské kooperativní vztahy nejen se
  zřizovatelem, ale také s dalšími vnějšími partnery, zvyšuje kvalitu materiálního zázemí
  vzdělávání, modernizaci výukových prostor.
– Od minulé inspekční činnosti je v týmu školního          poradenského pracoviště nově
  zastoupena pozice školní psycholožky.
Silné stránky
– Účelné propojování teoretického a praktického vyučování přispívá k rozvoji odborných
  kompetencí žáků. Realizací mobility žáků v rámci jejich zahraničních stáží v praktickém
  vyučování podporuje škola v souladu se svými strategickými dokumenty snahu o lepší
  uplatnitelnost absolventů na trhu práce. (1.1, 1.5)
– Efektivní spolupráce s vnějšími partnery společně se systematickým zapojováním školy
  do projektové činnosti přispívá ke zkvalitňování materiálních podmínek vzdělává ní,
  rozvoji klíčových kompetencí žáků a celkovému vzdělávání pro žáky. (2.4)
– Škola se aktivně podílí na kulturně společenských akcích města a zřizovatele, organizuje
  a realizuje odborné soutěže nadregionálního rozsahu, kterými podporuje rozvoj nadání
  a talentu žáků. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz




                                            6/9
Slabé stránky (oblasti ke zlepšení)

– V části výuky chybí důslednější uplatňování efektivnějších vzdělávacích strategií,
  zejména uplatňování diferenciace učebních úloh, rozvoj kritického myšlení a menší
  využívání různých informačních zdrojů. Tato skutečnost omezuje naplňová ní
  vzdělávacího potenciálu části žáků. (4.2, 4.4)
– Nižší míra využívání formativního hodnocení a reflexe vzdělávacího pokroku žáků
  v části vyučovacích hodin. Často chyběla příležitost pro sebehodnocení a vzájemné
  hodnocení žáků. Nedostatečné bylo zapojení žáků do evaluačních aktivit při závěrečném
  shrnutí vyučovací jednotky. Závěry většiny vyučovacích hodin postrádaly motivač ní
  shrnutí, zhodnocení práce žáků a stanovení cílů na příští vyučovací hodinu. (4.3)
– Škola v menší míře analyzuje data získaná z interní a externí evaluace výsledků
  vzdělávání žáků v průběhu studia a při jeho ukončování maturitní zkouškou. Škola
  nevěnuje dostatečnou pozornost analýze příčin, které vedou k neúspěšnosti žáků. (5.1, 5 . 4 )
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Cíleným vzděláváním pedagogických pracovníků a efektivním předáváním získanýc h
  informací a zkušeností podpořit využití účinného metodického vedení výuky, především
  ve smyslu častějšího uplatňování aktivizačních prvků ve výuce (např. skupinové
  kooperativní činnosti) a důsledné diferenciace vzdělávacího obsahu a výukových aktivit
  vzhledem k žákům se speciálními vzdělávacími potřebami a žákům nadaným. Podpořit
  rozvoj kritického myšlení žáků častějším zařazováním práce s různými informač ními
  zdroji a intenzivněji uplatňovat prvky formativního hodnocení, sebehodnocení
  a vzájemného hodnocení žáků v průběhu i v závěru vyučovacích hodin.
– Práci metodických a předmětových komisí více zaměřit na funkční vyhodnoco vá ní
  účinnosti zvolených metod a forem výuky, i vzhledem k žákům s individuálními
  a speciálními vzdělávacími potřebami, a pravidelně provádět detailnější a efektivnějš í
  evaluaci výsledků vzdělávání žáků.
– Při jednání předmětových komisí přijímat konkrétní opatření v návaznosti na průběžnou
  analýzu výsledků vzdělávání žáků, zpětně vyhodnocovat účinnost těchto opatření
  a následně je upravovat nebo zavádět další opatření.
– Nastavit řízení pedagogických procesů tak, aby byly efektivní a přizpůsobené potřebám
  žáků vedoucí ke snížení jejich školní neúspěšnosti.
– Na základě zkušeností škol obdobného typu, vzdělávacích institucí a školských
  poradenských zařízení hledat další formy působení na žáky a jejich zákonné zástupce za
  účelem snížení nadměrné absence žáků.




                                             7/9
                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Výpis z rejstříku škol a školských zařízení, ze dne 4. 3. 2025
 2.   Dokumentace školy podle § 28 odst. 1 školského zákona za školní roky 2023/2024
      a 2024/2025, vedená k termínu inspekční činnosti
 3.   Strategie rozvoje školy 2021–2026
 4.   Vyhodnocení naplňování strategie rozvoje školy 2021-2026, březen 2025
 5.   Složka: Kontrolní a hospitační činnost, školní roky 2023/2024 a 2024/2025
 6.   Zápisy z jednání předmětových komisí, školní roky 2023/2024 a 2024/2025
 7.   Souhrnná dokumentace poradenských služeb ve škole vedená k termínu inspekční
      činnosti
 8.   Souhrnné přehledy výsledků vzdělávání, chování a absence žáků, výsledky maturitní
      zkoušky, výsledky závěrečných zkoušek, školní rok 2023/2024 a 1. pololetí školního
      roku 2024/2025
 9.   Dokumentace vztahující se k finančním podmínkám školy a zajištění bezpečnosti
      a ochrany zdraví žáků pro školní rok 2024/2025 (vzorek)
10.   Dokumentace vztahující se ke školnímu stravování ve školním roce 2024/2025
      (vzorek)
11.   Personální dokumentace ve vztahu k odborné kvalifikaci pedagogických pracovníků,
      školní rok 2024/2025 (vzorek)
12.   Výroční zprávy o činnosti školy za školní roky 2022/2023 a 2023/2024
13.   Webové stránky školy (www.ssgos.cz)
14.   Inspekční zpráva, čj. ČŠIT-444/18-T, ze dne 6. 4. 2018




                                          8/9
                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.

Složení inspekčního týmu a datum vyhotovení inspekční zprávy

 Mgr. Pavel Fridrich, školní inspektor, vedoucí inspekčního týmu
 Mgr. Jan Pokorný, MBA, školní inspektor
 PhDr. Ing. Mgr. Ivana Teichmannová, školní inspektorka
 Ing. Bc. Milan Vlach, školní inspektor
 Bc. Marcela Zahradníková, kontrolní pracovnice
9. 4. 2025




                                           9/9
