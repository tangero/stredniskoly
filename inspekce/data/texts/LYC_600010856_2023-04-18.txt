CSI0X00BCDT6
Počet listů:




                                     Česká školní inspekce
                                      Ústecký inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIU-529/23-U


Název                               Soukromá podřipská střední odborná škola a střední
                                    odborné učiliště o.p.s.
Sídlo                               Náměstí Jana z Dražic 169, 413 01 Roudnice nad
                                    Labem
E-mail                              info@podripskaskola.cz
IČO                                 25047671
Identifikátor                       600010856
Právní forma                        obecně prospěšná spol.
Zastupující                         Ing. Richard Červený
Zřizovatel                          LOG-IS
Místo inspekční činnosti            Náměstí Jana z Dražic 169, Roudnice nad Labem
Inspekční činnost na místě          18. 4. 2023 − 21. 4. 2023


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů, zejména se zaměřením na neúspěšnost školy ve společné části maturitní
zkoušky.


                                         Charakteristika
Soukromá podřipská střední odborná škola a střední odborné učiliště o.p.s. (dále „škola“)
vykonává činnost střední školy.
Ve školním roce 2022/2023 vzdělává škola žáky v osmi oborech vzdělání. V oborech
vzdělání 63-41-M/01 Ekonomika a podnikání, 65-42-M/01 Hotelnictví, 65-42-M/02
Cestovní ruch, 78-42-M/06 Kombinované lyceum, 65-51-H/01 Kuchař-číšník, 66-51-H/01
Prodavač a 69-51-H/01 Kadeřník poskytuje škola vzdělávání v denní formě, v oboru
64-41-L/51 Podnikání v distanční a dálkové formě. Vzdělávací obor Hotelnictví je oborem
dobíhajícím, obor Kombinované lyceum je nově zavedeným oborem od školního roku
2022/2023. K 30. 9. 2022 škola vykázala ve čtyřletých oborech poskytujících střední
vzdělání s maturitní zkouškou 126 žáků, v oborech vzdělání s výučním listem 95 žáků
a v tříletém oboru, který poskytuje střední vzdělání s maturitní zkouškou v dálkové
a distanční formě, 172 žáků.
K termínu inspekční činnosti evidovala škola 17 žáků se speciálními vzdělávac ími
potřebami, pět žáků s odlišným mateřským jazykem, jeden žák se vzdělával podle
individuálního vzdělávacího plánu z jiných závažných důvodů.


                         Hodnocení podmínek vzdělávání
Od poslední inspekční činnosti došlo ke změně na pozici ředitele a zástupkyně ředitele školy.
Vizí vedení školy je především zefektivnění a zkvalitnění výchovně vzdělávacího procesu
jako základního předpokladu pro zlepšení dosahovaných výsledků vzdělávání, zejména při
ukončování vzdělávání maturitní zkouškou. K naplnění stanoveného cíle přispívá
systematické další vzdělávání vedoucích pracovníků i pedagogů v oblasti formativního
hodnocení a inovativních výukových metod. Získané zkušenosti jsou sdíleny na
pravidelných workshopech v rámci pracovních porad, jejich implementace je sledována při
hospitační činnosti. Účinná metodická podpora je pedagogům poskytována při motivač níc h
a pohospitačních rozhovorech. Ředitel pravidelně vyhodnocuje úspěšnost školy při
ukončování vzdělávání. Přijímá opatření ke zlepšení, která však v oboru vzdělání Podnikání
nejsou účinná.
Škola se účelně zapojuje do bohaté projektové činnosti, realizuje projekty na podporu
inkluzivního vzdělávání, prevence rizikového chování, předcházení školní neúspěšnosti,
kariérového poradenství. V rámci týdenního projektu „EDISON 2022“ se žáci setkali se
zahraničními studenty, ve spolupráci s žákovským parlamentem organizovali workshopy
pro žáky základních škol apod. K naplňování profilu absolvena pomáhá účinná spolupráce
se zaměstnavateli, profesními skupinami a dalšími subjekty. Rozvoj sociálních kompetencí
žáků podporuje zapojování do charitativních akcí.
Pedagogický sbor se v posledních letech částečně obměnil a rozšířil, zejména z důvodu nově
zavedeného oboru Kombinované lyceum. Začínajícím učitelům je poskytována cílená
podpora uvádějícím učitelem, vytvořením individuálního plánu rozvoje, stanovením
individuálních cílů, sdílením zkušeností, vzájemnými hospitacemi a náslechy hodin,
konzultacemi, metodickou podporou apod. Další vzdělávání pedagogů se kromě výše
uvedeného formativního hodnocení a výukových metod zaměřuje také na splnění
kvalifikačních předpokladů, prohlubování odbornosti, klima třídy, mentoring, koučink
a wellbeing. Získané znalosti a dovednosti pedagogové postupně ve výuce aplikují, což bylo
potvrzeno v rámci inspekčních hospitací.
Činnost školního poradenského pracoviště koordinuje výchovná poradkyně, která zároveň
vykonává funkci kariérového poradce. Dalšími členy jsou školní metodička prevence,
speciální pedagožka a školní psycholožka, jejich oblasti působnosti jsou jednoznačně
vymezené. Školní poradenské pracoviště úzce spolupracuje s ředitelem školy a jeho



                                            2/8
zástupkyní. Nastavený systém poradenských služeb a delegování odpovědnosti za
specializované činnosti jsou funkční.
Při přijímacím řízení do čtyřletých maturitních oborů škola již třetím školním rokem
zařazuje školní část – přijímací pohovor nad žákovským portfoliem, který umožňuje škole
zjišťovat motivaci uchazečů ke studiu a u oboru Kombinované lyceum také ověřovat
minimální požadovanou úroveň znalosti anglického jazyka. Oproti tomu na uchazeče
o přijetí do oboru Podnikání neklade žádné požadavky, ke studiu jsou přijímáni všichni
uchazeči.
Materiální podmínky pro realizaci školních vzdělávacích programů jsou průběžně
zlepšovány. Pro výuku předmětů společné části maturitní zkoušky disponuje škola
standardním vybavením, které umožňuje realizaci všech očekávaných výstupů ze
vzdělávání. Výuka tělesné výchovy probíhá v pronajatých prostorách. Pro praktické
vyučování a odborný výcvik má škola k dispozici vlastní odborná pracoviště (školní bistro,
odbornou učebnu a provozovnu pro obor Kadeřnictví), která umožňují efektivní přípravu
žáků v reálných pracovních podmínkách.


                          Hodnocení průběhu vzdělávání
Sledovaná výuka byla založena na efektivním využívání různých metod a forem práce.
Pedagogové většinou vhodně stanovovali vzdělávací cíle, závěry hodin zpravidla účelně
využívali pro reflektování jejich naplnění. Žákům byl často poskytován prostor pro
sebehodnocení. Méně učitelé využívali diferenciaci zadávaných úkolů odlišné kognitivní
náročnosti. Ojediněle byla podporována práce s různými infomačními zdroji a rozvíjeno
kritické myšlení.
Výuka v hodinách českého jazyka vycházela většinou z jasně formulovaných vzdělávac íc h
cílů, k jejichž naplnění přispívaly vhodně zvolené formy a metody práce. Řízený rozhovor
a kooperativní metody umožňovaly žákům rozvíjet spolupráci, sdílet své názory
a argumentovat. Při samostatné práci žáci procvičovali a ověřovali své znalosti a dovednosti
potřebné pro zvládnutí postupové zkoušky a maturitní zkoušky. V části hodin byla vhodně
využita diferenciace vzdělávacího obsahu. Efektivitu výkladu nového učiva snižovala někdy
faktografická předimenzovanost a nevhodně strukturovaná prezentace.
Hospitované hodiny cizích jazyků byly založeny převážně na frontální výuce doplňované
samostatnou a párovou prací žáků. Vyučující v průběhu zadávaných úloh žáky podle potřeby
individuálně podporovali. Komunikativní dovednosti byly rozvíjeny v krátkých, časově
limitovaných rozhovorech ve dvojicích, v některých hodinách také formou delších
souvislých projevů, případně formou vzájemné komunikace ve skupinách. V hodině
anglického jazyka v prvním ročníku rodilý mluvčí v rámci podpory rozvoje řečových
dovedností vhodně zařadil úlohu pro rozvoj čtenářské gramotnosti a písemného projevu. Při
procvičování slovní zásoby někteří učitelé využívali výukové aplikace, žáci měli při jejich
použití možnost ověřovat správnost řešení a formou soutěže porovnávat dosahovaná skóre.
Vyhodnocování úspěšnosti naplňování vzdělávacího cíle však probíhalo zpravidla jen ze
strany pedagogů. Sebehodnocení a vzájemné hodnocení žáků bylo zařazeno jen ojediněle.
Diferenciace zadávaných úloh různé kognitivní náročnosti v hodinách uplatňována nebyla.
Při výuce matematiky pedagogové využívali společnou i samostatnou práci, při které žákům
poskytovali individuální podporu. V některých hodinách byly vhodně podporovány
kooperativní kompetence žáků či vzájemné učení. Žáci bez obav z chyby odpovídali na
pokládané otázky, řešili příklady, ptali se, pokud si s řešením nevěděli rady. V některých


                                            3/8
hodinách si žáci mohli vybírat úlohy různé obtížnosti podle úrovně svých matematick ýc h
dovedností. Pedagogové upozorňovali žáky na nejčastější chyby, v závěru shrnovali
nejdůležitější poznatky z probíraného učiva a získávali od žáků zpětnou vazbu o dosažení
cíle, někteří k tomu využili také online aplikaci.
Vyučovací hodiny odborných předmětů byly pečlivě připravené a promyšlené. Zvolené
vzdělávací strategie byly většinou vhodně zaměřeny nejen na získávání nových poznatků,
ale také na jejich aplikaci. Vyučující důsledně dbali na aktualizaci učiva, propojovali
teoretické poznatky s praktickým využitím. Efektivní byly zejména hodiny, v nichž učitelé
vyvozovali nové učivo v součinnosti se žáky. Přínosná pro žáky byla praktická cvičení,
v nichž samostatně uplatňovali nabyté vědomosti a rozvíjeli své odborné kompetence.
V závěrečných ročnících byli žáci vhodně připravováni k profilové části maturitní zkoušky
a závěrečné zkoušce.
Sledovaný odborný výcvik ve školních provozovnách probíhal v přátelské pracovní
atmosféře, která vhodně podporovala proces učení. Na základě získaných teoretických
poznatků byly účelně rozvíjeny praktické dovednosti jednotlivců. Žáci byli vhodně
motivováni k dobrému výkonu, aktivně spolupracovali nebo pracovali samostatně pod
odborným dohledem zkušených učitelů. Ti v případě potřeby korigovali zvolené pracovní
postupy a chyby žáků.


                          Hodnocení výsledků vzdělávání
Pro vyhodnocování individuálních a skupinových výsledků vzdělávání využívá škola
standardní interní evaluační nástroje (ústní zkoušení, písemné práce, praktické činnosti
apod.), které umožňují porovnávat dosažené výsledky žáků s očekávanými výstupy
deklarovanými ve školních vzdělávacích programech. Kromě hodnocení znalostí
a dovedností zařadila škola do kritérií hodnocení také přístup žáka k předmětu, plnění úkolů,
úroveň spolupráce, zapojení do výukových činností, podporu spolužáků apod., což odráží
snahu školy podporovat a rozvíjet formativní hodnocení.
Strategie školy pro předcházení školní neúspěšnosti je založena na podpoře žáků
prostřednictvím individuálních konzultací a doučování, které realizují učitelé jednotlivýc h
předmětů a také speciální pedagožka. Účinnost výše zmiňované podpory se pozitivně odráží
v průběžných výsledcích žáků nematuritních oborů a výsledcích dosahovaných při
ukončování vzdělávání závěrečnou zkouškou, které se z hlediska úspěšnosti v posledních
dvou školních rocích pohybovaly v rozmezí 85 % – 95 %.
Výrazně nižší míru úspěšnosti zaznamenává škola při ukončování vzdělávání maturitní
zkouškou, zejména ve společné části maturitní zkoušky. Česká školní inspekce (dále „ČŠI“)
sledovala tzv. hrubou neúspěšnost školy (poměr žáků neúspěšných u maturitní zkoušky nebo
nekonajících k počtu žáků přihlášených k maturitní zkoušce) v porovnání s jejím
republikovým průměrem v dané skupině oborů. Nejvyšší míru hrubé neúspěšnosti
zaznamenala škola ve zkušebních letech 2020 až 2022 u oboru Podnikání – 52,2 % v roce
2020 (ČR 36,4 %), 24,1 % roce 2021 (ČR 26,3 %) a 40 % v roce 2022 (ČR 37,2 %). Tato
statistika je ovlivněna především vysokým počtem žáků, kteří se k maturitní zkoušce
přihlásí, ale neukončí úspěšně poslední ročník vzdělávání a nemohou konat maturitní
zkoušku. Z podrobné analýzy, kterou vedení školy systematicky dlouhodobě provádí,
vyplývá, že hrubá neúspěšnost školy v ostatních oborech vzdělání byla ve zkušebníc h
obdobích 2021 a 2022 v předmětu cizí jazyk srovnatelná či nižší než hrubá neúspěšnost
v dané skupině oborů v ČR. V předmětu český jazyk se neúspěšnost školy snížila
z dvojnásobně vyšší než v dané skupině oborů (2021: škola – 14,3 %, ČR – 6,7 %) na


                                            4/8
srovnatelnou (2022: škola – 20 %, ČR – 24,3 %). V předmětu matematika konali zkoušku
jen dva žáci v roce 2021, jeden z nich neuspěl.
Výrazným negativem při hodnocení úspěšnosti školy při ukončování vzdělávání maturitní
zkouškou je nízký podíl žáků, kteří nastoupili do 1. ročníku a úspěšně dokončili studium
v době stanovené příslušným rámcovým vzdělávacím programem. V maturitním ročníku
2022 činil tento podíl pouze 32,9 %, přičemž nejhorší statistiku v tomto kritériu vykazuje
škola u distanční formy vzdělávání oboru Podnikání (8,3 % – z 12 žáků, kteří nastoupili do
1. ročníku, ukončil úspěšně vzdělávání pouze 1 žák). Přesto škola do oboru vzdělání
Podnikání přijímá všechny žáky bez ohledu na jejich studijní předpoklady a zájem
o vzdělávání. Nedaří se jí eliminovat nižší vstupní úroveň žáků účinnými pedagogickými
postupy.
Pro objektivizaci hodnocení žáků škola sjednotila ve všech předmětech kritéria hodnocení
a stanovila jednotnou hranici úspěšnosti pro jednotlivé klasifikační stupně. Ke zlepšení
výsledků vzdělávání chce přispět také vytvořením optimálních podmínek pro vzdělává ní,
zejména budováním bezpečného prostředí a respektujících vztahů v třídních kolektivec h.
Opatření, která škola realizuje pro zvýšení úspěšnosti žáků v průběhu vzdělávání a při jeho
ukončování maturitní zkouškou, jsou účinná v denní formě vzdělávání. Patří mezi ně zvýšení
hodinové dotace zkušebních předmětů maturitní zkoušky, zavedení volitelných seminář ů,
změna organizace vzdělávání v některých předmětech (např. výuka v méně početných
skupinách nebo výuka ve dvouhodinových blocích, která umožňuje lépe využít potenciálu
formativního přístupu), realizace postupových zkoušek ze všech zkušebních předmětů ve
2. pololetí 3. ročníku denní formy vzdělávání. Opatření však nejsou zacílena na dálkovou
a distanční formu vzdělávání oboru Podnikání, v němž škola dosahuje nejhorších výsledků.
Pro žáky se speciálními vzdělávacími potřebami škola zpracovává plány pedagogické
podpory. Účinnost podpůrných opatření u jednotlivých žáků výchovná poradkyně
pravidelně vyhodnocuje a zjištěné výsledky konzultuje se školskými poradenskými
pracovišti, což se pozitivně projevuje v účinnosti a nastavení dalších opatření u žáků.
Vstřícná komunikace školy se zákonnými zástupci a konzultace vzdělávacích výsledků žáků
v triádách podporují efektivitu vzdělávání, která je založena na potřebné informovanos ti,
stanovování a vyhodnocování konkrétních cílů a hodnocení přístupu žáků ke vzdělává ní
podle určených kritérií.
V oblasti primární prevence realizuje škola pro první ročníky adaptační pobytový kurz, který
přispívá k dobré atmosféře a navázání pozitivních vztahů mezi žáky a třídními učiteli. Cílem
kurzu je efektivnější přechod žáků ze základního vzdělávání k vybranému vzdělávac ímu
oboru. Vztahy v třídních kolektivech a signály rizikového chování jsou pravidelně
analyzovány při třídnických hodinách. V případě potřeby se jich účastní také metodička
prevence, která zjištěné informace vyhodnocuje a poskytuje pedagogům metodickou
podporu. Žákům i zákonným zástupcům poskytuje v rámci konzultačních hodin individuá lní
poradenství.


                                         Závěry
Vývoj školy
Od poslední inspekční činnosti v roce 2017 došlo ke změně na pozici ředitele školy
i zástupkyně ředitele. Obor vzdělání Hotelnictví je dobíhající obor, obor Kombinova né
lyceum je nově nabízený obor vzdělání, ve kterém škola poskytuje vzdělávání od školního
roku 2022/2023. Další vzdělávání pedagogických pracovníků a poskytovaná metodická


                                            5/8
podpora přispívají ke zkvalitňování pedagogického procesu. Nadále se nedaří zlepšovat
výsledky vzdělávání v oboru vzdělání Podnikání.
Silné stránky
- K úspěšnému naplňování cílů vzdělávání přispívá účelné zapojení do projektové činnosti
  a spolupráce se sociálními partnery.
- Koncepční metodická       podpora pedagogického      sboru   vede   ke zkvalitňo vá ní
  pedagogického procesu.
Slabé stránky a/nebo příležitosti ke zlepšení
- Neuspokojivé výsledky školy v oboru Podnikání v průběhu vzdělávacího cyklu i při
  ukončování vzdělávání maturitní zkouškou.
- Škola do nástavbového obru Podnikání přijímá všechny uchazeče bez ohledu na jejich
  studijní předpoklady a zájem o vzdělávání.
- Málo využívaná diferenciace vzdělávacího obsahu zařazováním úloh odlišné kognitivní
  náročnosti nedostatečně podporuje rozvoj každého žáka podle jeho individuálníc h
  předpokladů.
- Ve výuce není dostatečně podporováno kritické myšlení a práce s informačními zdroji.
Doporučení pro zlepšení činnosti školy
- Požádat o výmaz oboru vzdělání Podnikání v distanční a dálkové formě vzdělává ní
  z rejstříku škol a školských zařízení z důvodu nízké úspěšnosti v průběhu vzdělává ní
  i ukončování vzdělávání maturitní zkouškou.
- Diferencovat vzdělávací obsah zařazováním úloh odlišné kognitivní náročnosti.
- Využívat výchovně vzdělávací strategie podporující práci s různými informačními zdroji
  a rozvíjet kritické myšlení žáků.
- Pokračovat ve sledování a vyhodnocování účinnosti zaváděných inovativních metod ve
  výuce, poskytovat pedagogům účinnou podporu prostřednictvím hospitační činnosti.
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 14 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Ústecký inspektorát, W. Churchilla
6/1348, 400 01 Ústí nad Labem, případně prostřednictvím datové schránky (g7zais9),
nebo na e-podatelnu csi.u@csicr.cz s připojením elektronického podpisu.




                                          6/8
           Seznam dokladů, o které se inspekční zjištění opírají
 1.   Zřizovací listina Soukromé podřipské střední školy a soukromého odborného učiliště
      o. p. s. (ze dne 1. 1. 2014)
 2.   Jmenovací dekret – jmenování na pracovní místo ředitele školy s účinností od
      2. 5. 2017
 3.   Výpis z rejstříku škol a školských zařízení MŠMT (ze dne 18. 4. 2023)
 4.   Výkaz o střední škole (M 8) podle stavu k 30. 9. 2022
 5.   Vize – cíle – strategie 2020-2025+ „Podřipská škola 2025+“
 6.   Školní vzdělávací programy vyučovaných oborů vzdělání platné ve školním roce
      2022/2023
 7.   Školní matrika
 8.   Školní řád vydaný s platností od 9/2019 včetně Pokynů ředitele ze dne 1. 9. 2022 a ze
      dne 5. 12. 2022
 9.   Třídní knihy, školní rok 2022/2023 (vzorek)
10.   Zápisy z pedagogických rad, provozních porad a metodických orgánů, školní roky
      2021/2022 a 2022/2023
11.   Pokyn ředitele školy k DVPP na školní roky 2021/2022, 2022/2023
12.   Hospitační záznamy, školní roky 2021/2022 a 2022/2023
13.   Dokumentace k ukončování vzdělávání závěrečnou zkouškou, školní roky 2020/2021
      a 2021/2022
14.   Dokumentace k ukončování vzdělávání maturitní zkouškou v letech 2020-2022
15.   Dokumentace k přijímání ke střednímu vzdělávání pro školní rok 2023/2024
16.   Dokumentace výchovného poradenství a prevence rizikového chování, školní roky
      2021/2022 a 2022/2023
17.   Strategie prevence a řešení školní neúspěšnosti žáků školy
18.   Přijatá opatření ke zlepšení úspěšnosti u MZ
19.   Neúspěšnost u maturitní zkoušky 2022 – Identifikace a opatření, porada 10. 10. 2022
20.   Výroční zpráva o činnosti školy za školní rok 2021/2022
21.   Inspekční zpráva č.j.: ČŠIU-567/17-U
22.   Webové stránky školy www.podripskaskola.cz


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Ústecký inspektorát,
W. Churchilla 6/1348, 400 01 Ústí nad Labem, případně prostřednictvím datové
schránky (g7zais9), nebo na e-podatelnu csi.u@csicr.cz s připojením elektronického
podpisu, a to k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.



                                           7/8
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Ing. Anna Kejřová, školní inspektorka,
 vedoucí inspekčního týmu                         ………………………..

 Mgr. Ivana Reihsová, školní inspektorka
                                                  ………………………..

 Mgr. Jaroslav Máliš, školní inspektor
                                                  ………………………..
 Bc. Blanka Zoudunová, kontrolní
 pracovnice                                       ………………………..
 Ing. Roman Sejval, odborník v oblasti
 gastronomických oborů                            ………………………..




V Ústí nad Labem




                                           8/8
