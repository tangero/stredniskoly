                                     Česká školní inspekce
                                      Ústecký inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIU-656/23-U


Název                               Střední škola řemesel a služeb, Děčín IV, Ruská 147,
                                    příspěvková organizace
Sídlo                               Ruská 147/46, Děčín IV-Podmokly, 405 02 Děčín
E-mail                              skola@sosruska.cz
IČO                                 00556807
Identifikátor                       600170560
Právní forma                        příspěvková organizace
Zastupující                         Mgr. Tomáš Daněk
Zřizovatel                          Ústecký kraj
Místa inspekční činnosti            Ruská 147/46, Čsl. mládeže 32/35, Děčín
Inspekční činnost na místě          9. 5., 11.-12. 5. a 15. 5. 2023


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů, zejména se zaměřením na neúspěšnost školy ve společné části maturitní
zkoušky.
                                    Charakteristika
Střední škola řemesel a služeb, Děčín IV, Ruská 147, příspěvková organizace (dále „škola“)
vykonává činnost střední školy, domova mládeže a školní jídelny.
Ve školním roce 2022/2023 vzdělává střední škola žáky v deseti oborech vzdělání, z nichž
šest poskytuje střední vzdělání s výučním listem. K 30. 9. 2022 vykázala škola v těchto
oborech 454 žáků v denní formě vzdělávání. Inspekční činnost byla zaměřena na obory
poskytující střední vzdělání s maturitní zkouškou: 34-56-L/01 Fotograf, 63-41-M/01
Ekonomika a podnikání, 69-41-L/01 Kosmetické služby v denní formě vzdělává ní
a 64-41-L/51 Podnikání v denní a dálkové formě vzdělávání. V těchto oborech se vzděláva lo
197 žáků, z toho 47 v dálkové formě vzdělávání.
K 1. 9. 2021 škola provedla z důvodu dlouhodobě neposkytovaného vzdělávání výmaz
oboru vzdělání 66-41-L/01 Obchodník z rejstříku škol a školských zařízení (dále „rejstřík
škol“). S účinností od 15. 11. 2022 jsou obory vzdělání 63-41-M/01 Ekonomika a podnikání
a 65-41-L/01 Gastronomie dobíhajícími obory.
V době inspekční činnosti se ve škole v oborech vzdělání zakončených maturitní zkouškou
vzdělávali tři žáci s odlišným mateřským jazykem a devět žáků se speciálními vzdělávac ími
potřebami individuálně integrovaných do běžných tříd. Jeden žák byl vzděláván podle
individuálního vzdělávacího plánu.


                          Hodnocení podmínek vzdělávání
V návaznosti na výsledky předchozí inspekční činnosti v roce 2020 aktualizoval ředitel školy
strategické cíle pro další rozvoj školy. Prioritou vedení školy je efektivní propagace
vzdělávací nabídky školy, která přispěje ke zvýšení zájmu o nabízené maturit ní obory
a v důsledku toho k možnosti školy přijímat ke vzdělávání uchazeče s vhodnými studijními
předpoklady. Z důvodu nízkého počtu zájemců o studium škola přistoupila k utlume ní
vzdělávací nabídky v oborech Gastronomie a Ekonomika a podnikání. V oborech vzdělání
Podnikání (v denní a dálkové formě vzdělávání) a Kosmetické služby poskytuje vzdělává ní
i nadále, přestože se nepodařilo přijmout účinná opatření, která by vedla ke snížení
neúspěšnosti ve společné části maturitní zkoušky. Mezi tato opatření patří například zvýšení
hodinové dotace předmětu český jazyk, výuka ve skupinách s nižším počtem žáků ve vyšších
ročnících, změna učebnic, realizace externího testování v předmětech společné části
maturitní zkoušky v posledním ročníku vzdělávání či vícehodinové doučovací kurzy
zejména pro žáky oboru Podnikání.
Významným faktorem, který ovlivňuje úspěšnost žáků v průběhu vzdělávání a při jeho
ukončování maturitní zkouškou, je oblast přijímacího řízení. Pro první kolo přijímac ího
řízení do maturitních oborů (čtyřletých i nástavbového studia) na školní rok 2022/2023
ředitel školy stanovil kritéria přijetí, která z 80 % zohledňovala výsledek jednotné přijímac í
zkoušky, a u čtyřletých oborů také podmínku, že uchazeč nebyl v předchozím vzdělávání na
vysvědčení hodnocen v žádném předmětu stupněm nedostatečný. O přijetí uchazečů však
rozhodovalo jen celkové pořadí, minimální hranice úspěšnosti u jednotné přijímací zkoušky
jako předpoklad pro přijetí ke vzdělávání stanovena nebyla. V dalších kolech byli uchazeči
přijímáni jen na základě výsledků z předchozího vzdělávání. Takto stanovená kritéria
neumožnila škole přijímat pouze uchazeče s předpoklady pro úspěšné zvládnutí maturitního
vzdělávacího programu, a to zejména v oboru Podnikání. Na školní rok 2023/2024 ředitel
školy stanovil pro první kolo přijímacího řízení kritéria, která ve větší míře zohledňují
výsledek jednotné přijímací zkoušky z českého jazyka, avšak o přijetí uchazeče nadále
rozhodovalo pouze celkové pořadí. Pozitivním zjištěním je fakt, že pro druhé kolo ředitel


                                             2/8
školy vyhlásil jako součást přijímacího řízení školní přijímací zkoušku z českého jazyka
a anglického jazyka.
Vzdělávání v předmětech společné části maturitní zkoušky zajišťuje 11 odborně
kvalifikovaných pedagogů, z nichž většina vyučuje předmět na základě přísluš né
předmětové specializace. Od poslední inspekční činnosti došlo k významnější obměně
pedagogů vyučujících anglický jazyk, což se pozitivně projevilo při inspekčních hospitacíc h
v denní formě vzdělávání. Další vzdělávání pedagogů vyučujících předměty společné části
maturitní zkoušky bylo od poslední inspekční činnosti zaměřeno na prohlubová ní
kvalifikace v oblasti předmětových didaktik a metodik, společné vzdělávání, třídní
management aj. Obdobně jako při předchozí inspekční činnosti však uplatňování poznatků
z absolvovaných vzdělávacích akcí nebylo ve sledované výuce vždy patrné. Zejména
v oblasti formativního hodnocení, diferenciace výuky a podpory hodnoticích dovedností
žáků nebyla zaznamenána významnější kvalitativní změna.
Rozsah a zaměření hospitační činnosti vedení školy nejsou postačující a neumožňují
efektivně hodnotit výuku předmětů společné části maturitní zkoušky. Z předloženýc h
hospitačních záznamů je zřejmé, že přestože hodnocení výuky je založeno na vhodných
kritériích, která jsou objektivně hodnocena, nejsou v dostatečné míře navrhová na
doporučení ke zlepšení, čímž je efektivita hospitační činnosti snižována.
Školní poradenské pracoviště se od poslední inspekční činnosti rozšířilo o pozici školní
psycholožky a sociální pedagožky, které účinně spolupracují s výchovnou poradkyní
a metodičkou prevence.


                          Hodnocení průběhu vzdělávání
Škola dlouhodobě realizuje vzdělávání žáků oborů Fotograf a Kosmetické služby ve všech
ročnících ve víceoborových třídách. Z důvodu nižšího počtu žáků v jednotlivých oborech je
ve školním roce 2022/2023 výuka předmětů společné části maturitní zkoušky ve 3. a 4.
ročníku uskutečňována ve sloučených skupinách oborů Fotograf, Kosmetické služby
a Ekonomika a podnikání.
Ve sledovaných hodinách předmětů společné části maturitní zkoušky panovala vstřícná
pracovní atmosféra založená na vzájemné důvěře a respektu. Učitelé ojediněle uplatňova li
formativní hodnocení a jen v malé míře vedli žáky k sebereflexi nebo objektivnímu
posouzení výkonu spolužáků, hodnocení ve většině hodin plnilo jen funkci bezprostřední
zpětné vazby. V závěru vyučovacích hodin pedagogové zpravidla opomíjeli vyhodnoce ní
učebního pokroku žáků a dosažení stanoveného vzdělávacího cíle.
Výuka českého jazyka a literatury ve třídách čtyřletých maturitních oborů vycházela z jasně
formulovaných vzdělávacích cílů, k jejichž naplnění přispívaly účelně zvolené vyučovac í
metody. Zařazené kooperativní metody umožňovaly žákům rozvíjet spolupráci, sdílet své
názory a argumentovat. Vhodně byla zařazována práce s uměleckými i neuměleckými texty
a jejich analýza. Při plnění některých úkolů měli žáci možnost vybírat si zadání odlišné
kognitivní náročnosti. Závěry hodin byly efektivně využity pro zpětnou vazbu k práci žáků
při kooperativních činnostech a ke vzdělávacímu obsahu.
V nástavbovém oboru žáci na základě pracovních listů plnili převážně méně náročné úlohy,
které ověřovaly jejich znalosti z jazykové oblasti. Při kontrole řešení vyučující akceptovala
stručné odpovědi, obsahově náročná komunikace a odůvodňování jazykových jevů se
objevovaly spíše sporadicky. V oblasti literární výchovy byli žáci seznamováni se
základními poznatky z probíraného tematického celku. Uplatněná metoda výkladu


                                            3/8
s prezentací vedla většinu žáků k pasivitě při opisování do sešitu. Při skupinové práci žáci
vhodně využívali různé informační zdroje, výsledky vyhledávání následně s podporou
vyučující sdíleli se spolužáky. Výuka v dálkové formě vzdělávání vhodně podporovala
přípravu žáků k úspěšnému zvládnutí didaktického testu a ústní zkoušky. Do řízeného
rozhovoru, při němž probíhala analýza uměleckého textu, se však zapojovala jen část žáků.
Sledované hodiny anglického jazyka v denní formě vzdělávání byly většinou založeny na
účelné kombinaci řízeného rozhovoru a práce ve dvojicích či samostatné práce, při které
pedagogové poskytovali žákům adekvátní podporu. Větší efektivity výuky dosáhli učitelé
v hodinách, kde podporovali rozvoj produktivních řečových dovedností při vzájemné
komunikaci mezi žáky. V části hodin prokazovali žáci rozdílnou úroveň jazykových znalostí
a dovedností, obsahová diferenciace úkolů dle jejich individuálních potřeb však zařazena
nebyla.
V dálkové formě vzdělávání neposkytovala frontálně vedená výuka anglického jazyka
s výraznou verbální převahou učitele žákům prostor pro samostatný souvislejší mluve ný
projev. Jen výjimečně měli žáci příležitost rozvíjet interaktivní komunikační dovednosti.
Většina aktivit směřovala k rozšiřování tematické slovní zásoby, která však byla jen
sporadicky procvičována v přirozeném komunikačním kontextu, často se jednalo jen
o překlad izolovaných slovních spojení. Opomenuto zůstalo využití didaktické techniky pro
zefektivnění výuky a zvýšení její názornosti.
V hospitované výuce matematiky využívali pedagogové především samostatnou práci žáků
a společnou práci, která však nebyla zcela efektivní, neboť žáci nebyli vhodně vedeni ke
zdůvodňování zvoleného postupu. Málo efektivní byla práce s chybou, která nebyla vhodně
využívána na podporu procesu učení. Zadávané příklady byly často na nízké kognitivní
úrovni, žáci neměli možnost vybírat si úlohy různé obtížnosti podle úrovně svých
matematických dovedností. Jen výjimečně byla zařazena práce ve dvojicích, která účelně
podporovala kooperativní kompetence žáků. Z vyučovacích metod v dálkové formě
převládal výklad, který částečně omezoval aktivní zapojení žáků do výuky.


                          Hodnocení výsledků vzdělávání
V rámci inspekční činnosti Česká školní inspekce (dále „ČŠI“) analyzovala výsledky školy
ve společné části maturitní zkoušky v letech 2020 až 2022. Hodnocena byla tzv. hrubá
neúspěšnost ve společné části maturitní zkoušky, která vypovídá o tom, jaká část žáků
z celkového počtu přihlášených k maturitní zkoušce byla neúspěšná nebo zkoušku nekonala,
v porovnání s republikovým průměrem v dané skupině oborů. Vysokou neúspěšnost škola
zaznamenala v tomto období především v oboru vzdělání Podnikání – 40 % v roce 2020 (ČR
36 %), 36 % v roce 2021 (ČR 26 %) a 63 % v roce 2022, kdy významně překročila 37%
neúspěšnost v dané skupině oborů. Z podrobné analýzy, kterou ČŠI provedla, vyplývá, že
na těchto neuspokojivých výsledcích se podílely všechny zkoušky předmětů společné části.
V jednotlivých předmětech škola zaregistrovala zpravidla dvakrát větší neúspěšnost než
ostatní školy v dané skupině oborů. V oboru vzdělání Fotograf byly v hodnoceném období
výsledky kolísavé – v roce 2020 činila hrubá neúspěšnost 33 % (ČR 17 %), v roce 2021
uspěli všichni přihlášení žáci, v roce 2022 dosahovala hrubá neúspěšnost 40 % (ČR 23 %).
V oboru Kosmetické služby maturovali žáci v uvedeném období pouze v roce 2020, a to
s hrubou neúspěšností 50 % (ČR 23 %). Z oborů vzdělání, v nichž škola postupně ukončuje
poskytování vzdělávání, dosahovala škola v hodnoceném období podprůměrných výsledků
v oboru Ekonomika a podnikání – hrubá neúspěšnost 33 % v roce 2020 (ČR 10 %), 20 %
v roce 2021 (ČR 6 %) a 33 % v roce 2022 (ČR 9 %).



                                            4/8
Výrazným negativem při hodnocení úspěšnosti školy při ukončování vzdělávání maturitní
zkouškou je nízký podíl žáků, kteří nastoupili do 1. ročníku a úspěšně dokončili studium
v době stanovené příslušným rámcovým vzdělávacím programem v maturitním oboru, do
něhož byli přijati. V hodnoceném období dosahovali v této oblasti nejnižší úspěšnosti žáci
oboru Podnikání, v němž se pohybovala v denní formě vzdělávání v rozmezí 20-40 %
a v dálkové formě pod 15 %. V oborech Fotograf a Kosmetické služby byl tento ukazatel
kolísavý (Fotograf od 20 % do 70 %, Kosmetické služby od 0 % do 43 %).
Pro všechny žáky s identifikovanými speciálními vzdělávacími potřebami škola zpracovává
plány pedagogické podpory. Efektivitu poskytované podpory vyhodnocuje výchovná
poradkyně ve spolupráci s třídními učiteli a v rámci pravidelných konzultací také
s jednotlivými žáky, v případě potřeby plány následně upravuje. Žáky ohrožené školním
neúspěchem identifikuje výchovná poradkyně v součinnosti s třídními učiteli na základě
průběžných vzdělávacích výsledků. Žákům jsou nabízeny individuální konzultace
a doučování, které jsou především pro dálkovou formu vzdělávání realizovány také online.
Nejčastěji tuto podporu využívají žáci maturitních ročníků v rámci přípravy na maturitní
zkoušku. I přes tuto individuální podporu se škole nedaří žáky s nižšími studijními
předpoklady připravit pro úspěšné zvládnutí společné části maturitní zkoušky.
Ze záznamů z pedagogické rady a z rozhovorů s vedením a pedagogy je zřejmé, že škola
pravidelně vyhodnocuje úspěšnost žáků v průběhu a při ukončování vzdělávání maturitní
zkouškou. Do analýzy výsledků ve společné části maturitní zkoušky a navrhování vhodných
opatření jsou účelně zapojeni učitelé v příslušných předmětových komisích, zejména jejich
předsedové. K interní evaluaci znalostí a dovedností žáků v předmětech společné části
maturitní zkoušky jsou využívány pravidelně zadávané cvičné didaktické testy a slohové
práce. Jednotliví pedagogové se následně v hodinách zaměřují na nejčastější nedostatky, což
žákům umožňuje zlepšovat své kompetence. Ředitel školy provádí pravidelnou analýzu
vzdělávacích výsledků, při které sleduje souvislost výsledků dosažených žáky u přijímac í
zkoušky a u maturitní zkoušky. Pro úspěšnou implementaci opatření vedoucích ke zlepšení
výsledků žáků při ukončování vzdělávání maturitní zkouškou chybí systematická analýza
souvisejících faktorů, které tyto výsledky ovlivňují, např. výše tzv. hrubé neúspěšnosti a její
vývoj nebo podíl žáků, kteří předčasně ukončili vzdělávání.


                                          Závěry
Vývoj školy
Škola provedla výmaz oboru vzdělání Obchodník z rejstříku škol, obory vzdělání
Gastronomie a Ekonomika a podnikání jsou dobíhající, přičemž v oboru Gastronomie ve
školním roce 2022/2023 již vzdělávání škola neposkytuje, v oboru Ekonomika a podnikání
se vzdělávají pouze žáci 3. a 4. ročníku. Opatření přijatá na základě zjištění z předešlé
inspekční činnosti nebyla ve vztahu k neúspěšnosti ve společné části maturitní zkoušky
dostatečně účinná. Škola opakovaně vykazuje vysokou míru hrubé neúspěšnosti ve společné
části maturitní zkoušky. V oblasti diferenciace výuky a zapojování žáků do evaluačníc h
aktivit nedošlo od minulé inspekční činnosti k významnému kvalitativnímu posunu.

Slabé stránky a/nebo příležitosti ke zlepšení
Škola dlouhodobě dosahuje podprůměrných výsledků ve společné části maturitní zkoušky
ve srovnání s republikovým průměrem v daných skupinách oborů.
Nízký podíl žáků oboru Podnikání, kteří úspěšně dokončí studium v době stanovené
příslušným rámcovým vzdělávacím programem.


                                             5/8
Není prováděna systematická analýza výsledků vzdělávání ve všech relevantních oblastech
(hrubá neúspěšnost, podíl žáků, kteří předčasně ukončili vzdělávání apod.).
Kritéria přijímacího řízení nevytváří    adekvátní podmínky      pro přijímání   uchazečů
s vhodnými studijními předpoklady.
Metodická podpora poskytovaná pedagogům není dostatečně účinná a v oblastech
diferenciace výuky a reflexe vzdělávacích cílů nemá dopad na zkvalitnění průběhu
vzdělávání.
Pedagogové zejména v hodinách anglického jazyka a matematiky nevyužívají diferenciac i
vzdělávacího obsahu, nevytvářejí příležitosti pro sebehodnocení nebo vzájemné hodnocení
a nevěnují dostatek pozornosti formativní zpětné vazbě a ověření míry dosažení
vzdělávacích cílů.

Doporučení pro zlepšení činnosti školy
Podat návrh na výmaz oboru vzdělání Podnikání v denní a dálkové formě vzdělává ní
z rejstříku škol vzhledem k nízké efektivitě poskytovaného vzdělávání a neuspokojivým
výsledkům dosahovaným žáky tohoto oboru při ukončování vzdělávání maturitní zkouškou.
Provádět systematickou analýzu výsledků vzdělávání, zejména sledovat tzv. hrubou
neúspěšnost či míru předčasných odchodů ze vzdělávání.
Realizovat účinná opatření, která povedou ke zlepšování výsledků vzdělávání a ke snižová ní
neúspěšnosti žáků ve společné části maturitní zkoušky.
Na základě hospitační činnosti přijímat opatření ke zlepšení průběhu vzdělávání a důsledně
ověřovat jejich naplňování, vyhodnocovat dopad absolvovaných vzdělávacích akcí na
kvalitu výuky.
Diferencovat výuku dle individuálních potřeb žáků, účelně využívat závěry hodin k ověření
naplnění vzdělávacích cílů a efektivní zpětné vazbě, podporovat rozvoj hodnoticíc h
dovedností žáků.


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 10 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Ústecký inspektorát, W. Churchilla
6/1348, 400 01 Ústí nad Labem, případně prostřednictvím datové schránky (g7zais9),
nebo na e-podatelnu csi.u@csicr.cz s připojením elektronického podpisu.


            Seznam dokladů, o které se inspekční zjištění opírají
 1.   Úplné znění zřizovací listiny č. j.: 147/2001 příspěvkové organizace Ústeckého kraje
      ze dne 11. 1. 2023 včetně Příloh č. 1 a 2
 2.   Jmenovací list vydaný Radou Ústeckého kraje – jmenování ředitelem školy
      s účinností od 1. 8. 2017 včetně Informace o pokračování dalšího šestiletého období
      na vedoucím pracovním místě ředitele školy od 1. 8. 2023
 3.   Výpisy z rejstříku škol a školských zařízení MŠMT ze dne 9. 5. 2023


                                            6/8
 4.   Výkaz o střední škole (M 8) podle stavu k 30. 9. 2022
 5.   Školní matrika vedená k termínu inspekční činnosti
 6.   Strategické cíle školy pro období 2017-2023 včetně dodatku ze dne 1. 6. 2020
 7.   Školní řád, platný ve školním roce 2022/2023
 8.   Školní vzdělávací programy oborů vzdělání Fotograf, Kosmetické služby, Ekonomika
      a podnikání, Podnikání, platné ve školním roce 2022/2023
 9.   Zápisy z pedagogických rad a předmětových komisí předmětů společné části
      maturitní zkoušky, školní roky 2021/2022 a 2022/2023
10.   Třídní knihy, školní roky 2021/2022 a 2022/2023
11.   Hospitační záznamy, školní roky 2021/2022 a 2022/2023
12.   Dokumentace k ukončování vzdělávání maturitní zkouškou v letech 2020-2022
13.   Dokumentace k přijímání ke střednímu vzdělávání pro školní rok 2022/2023
      a 2023/2024
14.   Dokumentace výchovného poradenství a prevence rizikového chování, školní roky
      2021/2022 a 2022/2023
15.   Personální dokumentace pedagogů vyučujících předměty společné části maturitní
      zkoušky včetně absolvovaných vzdělávacích akcí
16.   Plán dalšího vzdělávání pedagogických pracovníků pro školní rok 2022/2023
      a dlouhodobý plán DVPP
17.   Výroční zpráva za školní rok 2021/2022
18.   Webové stránky školy www.sosruska.cz
19.   Inspekční zpráva čj. ČŠIU-220/20-U ze dne 15. 4. 2020
20.   Zpráva o odstranění nedostatků a přijatých opatřeních na základě protokolu o kontrole
      a inspekční zprávy ze dne 1. 6. 2020


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Ústecký inspektorát,
W. Churchilla 6/1348, 400 01 Ústí nad Labem, případně prostřednictvím datové
schránky (g7zais9), nebo na e-podatelnu csi.u@csicr.cz s připojením elektronického
podpisu, a to k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




                                           7/8
Složení inspekčního týmu a datum vyhotovení inspekční zprávy

 Mgr. Ivana Reihsová, školní inspektorka,
 vedoucí inspekčního týmu

 Ing. Anna Kejřová, školní inspektorka

 Bc. Blanka Zoudunová, kontrolní
 pracovnice


Datem vyhotovení inspekční zprávy se rozumí datum posledního podpisu člena inspekčního
týmu.




                                            8/8
