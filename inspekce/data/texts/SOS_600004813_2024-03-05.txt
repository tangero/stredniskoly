                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIA-808/24-A
                                      Sp. zn. ČŠIA-S-160/24-A


Název                               Obchodní akademie, ŠKOLA 2000, s.r.o.
Sídlo                               Ječná 517/30, Nové Město, 120 00 Praha 2
E-mail                              reditelka@dalkovestudium.cz
IČO                                 25 081 012
Identifikátor                       600 004 813
Právní forma                        společnost s r.o.
Zastupující                         Ing. Andrea Pospíšilová, ředitelka školy
Zřizovatel                          Ing. Andrea Pospíšilová, Ing. Jana Poláčková
Místo inspekční činnosti            Ječná 517/30, Nové Město, Praha 2
Inspekční činnost na místě          5. 3. − 7. 3. 2024 a 19. 3. – 20. 3. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání podle § 174 odst. 2 písm. b) a c)
zákona č. 561/2004 Sb., o předškolním, základním, středním, vyšším odborném a jiném
vzdělávání (školský zákon), ve znění pozdějších předpisů, se zaměřením na neúspěšnost
žáků ve společné části maturitní zkoušky (dále „MZ“) ve zkušebních období let 2020 – 2023.


                                         Charakteristika
Obchodní akademie, ŠKOLA 2000, s.r.o., (dále „škola“ nebo „instituce“) vykonává činnost
střední školy, poskytuje vzdělávání zakončené maturitní zkouškou ve čtyřletém oboru
vzdělání Obchodní akademie v distanční formě studia. V termínu inspekční činnosti
probíhalo vzdělávání ve škole podle dvou verzí školního vzdělávacího programu
(dále „ŠVP“).
Ke 30. 9. 2023 bylo ve škole ve čtyřech třídách evidováno 85 žáků, z toho čtyři žáci
s odlišným mateřským jazykem (dále „OMJ“), nejvyšší povolený počet žáků ve škole (120)
tak byl naplněn ze 70 %. Od posledního inspekčního hodnocení v roce 2018 došlo k nárůstu
počtu žáků o 15 %. V termínu inspekční činnosti se ve škole vzdělával jeden žák se
speciálními vzdělávacími potřebami.
Instituce sídlí v pronajatých prostorách v budově Střední průmyslové školy elektrotechnické,
se kterou sdílí učebny i zázemí pro žáky.


                         Hodnocení podmínek vzdělávání
Ředitelka školy (dále „ředitelka“), jež je zároveň jednou ze zřizovatelek, působí v řídící
funkci od července 2022. Na základě předchozích inspekčních zjištění ředitelka odstranila
některé nedostatky. Vydala nový školní vzdělávací program, zavedla jednotnou
komunikační platformu a sjednotila pravidla pro asynchronní distanční formu vzdělává ní
(zadávání úkolů a poskytování zpětné vazby žákům), zrušila poplatky za konání doplňujíc íc h
zkoušek. Nově také zřídila školní poradenské pracoviště. Některé zjištěné nedostatky
v systému řízení, kontroly a poskytování poradenských služeb však přetrvávají. Nadále také
přetrvává vysoká neúspěšnost žáků při ukončování studia MZ i některé nedostatky
v průběhu vzdělávání. Na úrovni vedení školy chybí konkrétní cíle i dílčí strategie, jež by
vedly ke zlepšení výsledků vzdělávání žáků v této oblasti.
Realizovaná koncepce distančního vzdělávání zaměřená převážně na vzdělávání dospělých
jen částečně reaguje na změnu skladby žáků, např. k termínu inspekční činnosti
se v 1. ročníku vzdělávala více než polovina nezletilých žáků. Zároveň jen částečně
zohledňuje deklarovanou formu vzdělávání. Ze zjištění inspekčního týmu vyplynulo,
že místo individuálních prezenčních konzultacích (dále „konzultace“, „hodina“ nebo
„výuka“) probíhala výuka skupinová. Ne všichni pedagogové také reflektují specifika
nastavené asynchronní distanční formy vzdělávání, např. provázání domácí samostatné
práce žáků s realizací výuky při konzultacích. V rámci odborného vzdělávání neprobíhá
žádná spolupráce se sociálními partnery. Zákonní zástupci nezletilých žáků se na chodu
školy podílejí prostřednictvím školské rady.
Organizační struktura je jednoduchá, odpovídá velikosti a zaměření školy. Kromě ředitelky
se na řídících procesech podílí nově jmenovaná zástupkyně. Plynulému přenosu informac í
mezi školou, žáky a zákonnými zástupci napomáhá elektronický informační systém.
Na pedagogických radách ředitelka projednává záležitosti týkající se vzdělávání a zásadních
pedagogických dokumentů. Není však zřejmé, zda jsou analyzovány příčiny neúspěšnosti
žáků v průběhu a při ukončování vzdělávání MZ či předčasné odchody žáků ze vzdělává ní.
V rámci předmětových komisí se učitelé věnují zejména organizačním záležitostem průběhu
či uzavírání studia. Méně se zabývají vyhodnocováním zvolených metod a forem vzdělává ní
s ohledem na vzdělávací potřeby žáků a jejich výsledky u společné části MZ, způsoby jejich
motivace ke vzdělávání a aktivizace ve výuce. Vzhledem k nastavené organizaci vzdělává ní,
kdy jednotliví pedagogové vykonávají přímou pedagogickou činnost nepravidelně podle
rozvrhu vypsaných konzultací, nejsou vytvořeny dostatečné podmínky pro osobní setkávání
všech učitelů, přímé předávání informací o žácích, ani pro případné sjednocování
pedagogických postupů a pro sdílení pedagogických zkušeností, např. formou vzájemnýc h
hospitací.
Funkčnost řízení školy a úroveň poskytovaného vzdělávání nejsou systematick y
vyhodnocovány, a tedy nejsou vytvářeny odpovídající podmínky pro přijímání opatření
ke zlepšení kvality vzdělávání. Kontrolní činnost není v dostatečné míře orientována


                                           2/10
na hodnocení úrovně vzdělávacího procesu. Efektivitu prováděných hospitací snižuje jejich
nízká četnost i absence konkrétních doporučení ke zlepšení, např. v oblasti aktivizač níc h
metod nebo uplatňování postupů pro snížení neúspěšnosti žáků u MZ. Chybějící metodická
podpora učitelů vede k některým nedostatkům ve výuce jako jsou např. neefektivní
organizace konzultační hodiny vzhledem k času a obsahu výuky, nejednotnost pedagogů
ve způsobu průběžného ověřování znalostí žáků.
Ředitelka ne vždy respektovala právní předpisy. Toto se projevilo tím, že pro přijímání žáků
do prvního ročníku vzdělání ve školním roce 2023/2024 nevyhlásila žádné kolo přijímac ího
řízení, resp. také nezveřejnila kritéria přijímacího řízení, které probíhalo pouze formou
pohovoru. Ke vzdělávání byli přijati všichni uchazeči bez ohledu na studijní předpoklady.
U uchazečů s OMJ přijímaných do vyšších ročníků si škola dostatečně neověřuje jejich
úroveň znalosti českého jazyka, která je nezbytná pro vzdělávání v daném oboru vzdělání.
Způsob přijímání žáků tak nevytvářel potřebné předpoklady pro dosahování optimální
úspěšnosti v průběhu vzdělávání a při jeho zakončování MZ. Vedení školy v dostatečné míře
nevyhodnocuje naplňování ŠVP v souladu s příslušným rámcovým vzdělávac ím
programem. Ve ŠVP účinném v termínu inspekční činnosti, podle kterého se vzdělávali žáci
třetích a čtvrtých ročníků není zařazena odborná praxe žáků, jež je povinnou součástí
vzdělávání.
Vzdělávání ve škole v termínu inspekční činnosti zajišťovalo 14 pedagogických pracovníků
s delší pedagogickou praxí (včetně jednoho asistenta pedagoga), z nichž jeden učitel
nesplňoval podmínky pedagogické způsobilosti. Od posledního inspekčního hodnocení
se pedagogický sbor částečně obměnil, ale nadále jsou kromě ředitelky všichni vyučujíc í
externí. Skladba pedagogického sboru snižuje možnost vzájemné zastupitelnos ti
a neumožňuje vedení školy systematickou práci s pedagogy. Ve školním roce 2023/2024
výuku v předmětech společné části MZ zajišťovalo celkem pět pedagogů. Polovina všech
konzultačních hodin cizích jazyků a všechny konzultace matematiky byly vyučovány
bez příslušné předmětové specializace.
Další vzdělávání pedagogických pracovníků obsahově vychází z jejich oborového zaměření,
není realizováno systematicky. Chybí plánovité vzdělávání v oblasti inovativních metod
a forem výuky, prohlubování profesních poznatků i oborové didaktiky. Vedení školy dbá
na svůj profesní rozvoj.
Finanční a materiální podmínky v omezené míře umožňují realizaci ŠVP. Škola disponuje
dostatečným počtem pronajatých učeben, avšak v termínu inspekční činnosti neměla
smluvně zajištěné využívání didaktické techniky. Výuka tak probíhala v učebnách
vybavených standardním školním nábytkem, didaktické pomůcky byly využívány ojediněle.
Škola má pro potřeby výuky CD přehrávače a notebooky. Pedagogové mají zázemí
v místnosti, která zároveň slouží jako pracovna ředitelky. Žáci mají k dispozici školní
knihovnu, ve sdílených prostorách školní bufet a odpočinkové zóny. Vstup do budovy
je zabezpečen elektronickým systémem a stálou službou.


                          Hodnocení průběhu vzdělávání
Vzdělávání ve škole probíhá převážně v asynchronní distanční formě v kombinaci
s prezenčními konzultacemi. Jednotný elektronický systém umožňuje žákům i pedagogům
sdílení výukových materiálů a vytváří prostor pro poskytování zpětné vazby. Vedení školy
a pedagogové jednotlivých předmětů prostřednictvím tohoto systému také informují žáky
o všech náležitostech, které souvisejí s realizací vzdělávání. Ve školním roce probíhají
rozvrhem stanovené konzultační hodiny pro jednotlivé předměty v každém ročníku. Pouze


                                           3/10
některé konzultace jsou při uzavírání pololetí stanovené jako povinné a probíhá v nich
písemné nebo ústní ověřování znalostí žáků, což nevytváří dostatečný prostor pro průběžné
ověřování znalostí a dovedností žáků.
Kvalitu a efektivitu výuky teoretických odborných i všeobecně vzdělávacích předmětů
ovlivňuje zejména míra profesní autonomie učitelů, množství jejich pedagogickýc h
zkušeností s asynchronní distanční formou vzdělávání a částečně i jejich nedostatečné
metodické vedení. Společným znakem všech hospitovaných hodin-konzultací byl malý
počet žáků ve třídách. Přesto jej učitelé převážně nevyužili k aktivnějšímu zapojení žáků
do vzdělávacího procesu a komunikace či k vzájemné spolupráci. Individualizace
výukových postupů vzhledem k žákům s potřebou podpory či rizikem studijního neúspěchu
byla zaznamenána výjimečně. Ve vzdělávání učitelé obvykle preferovali frontální výuku
v kombinaci s neadresným řízeným rozhovorem či v minimální míře samostatnou prací
žáků. Malá metodická propracovanost vyučovacích hodin a převaha činností na straně
pedagogů tak vedla k nerovnoměrnému zapojení žáků do výuky.
Realizovaný způsob výuky vhodně nereagoval na nastavení asynchronního distančního
vzdělávání. Ve výuce většiny hospitovaných hodin nebyla využívána a ověřována domácí
příprava žáků na výuku, nebylo dostatečně podporováno využívání různých informač níc h
zdrojů, samostatné vyhledávání informací či dokládání tvrzení z textu pro rozvoj kritického
myšlení. Učitelé jen ojediněle poskytovali žákům prostor pro souvislejší mluvené vyjádření
(převaha jednoslovných odpovědí), včetně malého uplatnění interaktivních jazykovýc h
dovedností žáků v cizím jazyce. Chyběla názornost výuky, využití didaktické techniky
a didaktických pomůcek, výukových aplikací nebo interaktivních cvičení. Práce s chybou
nebyla efektivně využita. Ve sledovaných hodinách nebyla zaznamenána obsahová
či časová diferenciace učiva, která by zvýšila účinnost vzdělávání pro žáky s rozdílnými
studijními předpoklady nebo s potřebou podpůrných opatření. Vyučovací proces postrádal
využití formativního hodnocení.
V předmětech společné části MZ vykazovaly sledované hodiny rozdílnou úroveň,
v některých řešili žáci méně náročné úlohy v pomalejším tempu. Ve výuce českého jazyka
a literatury převládala frontální výuka s ojedinělou samostatnou prací žáků. Porozumění
novému učivu bylo pouze v jednom případě ověřováno samostatnou prací žáků v pracovním
listě, avšak náročnost zadaných úloh neodpovídala nárokům učiva aktuálního ročníku
v návaznosti na společnou část MZ. Vyučující nevytvářel prostor pro souvislejší samostatný
mluvený projev žáků, který by podpořil schopnost formulace vlastního názoru
a argumentace, např. formou zapojení do vysvětlování a odůvodňování jazykových jevů
nebo prostřednictvím práce s chybou. Efektivitu vzdělávání rovněž snižovala nižší míra
diferenciace a individualizace zadání nebo nekomplexní práce s uměleckým textem.
Část sledované výuky cizích jazyků (anglického, ruského, německého) nebyla vedena
v cílovém jazyce, výrazná část komunikace vyučujících se žáky napříč ročníky probíhala
v českém jazyce, což se projevovalo nízkou interakcí učitelů se žáky. Většinou byla
zaznamenána neefektivní práce s časem, učitelé se často zaměřili pouze na výklad
gramatických jevů či reálií, i při velmi malém počtu žáků nebyla zařazena komunikač ní
aktivita, jež by žákům umožnila delší (souvislejší) projev v cílovém jazyce. V hodinách
nebyly efektivně rozvíjeny interaktivní řečové dovednosti, spontánní jazykový projev nebo
komunikační schopnosti žáků prostřednictvím dialogu či diskuse. V rámci nácviku poslechu
s porozuměním shrnul obsah jazykové nahrávky pouze učitel, žáci nebyli účelně zapojeni.
Pouze v části hodin si žáci efektivně rozšiřovali slovní zásobu zároveň s uplatňová ním
gramatických vztahů v dialogových situacích. Ve sledované výuce nebyly téměř využity
příležitosti k obsahové či časové diferenciaci učebních úloh vzhledem k individuá lním



                                           4/10
vzdělávacím potřebám žáků, především s ohledem na rozdílné pracovní tempo či různou
úroveň jazykové pokročilosti.
Zvolený postup ve výuce matematiky nepodporoval rozvoj samostatného uvažová ní
a logického myšlení žáků. Výklad nové látky nenavazoval na již probrané učivo. Převládala
aktivita na straně učitele, společná práce celé třídy výrazně převažovala nad samostatnou
prací žáků. Používání nesprávné terminologie a didaktická pochybení neumožňovala žákům
osvojit si požadované znalosti potřebné k úspěšnému složení didaktického testu ve společné
části MZ. Neúplný, a často nečitelný, grafický záznam částečného řešení úloh na tabuli
doplněný slovním vyjádřením učitele neposkytoval žákům s potřebou podpory nebo žákům
s OMJ dostatečný náhled na správný postup při řešení a výsledek. Nevyužívání didaktické
techniky a pracovních listů výrazně snižovalo účinnost výuky a názornost probíraného
učiva. Všichni žáci plnili převážně stejné typy úloh bez odlišné míry obtížnosti. Neefektivní
využití práce s chybou se zavádějícími komentáři pedagoga nepodporovalo proces učení
žáků.
Pouze v části hodin odborných předmětů byly vhodně využity mezipředmětové vztahy
i v širších souvislostech, propojení teoretického učiva s praktickými příklady nebo
s vlastními zkušenostmi žáků. Výjimečné použití didaktické techniky vhodně podporovalo
názornost výuky. Výraznější zapojení žáků bylo uplatněno při propojení jejich domácí
přípravy a osvojené teorie s vlastní prací v rámci konzultací. Učitelé zpravidla také vytváře li
vhodné podmínky pro vypracování úkolů v rámci asynchronní výuky a poskytovali žákům
dostatečnou zpětnou vazbu průběžným hodnocením zadávaných prací. Při konzulta c íc h
poskytovali prostor pro dotazy žáků. Tím, že škola nerealizuje souvislou odbornou praxi
žáků, však dostatečně nepodporuje dosažení odborných kompetencí stanovených v profilu
absolventa.
Vzhledem k distanční formě vzdělávání škola nerealizuje další vzdělávací aktivity (odborné
přednášky, besedy, exkurze, zapojení do soutěží) a nepodporuje tak žáky nadané či s větším
zájmem o obor.


                           Hodnocení výsledků vzdělávání
Výsledky žáků jsou vyhodnocovány v pololetích na jednáních pedagogické rady a částečně
i v rámci předmětových komisí. Přijímaná opatření ke zjištěním jsou však pouze formální
a nevedou ke zlepšení zjištěného stavu. Úroveň osvojených vědomostí a znalostí je
v průběhu vzdělávání orientačně ověřována prostřednictvím testování v elektronické m
systému distančního vzdělávání a jednou za pololetí prezenční písemnou a ústní zkouškou
v maturitních předmětech. Externí testování ani cvičné didaktické testy škola nevyužívá.
Systém a způsob hodnocení výsledků žáků, četnost testů, odevzdávaných seminárních prací,
projektů, cvičení a domácích úkolů v jednotlivých předmětech jsou stanoveny v ŠVP
a v pravidlech hodnocení ve školním řádu. Ne všichni pedagogové však nastavená pravidla
respektují, četnost hodnocených výstupů je napříč předměty rozdílná. Z analýzy průběžnýc h
výsledků vzdělávání vyplývá, že v předmětech společné části MZ jsou žáci převážně
hodnoceni pouze na základě pololetní písemné a ústní zkoušky, což neumožňuje průběžné
ověřování znalostí žáků. Účast žáků na většině prezenčních konzultací není povinná, absence
žáků tudíž není vyhodnocována, je sledována pouze práce žáka a jeho komunikace
s učitelem v elektronickém vzdělávacím systému v rámci asynchronního vzdělává ní.
Ve srovnání se zjištěním při poslední inspekční činnosti došlo ve sledovaném období čtyř
školních let 2019/2020 až 2022/2023 ke zvýšení počtu žáků, kteří měli ke 30. 6. uzavřeno u
klasifikaci, z 50 % až na 75 % (ve školním roce 2022/2023). Negativním jevem však je,


                                             5/10
že žáci jsou často nehodnoceni za dané pololetí školního roku z několika předmětů. Celkově
se výrazně zvýšil počet neprospívajících, pouze jednotlivci prospívají s vyznamená ním.
Po uzavření školního roku 2021/2022 téměř polovina žáků nepostoupila po doplnění
či opravě klasifikace do vyššího ročníku.
Do průběhu a výsledků vzdělávání se dlouhodobě negativně promítá také velmi časté
přijímání žáků do vyššího ročníku. Ve sledovaném období čtyř školních let byly dvě třetiny
žáků třetího a čtvrtého ročníku přijaty ke vzdělávání až v uvedených ročnících přísluš né ho
školního roku. Ve školním roce 2021/2022 bylo do maturitního ročníku přijato
ke vzdělávání až 72 % nových žáků. Vzhledem ke krátkému vzdělávacímu období
a způsobu nastavení asynchronního distančního vzdělávání není vytvořen dostatečný prostor
pro získání znalostí a vědomostí potřebných k dosažení úrovně výsledků vzdělává ní
při ukončování vzdělání tak, jak požadují příslušné kurikulární dokumenty.
Na základě zjištění při posledním inspekčním hodnocení došlo ke zřízení poradenského
pracoviště ve škole, nově byla ustanovena pozice výchovné poradkyně a metodičky
prevence. V termínu inspekční činnosti škola vykázala jednoho žáka (s podporou asistenta
pedagoga) se speciálními vzdělávacími potřebami, u něhož doporučená opatření realizuje.
Poradenské služby nejsou zajišťovány systematicky. Škola nemá zpracovanou strategii
pro předcházení školní neúspěšnosti, šikany a dalším rizikovým jevům. Chybí funkčně
nastavený systém identifikace a evidence žáků s potřebou podpory ve vzdělávání či žáků
ohrožených studijním neúspěchem, včetně nově přijatých žáků s OMJ s různou úrovní
pokročilosti znalosti českého jazyka, což má přímý dopad na kvalitu, průběh a výsledky
vzdělávání. Přes dvě třetiny žáků s OMJ přijatých ve sledovaném období čtyř školních let
ke vzdělávání studium nedokončily. Vzdělávací problémy žáků nejsou koncepčně ani
operativně řešeny. Případná rizika nejsou vyhodnocována a nejsou přijímána účinná
preventivní opatření. Pedagogičtí pracovníci tak nejsou informováni o možných podpůrných
opatření žáků a tím ani o odpovídajících metodách a formách práce s těmito žáky. Ve výuce
se neinformovanost učitelů projevuje zejména nižší mírou diferenciace vzdělávacího obsahu
vzhledem ke vzdělávacím potřebám žáků a absencí vhodných didaktických postupů.
Výsledky žáků při ukončování studia ne vždy korespondují s jejich výsledky v průběhu
vzdělávání. Od minulé inspekční činnosti se výsledky žáků školy u MZ nezlepš ily,
v celostátním srovnání v rámci stejné skupiny oborů vzdělání jsou dlouhodobě výrazně
horší. Příčinou neúspěšnosti jsou i nadále výsledky žáků ve společné části MZ. Hrubá
neúspěšnost žáků ve společné části MZ, tj. podíl počtu žáků u zkoušky neúspěšnýc h
a zkoušku nekonajících z celkového počtu žáků přihlášených, byla výrazně zvyšována
počtem žáků, kteří po přihlášení v daném roce zkoušky nekonali. Orientačně jsou výsledky
školy u MZ v oboru vzdělání a zkušebních obdobích porovnávány s průměrnou hrubou
neúspěšností v příslušné skupině oborů v ČR. Ve sledovaném období čtyř školních let
2019/2020 až 2022/2023 dosahovali žáci ve společné části kolísavých výsledků. V roce
2020 činila hrubá neúspěšnost školy 38,5 % (v ČR 10,4 %), v roce 2021 15,8 % (v ČR 6 %),
v roce 2022 55 % (v ČR 9,2 %) a v roce 2023 34,6 % (v ČR 5,9 %). Z analýzy podrobných
výsledků u MZ vyplývá, že ve sledovaném období došlo k celkovému zlepšení žáků
v didaktických testech z anglického jazyka, v českém jazyce spíše ke zhoršení. Ve zkoušce
z matematiky, k níž se ve společné části hlásili jen jednotlivci, neuspěl žádný žák.
V profilové části MZ neuspěli pouze jednotlivci.
Z analýzy průběžné klasifikace žáků neúspěšných u MZ vyplývá, že jejich hodnocení oproti
výsledkům u MZ se často odlišuje až o tři klasifikační stupně, nejčastěji v českém jazyce
a matematice, což svědčí o nízké objektivitě průběžného hodnocení výsledků vzdělává ní.
Pouze jednotlivci se vzdělávali ve škole od prvního ročníku. Téměř 88 % žáků, kteří



                                           6/10
ve sledovaném období neuspěli u MZ, byli přijati ke vzdělávání až v posledním maturitním
ročníku, někteří krátce před uzavřením podzimního přihlašovacího řízení k MZ v jarním
termínu zkušebního období daného školního roku.


                                         Závěry
Vývoj školy
– od posledního inspekčního hodnocení došlo ke změně na pozici ředitelky školy a její
  zástupkyně,
– proměnila se věková skladba žáků, zvýšil se počet žáků vzdělávaných ve škole a vzrostla
  naplněnost školy,
– došlo k částečné obměně pedagogického sboru,
– nově bylo zřízeno školní poradenské pracoviště, stanovena pozice výchovné poradkyně
  a metodičky prevence,
– nedostatky zjištěné při poslední inspekční činnosti byly částečně odstraněny, přetrvávají
  však nedostatky v oblasti kontrolního systému, dalšího vzdělávání pedagogů a v oblasti
  přijímání žáků ke vzdělávání,
– hrubou neúspěšnost žáků školy ve společné části maturitní zkoušky se nepodařilo
  výrazněji snížit.

Slabé stránky (oblasti ke zlepšení)
– koncepce rozvoje školy nereflektuje její aktuální stav, chybí strategie a konkrétní kroky,
  které by vedly k dosahování cílů, zejména ke zlepšení výsledků vzdělávání žáků
  ve společné části maturitní zkoušky (1.1)
– nastavení a realizace komunikace v elektronickém systému asynchronního distančního
  vzdělávání v některých předmětech neposkytuje žákům efektivní možnost vzdělává ní
  (1.3)
– neúčinná kontrolní činnost vedení školy zejména v oblasti hodnocení kvality
  asynchronního vzdělávání a průběhu konzultací, málo efektivní hospitační činnost,
  ze které nevyplývají konkrétní doporučení pro zkvalitnění výuky (2.1)
– neefektivní zaměření dalšího vzdělávání         pedagogických     pracovníků   v oblasti
  inovativních metod a forem výuky (3.5)
– nízká metodická a didaktická propracovanost vyučovacích konzultačních hodin, méně
  účinné časové a organizační rozvržení činností, nevyužívání průběžné evaluace
  a didaktického závěru pro reflexi výuky snižuje efektivitu vzdělávání (4.1)
– nízká míra diferenciace výuky vzhledem k individuálním vzdělávacím potřebám žáků,
  nedostatečné poskytování zpětné vazby k jejich průběžnému učebnímu pokroku
  s ohledem na úspěšné složení maturitní zkoušky, zejména v předmětech společné části
  (4.3)
– málo účinný systém pro přijímání žáků ke vzdělávání bez ověřování jejich studijníc h
  předpokladů má negativní vliv na výsledky vzdělávání (5.1)
– dlouhodobě nevyhovující výsledky školy u maturitní zkoušky (5.2)



                                           7/10
– neúčinný systém vyhodnocování výsledků žáků v průběhu a při ukončování vzdělává ní
  a přijímání nedostatečných opatření k eliminaci neúspěšnosti žáků (5.4)
– nastavený systém práce se žáky s potřebou podpory ve vzdělávání není dostatečně
  účinný, což se částečně projevuje ve vzdělávacích výsledcích těchto žáků (6.2)

Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz

Doporučení pro zlepšení činnosti školy
– aktualizovat koncepci rozvoje školy s ohledem na její aktuální stav a potřeby, nastavit
  opatření ke zlepšení výsledků vzdělávání ve společné části maturitní zkoušky,
– sjednotit způsob a četnost sdílení studijních materiálů, průběžného hodnocení
  a poskytování zpětné vazby žákům v konzultačních hodinách a při vzdělávání v systému
  asynchronního distančního vzdělávání s ohledem na dosahování výsledků vzdělává ní
  stanovených kurikulárními dokumenty,
– zaměřit se na naplňování výchovně vzdělávacích strategií deklarovaných ve školním
  vzdělávacím programu, v rámci hospitační činnosti vedení školy sledovat jejich
  uplatňování ve výuce a následně vyhodnocovat naplňování stanovených doporučení,
– nastavit funkční řídicí a kontrolní systém včetně pravidelné autoevaluace školy
  a poskytování efektivní zpětné vazby při hospitační činnosti pedagogům o úrovni jejich
  pedagogické práce, včetně pravidelné kontroly asynchronního vzdělávacího systému,
  přijímat konkrétní opatření a důsledně sledovat jejich účinnost,
– analyzovat příčiny neúspěšnosti žáků v průběhu a při ukončování vzdělávání, přijímat
  účinná opatření a důsledně vyhodnocovat jejich naplňování,
– nastavit systém dalšího vzdělávání pedagogů v oblastech, které mohou mít dopad
  na úspěšnost žáků ve společné části maturitní zkoušky,
– nastavit obsahy povinných výstupů předmětů v jednotlivých klasifikačních obdobích
  s vyšším počtem povinných konzultací, vzhledem k poskytování efektivní zpětné vazby
  stanovit předem schéma konzultací se zveřejněním probíraných okruhů učiva,
– zefektivnit časové a organizační rozvržení činností při výuce, zvýšit metodickou
  a didaktickou propracovanost vyučovacích jednotek, poskytnout žákům prostor
  pro souvislejší vyjadřování a účinně využívat průběžnou evaluaci a didaktické závěry
  konzultační hodiny k reflexi výuky,
– v konzultačních hodinách efektivně pracovat s různými informačními zdroji a ke zvýšení
  názornosti používat didaktickou techniku,
– důsledně zohledňovat studijní předpoklady žáků při rozhodování o přijetí ke vzdělává ní,
  minimalizovat přijímání žáků do posledního maturitního ročníku vzdělávání, ověřovat
  jejich aktuální úroveň znalosti učiva předmětů z předchozího vzdělávání,
– zvážit využití externích forem testování pro ověřování a zvýšení objektivnosti
  vzdělávacích výsledků žáků v předmětech společné části maturitní zkoušky,
– zkvalitnit systém péče o žáky s potřebou podpory ve vzdělávání, provádět podrobnější
  analýzu výsledků vzdělávání neúspěšných žáků a žáků s odlišným mateřským jazykem.




                                           8/10
Pro účely zvýšení dotací právnická osoba vykonávající činnost školy škola nedosahuje
výsledků hodnocení požadovaných dle § 5 odst. 3 písm. b) zákona č. 306/1999 Sb.,
o poskytování dotací soukromým školám, předškolním a školským zařízením, ve znění
pozdějších předpisů.


                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Výpis z rejstříku škol a školských zařízení – stav k termínu inspekční činnosti
 2.   Jmenování do funkce ředitelky školy ze dne 10. 6. 2022, s účinností od 1. 7. 2022,
      č. j. 10/2022
 3.   Výpis správního řízení – zápis o změně na postu ředitelky školy, ze dne 11. 7. 2022,
      č. j. MSMT-18070/2022-2, s platností od 11. 7. 2022
 4.   Dlouhodobý plán rozvoje školy – září 2022
 5.   Školní vzdělávací program platný v termínu inspekční činnosti – „ŠVP Obchodní
      akademie ŠKOLA 2000 – 63-41-M/02 Obchodní akademie“, platný od 1. 9. 2012,
      včetně dodatků a aktualizací
 6.   Školní vzdělávací program platný v termínu inspekční činnosti – „ŠVP Obchodní
      akademie ŠKOLA 2000, 63-41-M/02 Obchodní akademie EQF 4“, platný
      od 1. 9. 2022
 7.   Rozvrh vyučovacích hodin – rozpis konzultací platný k termínu inspekční činnosti,
      ve školním roce 2023/2024
 8.   Školní řád a pravidla hodnocení – platné pro školní rok 2023/2024 v termínu
      inspekční činnosti
 9.   Výběr třídních knih vedených ve školních letech 2019/2020 až 2022/2023 a v roce
      2023/2024 vedené k termínu inspekční činnosti
10.   Záznamy z pedagogických rad a z jednání předmětových komisí – školní roky
      2022/2023 a 2023/2024 k termínu inspekční činnosti
11.   Výroční zprávy o činnosti školy – školní roky 2020/2021, 2021/2022, 2022/2023
12.   Doklady o přijímání uchazečů ke vzdělávání – vzorek spisů z přijímacího řízení
      ke vzdělávání ve školních letech 2019/2020 až 2023/2024
13.   Dokumentace ke kontrolní a hospitační činnosti vedení školy, školní roky 2022/2023
      a 2023/2024 k termínu inspekční činnosti
14.   Přehled výsledků vzdělávání žáků – školní roky 2019/2020 (maturitní cyklus)
      až 2023/2024 k termínu inspekční činnosti
15.   Dokumentace školního poradenského pracoviště, stav k termínu inspekční činnosti


                                          9/10
16.   Školní matrika, včetně výsledků vzdělávání, vedená k termínu inspekční činnosti
17.   Výběr z personální dokumentace pedagogických pracovníků – školní roky 2019/2020
      až 2023/2024 k termínu inspekční činnosti
18.   Webové stránky školy https://dalkovestudium.cz/ – stav k termínu inspekční činnosti
19.   Inspekční zpráva čj. ČŠIA-1034/18-A
20.   Výkaz zisku a ztráty k 31. 12. 2022, Finanční vypořádání dotací ze státního rozpočtu
      za rok 2022 a 2023
21.   Nájemní smlouva o přenechání nebytových prostor k užívání č. 01/2016 na dobu
      neurčitou, ze dne 2. 1. 2016 včetně dodatků, poslední ze dne 1. 1. 2023, pro distanční
      studium dle ŠZ a kurzy
22.   Zápis z ústního jednání v rámci inspekční činnosti ze dne 5. 3. 2024
23.   Zápis z ústního jednání v rámci inspekční činnosti ze dne 7. 3. 2024


                                          Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České š kolní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Hana Vejrážková, školní inspektorka, vedoucí inspekčního týmu
 Ing. Stanislava Grundová, školní inspektorka
 Mgr. Jaroslav Loučka, školní inspektor
 Ing. Ivana Černá, kontrolní pracovnice


15. 5. 2024




                                           10/10
