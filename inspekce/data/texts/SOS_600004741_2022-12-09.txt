CSI0X00AXCHX
Počet listů: 8




                                     Česká školní inspekce
                                     Pražský inspektorát
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIA-3441/22-A


Název                               Hotelová škola, Praha 10, Vršovická 43
Sídlo                               Vršovická 43, 101 00 Praha 10
E-mail                              mailbox@shs.cz
IČO                                 60461713
Identifikátor                       600004741
Právní forma                        Příspěvková organizace
Zastupující                         Mgr. Petr Vomela
Zřizovatel                          Hlavní město Praha
Místo inspekční činnosti            Vršovická 43, 101 00 Praha 10
Inspekční činnost na místě          9. 12. 2022 − 14. 12. 2022


Inspekční činnost byla zahájena doručením oznámení o inspekční činnosti.


                                 Předmět inspekční činnosti

Hodnocení podmínek, průběhu a výsledků vzdělávání poskytovaného střední školou podle
§ 174 odst. 2 písm. b) a c) zákona č. 561/2004 Sb., o předškolním, základním, středním,
vyšším odborném a jiném vzdělávání (školský zákon), ve znění pozdějších předpisů.


                                         Charakteristika
Hotelová škola, Praha 10, Vršovická 43 (dále „škola“) vykonává činnost střední školy a školní
jídelny-výdejny. Poskytuje vzdělávání zakončené maturitní zkouškou v oboru vzdělání
Hotelnictví. Jedná se o školu s dlouhou tradicí, jejímž charakteristickým prvkem je
významná podpora výuky cizích jazyků (anglický, německý, francouzský, španělský, italský
a ruský).

Škola si dlouhodobě udržuje stabilní počet žáků a tříd. K termínu inspekční činnosti se
ve škole vzdělávalo ve 20 třídách 531 žáků. Nejvyšší povolený počet žáků byl využit z 83 %.
Ve škole se vzdělává vyšší procento žáků z různého sociokulturního prostředí, přibližně
13 % tvoří žáci s odlišným mateřským jazykem (dále „OMJ“), od předchozí inspekční
činnosti roste počet žáků se speciálními vzdělávacími potřebami (dále „SVP“).



                         Hodnocení podmínek vzdělávání
Ředitel školy (dále „ředitel“) působí ve funkci od roku 1991. Ve své řídicí práci vychází
z tradice školy a svých dlouholetých znalostí a pedagogických zkušeností. Nastavená
koncepce rozvoje školy v oblasti personálních, materiálních a finančních podmínek
zohledňuje koncepční záměry zřizovatele a vytváří vhodné předpoklady pro naplňová ní
školního vzdělávacího programu (dále „ŠVP“). Od posledního inspekčního hodnocení
v roce 2015 odstranil ředitel některé zjištěné nedostatky (nerespektování zásady rovného
přístupu při přijímání žáků ke vzdělávání, nenaplňování ŠVP v předmětu dějepis), zaměřil
se na inovaci odborné složky ŠVP v souladu s potřebami trhu práce a moderními trendy
gastronomických služeb, zavedl povinně volitelné předměty, jež umožňují prohloub it
odborné kompetence žáků, a stanovil formu zkoušky profilové části maturitní zkoušky tak,
aby efektivněji zohlednila velmi dobrou připravenost žáků v odborných předmětech. Část
zjištěných nedostatků však přetrvává, např. méně funkční kontrolní systém a absence dalšího
vzdělávání pedagogických pracovníků (dále „DVPP“) v oblasti moderních metod a forem
výuky.
Navázané partnerské vztahy s četnými sociálními subjekty umožňují kvalitní naplňová ní
vzdělávacího programu. Dlouhodobá kooperace s odbornými svazy, asociacemi a dalšími
významnými sociálními partnery zajišťuje realizaci souvislé praxe na různých smluvníc h
pracovištích, vytváří nezbytnou vazbu mezi teoretickým vzděláváním a praxí. Současně
přispívá k inovaci obsahu učiva, rozvoji praktických dovedností žáků i k profesnímu růstu
pedagogů. Kooperace se zřizovatelem přispívá ke zlepšování materiálních podmínek,
k propagaci školy na veřejnosti či umožňuje zajištění zahraničních výjezdů a stáží žáků
i učitelů. Zákonní zástupci žáků se na chodu školy podílejí prostřednictvím školské rady.
Nastavený způsob řízení je založený na otevřené komunikaci a osobní zodpovědnosti
pedagogů. Organizační struktura je účelná a funkční, část svých pravomocí a povinnos tí
rozdělil ředitel úměrně mezi svou zástupkyni a vedoucí učitelku odborné přípravy. K řízení
a plynulému přenosu informací mezi jednotlivými aktéry vzdělávání napomáhá elektronick ý
informační systém. Učitelům jsou vytvořeny podmínky pro participaci na fungování školy
v rámci metodických orgánů. Činnost některých z nich ale není zcela efektivní, neboť
se dostatečně nezaměřují na vzájemnou spolupráci v oblasti vyhodnocování účinnosti metod
a forem výuky, strategií k dosahování stanovených vzdělávacích cílů a sjednocování
a vyhodnocování výsledků vzdělávání.
Ředitel vykonává pravidelnou kontrolní a hospitační činnost. Efektivitu prováděných
hospitací však snižuje absence konkrétních doporučení vedoucích ke zlepšení kvality
vzdělávacího procesu, metodické pomoci jednotlivým vyučujícím a následnému cílené mu
ověření posunu úrovně pedagogického práce. Chybějící metodická podpora učitelů vede



                                           2/8
k využívání méně pestrých metod a forem výuky a neumožňuje v dostatečné míře
naplňování individuálních vzdělávacích potřeb některých žáků.
Výchovně vzdělávací proces v termínu inspekční činnosti zajišťovalo 57 pedagogickýc h
pracovníků, z toho tři rodilí mluvčí. Podmínky odborné kvalifikace k termínu inspekce
nesplňovala zhruba čtvrtina pedagogických pracovníků. Necelou polovinu však tvoří
zkušení učitelé s odbornou praxí, kteří jsou velkým přínosem pro praktickou přípravu žáků.
Ostatní pedagogové si chybějící předpoklady odborné kvalifikace doplňují studiem.
V pedagogickém sboru převládají vyučující s delší pedagogickou praxí. Nově příchozím
a začínajícím pedagogům je poskytována podpora uvádějícího učitele.
DVPP vychází z potřeb školy a je zaměřeno především na prohlubování odbornosti
a digitálních kompetencí vyučujících. V hodnoceném období bylo však realizo vá no
v minimálním rozsahu. Z hospitační činnosti inspekčního týmu je evidentní, že DVPP není
v potřebné míře orientováno na aktivizační metody a formy výuky, inovativní didaktické
postupy a na využívání formativního hodnocení. V rámci mezinárodních projektů je
podporována mobilita učitelů.
Finanční a materiální podmínky umožňují realizaci vzdělávacího programu. Vícezdrojové
financování napomáhá k plynulému chodu školy. Ředitel pravidelně vyhodnocuje stav
materiálně technického zázemí a v souladu s profilací školy a udržením moderních trendů
ve vyučování jej systematicky obnovuje i dovybavuje didaktickými pomůckami.
Realizované rekonstrukce a úpravy v posledních letech přispěly k dalšímu rozvoji školy
a vytvoření velmi dobrých podmínek pro výuku. Škola disponuje dostatečným počtem
kmenových, odborných či specializovaných učeben (kuchyně, vinotéka), tělocvič no u,
tanečním sálem a vlastním školním hřištěm. Je velmi dobře vybavena didaktickou technikou,
většina je soustředěna do odborných učeben. Žáci využívají studovnou s knihovno u
a relaxační koutky. Školní stravování je zajištěno v prostorách školy v jídelně-výdejně.
Škola věnuje dostatečnou pozornost bezpečnosti a ochraně zdraví a splňuje požadavky
bezbariérovosti.


                          Hodnocení průběhu vzdělávání
Kvalitu výuky teoretických odborných i všeobecně vzdělávacích předmětů převážně
pozitivně ovlivňuje odbornost a zaujetí pedagogů pro vyučovaný předmět. Společným
znakem všech sledovaných hodin byla příjemná pracovní vzdělávací atmosféra založená
na partnerském přístupu učitelů k žákům i na vzájemném respektu. Nastavená a dodržovaná
pravidla komunikace a chování přispívají k vytváření a posilování pozitivních vzájemnýc h
vztahů. Vzdělávací strategie vycházely z předem stanovených cílů a rozvíjely především
vědomosti a dovednosti žáků.
Většina hospitovaných hodin dosahovala očekávané úrovně. Zdařilé sledované hodiny se
vyznačovaly lepší metodickou propracovaností a účelností didaktických postupů, což se
projevovalo vyšším zapojením žáků do výuky. Stanovené vzdělávací strategie obvykle svou
náročností odpovídaly schopnostem žáků a ve vyšších ročnících směřovaly k efektivní
přípravě k maturitní zkoušce. Strukturovaný výklad byl v těchto hodinách doplněn o využití
i jiných informačních zdrojů (video, učebnice, pracovní listy, žákovské prezentace, odborný
software).
Sledované hodiny výuky cizích jazyků se vyznačovaly promyšlenou strukturou s obvykle
efektivně využitým časovým prostorem. Vyučující dbali na průběžné střídání činností,
v dostatečné míře uplatňovali aktivizační formy (skupinová práce, práce ve dvojicíc h).


                                           3/8
Vyučování probíhalo v cílovém jazyce. Rozvoj řečových dovedností žáků je efektivně
podporován výukou rodilými mluvčími. Významným pozitivem vzdělávání v českém jazyce
bylo četné využívání mezipředmětových vztahů s odkazem na konkrétní využitelnost v praxi
či u maturitní zkoušky. Vyučující vytvářeli dostatečný prostor žákům pro vyjádření
myšlenky, kladli důraz na obsahovou kvalitu slovního vyjádření, podporovali třídní diskusi
žáků. V části sledovaných hodin matematiky byla výuka vedena didakticky a metodicky
správně, bylo postupováno od jednoduššího učiva ke složitějšímu. Společné opakování již
probraného učiva nebo odvozování nových poznatků podporovalo pochopení probíraných
jevů v širších souvislostech. Žáci byli systematicky vedeni k pečlivému vypracování úloh,
s volbou strategie řešení. Práce s chybou podporovala aktivní proces učení žáků.
V odborném vzdělávání vyučující cíleně propojovali teoretickou výuku s praktickým
využitím získávaných znalostí a dovedností. Preferovaná frontálně vedená výuka byla účelně
kombinována se samostatnou prací žáků. Efektivita části odborného vzdělávání je
podporována používáním odborných softwarů, které optimálně zohledňují individuá lní
tempo žáka. Při odborných výpočtech kladli vyučující důraz na využití analýzy dat
a podporu finanční gramotnosti. Zapojení žáků do odborné přípravy v gastronomick ýc h
službách formou praktických činností a projektového vyučování, např. kompletní zajištění
školních zájezdů včetně logistického, ekonomického a průvodcovského zabezpečení, účelně
vede k rozvíjení jejich osobnostního a odborného potenciálu.
V části hospitovaných hodin však dominantní role učitele a důraz na předávání hotových
poznatků nedostatečně rozvíjely komunikační dovednosti a souvislejší mluvený projev žáků.
Absence vstupní a průběžné motivace snižovala zájem některých žáků o práci v hodině.
Vzdělávání nebylo dostatečně a vhodně podpořeno žákovskou prací s textovými materiály,
prací s učebnicí, jinými učebními pomůckami či vhodným využitím didaktické techniky.
Uplatňovaná škála metod a forem byla méně pestrá, ve většině hodin chyběly metody
a formy práce podporující kooperaci žáků. Žáci většinou plnili stejné typy úloh a příkladů.
Pouze v minimální míře byla využita obsahová či časová diferenciace učiva, která by zvýšila
účinnost vzdělávání pro žáky s rozdílnými studijními předpoklady. V závěrečné fázi
hospitovaných hodin vyučující většinou opomíjeli shrnutí probraného učiva a vyhodnoce ní
práce žáků s ohledem na jejich dosažený pokrok. Učitelé v malé míře uplatnili formativní
hodnocení a jen ojediněle vedli žáky k sebehodnocení nebo vzájemnému žákovskému
hodnocení.
Všestranný rozvoj osobnosti žáka je podporován aktivitami navazujícími na ŠVP (odborné
přednášky a exkurze, odborné kurzy, projekty, soutěže, charitativní akce aj.). Znalost cizích
jazyků, komunikační dovednosti a odborné kompetence si žáci prohlubují při zahranič níc h
stážích a souvislých praxích v Německu, Španělsku, Řecku.


                          Hodnocení výsledků vzdělávání
Výsledky vzdělávání žáků ovlivňuje výběr uchazečů na základě jednotné přijímací zkoušky
i předchozí úspěšnosti v základním vzdělávání. Škola zjišťuje individuální výsledky
vzdělávání žáků obvyklými způsoby, tzn. formou písemného a ústního zkoušení. K ověření
zvládnutí očekávaných výstupů ŠVP v oblasti odborného vzdělávání využívá škola
obhajoby skupinového projektu žáků 3. ročníku. Z jejího výstupu je zřejmé, že žáci jsou
velmi dobře připraveni na praktickou maturitní zkoušku.
Školní poradenské pracoviště doplněné školním psychologem průběžně identifik uje
individuální potřeby žáků se SVP, OMJ i žáků ohrožených školním neúspěchem. Nastavený
systém práce však není v současné době zcela efektivní. Pedagogičtí pracovníci nejsou


                                            4/8
dostatečně informováni o nastavených podpůrných opatřeních jednotlivých žáků a tím ani
o odpovídajících metodách a formách práce s těmito žáky. Ve výuce se neinformova no st
učitelů projevila zejména nižší mírou diferenciace vzdělávacího obsahu vzhlede m
ke speciálním vzdělávacím potřebám žáků a absencí vhodných didaktických postupů.
Vedení školy ani pracovníci školního poradenského pracoviště neověřují realizac i
podpůrných opatření ve výuce. Přestože systematicky nastavenou podporu žákům s OMJ
zajišťuje školní psycholožka spolu s dvojjazyčnou asistentkou, ze zjištění z hospitační
činnosti a z jejich průběžných výsledků vzdělávání vyplývá, že vyučující tyto žáky při
hodnocení nijak nezohledňují a neposkytují jim účinnou podporu, což vede k jejich
předčasnému ukončování studia. Škola systémově neuplatňuje adekvátní opatření, jež by
vedla k eliminaci předčasných odchodů žáků ze vzdělávání. Vzdělávací deficity vznik lé
u jednotlivých žáků jsou řešeny jejich ukončením studia. Z podrobnější analýzy průběžnýc h
výsledků vzdělávání žáků také vyplývá, že žáci předčasně ukončují vzdělávání nejen
po prvním ročníku, ale i v průběhu celého studia. Poslední čtyřletý cyklus vzdělává ní
nedokončilo 44 % žáků.
Škole chybí rovněž jednotná kritéria pro udělování kázeňských opatření a hodnocení
chování žáků na vysvědčení. Za stejné přestupky tak byla udělena různá kázeňská opatření
či byly na vysvědčení hodnoceny různými klasifikačními stupni. Pro motivaci žáků používá
škola jen v minimální míře pochvaly. K primární prevenci sociálně patologických je
využívána řada osvědčených nástrojů, jako jsou adaptační a sportovní kurzy, tematicky
zaměřené přednášky a sportovní aktivity posilující sounáležitost žáků se školou. Vznik lé
případy rizikových jevů jsou řešeny individuálně ve spolupráci s třídními učiteli a rodiči
na výchovných komisích.
Výsledky vzdělávání žáků jsou pravidelně sledovány na jednáních pedagogické rady.
Záznamy z jednání pedagogické rady však zůstávají v rovině konstatování a mají převážně
statistickou povahu, chybí tak systematická analýza příčin neúspěchu žáků včetně přijetí
vhodných opatření. K objektivnímu posouzení dosažené míry znalostí a vědomostí stanovily
oborové komise minimální počet známek v jednotlivých předmětech a jejich váhu. Úroveň
vlastního hodnocení a podmínky klasifikace jsou však plně v kompetenci každého
vyučujícího, což se projevuje v rozdílném hodnocení žáků v průběhu vzdělávání a velkým
rozdílem v klasifikaci jednotlivých učitelů. Ve školním roce 2021/2022 ukončilo klasifik ac i
ke 30. 6. pouze 77 % žáků.
Významným ukazatelem kvalitativního rozvoje žáků je jejich úspěšnost u maturitníc h
zkoušek. Výsledky žáků při ukončování studia u maturitních zkoušek korespondují
se studijními předpoklady žáků, průběžnými výsledky a jejich motivací ke vzdělává ní.
V celostátním srovnání s danou skupinou oborů dosahují žáci, kteří uspěli u maturitní
zkoušky, ve sledovaném období srovnatelných nebo lepších výsledků, v anglickém jazyce
pak dlouhodobě výrazně lepších výsledků. V profilové části maturitní zkoušky uspějí
obvykle všichni žáci, pouze jednotlivci neprospějí převážně v dílčích částech zkoušky
z českého nebo cizího jazyka.
Škola cíleně podporuje konkurenceschopnost a uplatnitelnost žáků na trhu práce,
zprostředkovává jim další profesní specializované kurzy. Absolventi školy nacházejí velmi
dobré uplatnění, avšak pouze čtvrtina z nich se danému oboru dále věnuje.




                                            5/8
                                         Závěry
Vývoj školy
- škola si udržuje vysoký standard kvality odborného vzdělávání a stabilní naplněnost
  počtu žáků a tříd,
- vedení školy průběžně zlepšuje materiálně technické zázemí pro vzdělávání,
- ředitel inovoval odbornou složku ŠVP,
- přetrvává nižší účinnost kontrolních mechanizmů.
Silné stránky
- dlouhodobá spolupráce s četnými sociálními partnery a výběr smluvních pracovišť
  umožňuje realizaci odborného vzdělávání na velmi vysoké úrovni,
- účinná podpora jazykových, komunikačních a odborných dovedností žáků
  prostřednictvím široké nabídky, časové dotace výuky druhého cizího jazyka i možností
  zahraničních stáží,
- propojení teorie s praxí formou praktické přípravy a projektových dní podporuje rozvoj
  pracovních kompetencí, kompetencí žáků k řešení problémů a zvyšuje jejich
  uplatnitelnost na trhu práce.
Slabé stránky
- efektivitu prováděné hospitační činnosti snižuje absence konkrétních doporučení
  vedoucích ke zlepšení kvality vzdělávacího procesu,
- rozdílná kvalita vzdělávání, převažující frontální organizace práce, méně efektivní
  metody a formy výuky a nízká míra aktivizace žáků a zohlednění jejich individuál níc h
  vzdělávacích potřeb v části teoretického vyučování,
- nedostatečné zaměření dalšího vzdělávání         pedagogických   pracovníků   na oblast
  inovativních metod a forem výuky,
- poradenské služby nejsou systematicky zajišťovány, chybí dostatečná informova no st
  pedagogů o nastavených podpůrných opatření žáků, včetně metodické podpory i jednotný
  systém pomoci žáků s odlišným mateřským jazykem,
- předčasné odchody žáků ze vzdělávání.
Doporučení pro zlepšení činnosti školy
-   provádět hospitační činnost systematicky a na jejím základě přijímat konkrétní opatření
    či doporučení a průběžně vyhodnocovat jejich účinnost, poskytovat vyučujícím objektivní
    zpětnou vazbu o kvalitě jejich práce včetně adekvátní metodické podpory,
- efektivně pracovat se závěrem vyučovacích hodin, důsledně zařazovat shrnutí probraného
  učiva, hodnotit, zda bylo dosaženo daného vzdělávacího cíle,
- cíleně sestavovat DVPP se zaměřením na aktivizační metody a formy výuky, organizac i
  práce v hodině a na využití formativních prvků hodnocení,
- diferencovat výuku s ohledem na rozvoj individuálních potřeb žáků, odstraňovat
  vzdělávací deficity vzniklé u jednotlivých žáků,
- zkvalitnit poskytování poradenských služeb, nastavit metodickou podporu učitelů
  při práci se žáky se SVP a OMJ, pravidelně vyhodnocovat účinnost poskytovanýc h
  podpůrných opatření,

                                            6/8
- na úrovni školy přijímat preventivní opatření pro předčasné ukončování vzdělávání žáků,
  průběžně vyhodnocovat jejich účinnost.



            Seznam dokladů, o které se inspekční zjištění opírají
 1.   Koncepce rozvoje školy
 2.   Školní řád a vnitřní řád školní jídelny-výdejny účinný k termínu inspekční činnosti
 3.   Školní vzdělávací program, včetně dodatků a aktualizací oboru 65-42-M/01
      Hotelnictví, účinný pro vzdělávání žáků 1. až 4. ročníku ve školním roce 2022/2023
 4.   Třídní knihy vedené ve školním roce 2021/2022 a 2022/2023 k termínu inspekční
      činnosti
 5.   Dokumentace koordinátorek v oblasti výchovného poradenství a prevence vedené
      k termínu inspekční činnosti
 6.   Záznamy z pedagogických rad ve školních rocích 2021/2022 a 2022/2023 k termínu
      inspekční činnosti
 7.   Doklady o přijímání a o ukončování vzdělávání (vybraný kontrolní vzorek)
 8.   Rozvrh vyučovacích hodin ve školním roce 2022/2023
 9.   Zápisy z předmětových komisí za sledované období k termínu inspekční činnosti
10.   Školní matrika v elektronické podobě vedená k termínu inspekční činnosti
11.   Výroční zpráva o činnosti školy ve školním roce 2021/2022
12.   Personální dokumentace pedagogických pracovníků k termínu inspekční činnosti
      (vybraný kontrolní vzorek)



                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Pražský inspektorát, Arabská
683, 160 66 Praha 6, případně prostřednictvím datové schránky (g7zais9), nebo
na e-podatelnu csi.a@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




                                           7/8
Složení inspekčního týmu a datum vyhotovení inspekční zprávy

Titul, jméno, příjmení, funkce
 Ing. Stanislava Grundová, školní
 inspektorka, vedoucí inspekčního týmu            ………………………..

 Mgr. Hana Vejrážková, školní inspektorka
                                                  ………………………..
 MgA. Naděžda Ostřanská, školní
 inspektorka                                      ………………………..

 Bc. Šárka Snížková, kontrolní pracovnice
                                                  ………………………..
 Vladimíra Příhodová, přizvaná osoba –
 odborník na vzdělávání v gastronomických
 oborech
                                                  ………………………..




V Praze 3. 1. 2022




                                            8/8
