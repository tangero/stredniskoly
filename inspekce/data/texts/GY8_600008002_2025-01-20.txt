                               Česká školní inspekce
                               Jihočeský inspektorát
                        Dukelská 23, 370 01 České Budějovice
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIC-1374/24-C
                                      Sp. zn. ČŠIC-S-256/24-C


Název                               Gymnázium, České Budějovice, Jírovcova 8
Sídlo                               Jírovcova 8, 370 01 České Budějovice
E-mail                              gymji@gymji.cz
IČO                                 60 076 101
Identifikátor                       600 008 002
Právní forma                        příspěvková organizace
Zastupující                         Mgr. Pavel Kavřík
Zřizovatel                          Jihočeský kraj
Místo inspekční činnosti            Jírovcova 1788, České Budějovice
Inspekční činnost na místě          20. 1. 2025 − 23. 1. 2025

Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle ustanovení § 174 odst. 2 písm. a), b) a c) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.


                                         Charakteristika
Gymnázium, České Budějovice, Jírovcova 8 (dále škola) vykonává činnost střední školy
a poskytuje střední vzdělání s maturitní zkouškou v osmiletém oboru vzdělání 79-41-K/81
Gymnázium a čtyřletém oboru vzdělání 79-41-K/41 Gymnázium v denní formě. Škola se
zaměřuje na rozšířenou výuku matematiky a přírodovědných předmětů, v této oblasti
dosahuje dlouhodobě výborných výsledků. Kapacita školy je naplněna, k termínu inspekce
navštěvovalo školu 450 žáků v 15 třídách.
                         Hodnocení podmínek vzdělávání
Řízení školy vychází z jasné organizační struktury, která jednoznačně vymezuje kompetence
a povinnosti jednotlivých pracovníků. Strategie rozvoje školy je realisticky nastavená,
od poslední inspekční činnosti se škola zaměřila především na modernizaci výuk y,
zkvalitňování materiálních podmínek vzdělávání a spolupráci s externími partnery.
Stanovené koncepční cíle se postupně daří naplňovat, na jejich realizaci se podílejí všichni
aktéři vzdělávání. Kontrolní činnost je promyšlená, na základě zjištěných nedostatků jsou
přijímána odpovídající opatření, vyhodnocení jejich účinnosti však bylo v některých
případech spíše formální. Pravidelná hospitační činnost vedení školy je systematická,
průběžně hodnotí práci pedagogických pracovníků a poskytuje jim potřebnou zpětnou
vazbu.
Další vzdělávání pedagogických pracovníků zahrnuje všechny vzdělávací oblasti, vychází
z aktuálních potřeb školy identifikovaných na jednáních předmětových komisí a zohledňuje
také zájem jednotlivých vyučujících. Pedagogický sbor prochází postupnou generační
obměnou, proto je důraz kladen na profesní růst pedagogů, v části sledovaných hodin
se pozitivně projevilo systematické vzdělávání pedagogů v oblasti aktivizujících forem
a metod práce a formativního hodnocení. K posilování kvality vzdělávání a předávání
zkušeností mezi pedagogy rovněž přispívají vzájemné hospitace i tandemová výuka. Vedení
školy se systematicky věnuje evaluaci vzdělávacího procesu i školního klimatu, jedním
z podkladů jsou informace a podněty získávané od žáků i pedagogů formou dotazníkové ho
šetření. Na vytváření příznivého školního klimatu se účinně podílí i studentský parlament.
V souladu se strategií rozvoje ředitel školy aktivně získává další finanční zdroje z řady
projektů. Takto získané finance využila škola zejména na podporu vzdělávání (projektové
dny, zájmové kroužky, výjezdy do zahraničí, další vzdělávání pedagogů atd.) i na
modernizaci materiálně-technického zázemí. Úpravy vnitřních a vnějších prostor zkvalitnily
pracovní podmínky žáků i pedagogů, posílily možnost sportování i relaxace.
Škola dlouhodobě spolupracuje s řadou vysokých škol a významných partnerů z oblasti vědy
a výzkumu. V rámci úzkého partnerství s Jihočeskou univerzitou a Biologickým centrem
Akademie věd ČR se uskutečňují stáže žáků školy, odborné přednášky a workshopy,
společné aktivity tak umožňují rozvíjet specifické nadání žáků a předávat nejnovějš í
poznatky vědy žákům i učitelům školy. Přínosná je spolupráce s řadou regionálníc h
a nadregionálních firem technického zaměření. Občanské sdružení Spolek pro vědu, kulturu
a sport podporuje rozvoj školních i mimoškolních aktivit s cílem prohloubit péči
o talentované žáky. Škola se také cíleně zaměřila na rozvoj vzájemných vztahů se zákonnými
zástupci, a to především formou společných aktivit. Důraz je kladen i na spolupráci
se základními školami, kromě řady projektových dnů a dalších společných aktivit organizuje
škola pro talentované žáky základních škol korespondenční matematický seminář. Škola je
rovněž přirozeným centrem předmětových soutěží, ve spolupráci s Domem dětí a mládeže
České Budějovice zaštiťuje prostorově i personálně krajská kola matematické, fyziká lní
a chemické olympiády. Dlouhodobé reciproční vztahy s několika partnerskými zahranič ními
školami a spoluúčast gymnázia v mezinárodních projektech přispívají k mobilitě žáků
i učitelů, rozvoji jazykových dovedností a k výměně zkušeností.


                          Hodnocení průběhu vzdělávání
Sledovaná výuka svou náročností odpovídala věku i schopnostem žáků, ve vyšších ročnících
směřovala k efektivní přípravě na maturitní zkoušku. Učivo navazovalo na předchozí


                                            2/6
znalosti a zkušenosti žáků, bylo propojováno s reálnými situacemi a vyučující dbali na jeho
názornou prezentaci. Respektující způsob komunikace mezi žáky a pedagogy i dodržování
nastavených pravidel se pozitivně odrážely v pracovní atmosféře podporující učení. Použité
formy a metody práce zpravidla napomáhaly realizovat stanovené vzdělávací cíle. Výuka
cizích jazyků probíhala výhradně v cílovém jazyce, propojování probíraných témat s jejich
využitím v reálné komunikační situaci podpořilo aktivní užití slovní zásoby i vzájemno u
interakci žáků. Zařazení efektivních kooperativních činností, stejně jako prožitkového
či problémového učení vytvářely prostor pro aktivní učení žáků včetně prohlubová ní
dovedností při řešení praktických úloh. Tandemová výuka podporovala v početných třídách
užší interakci mezi učitelem a žáky i aktivní zapojení žáků do výuky. Naopak hodiny
s převažujícím výkladem a vysvětlováním, popř. samostatnou prací příliš neposkytovaly
žákům dostatek možností pro jejich aktivitu a rozvoj komunikativních dovedností.
Ve většině hodin chyběla diferenciace zadávaných úkolů, která by umožňovala plné využití
vzdělávacího potenciálu žáků a jejich specifických zájmů. V některých sledovanýc h
hodinách také nebyla věnována dostatečná pozornost rozvoji čtenářské gramotnosti, chyběla
práce s různými zdroji informací a aktivity podněcující kritické myšlení žáků. Dosahování
vzdělávacích cílů bylo účelně podporováno využitím digitálních technologií a sdíleného
online prostředí, které se osvědčilo při domácí přípravě žáků i jako úložiště výukovýc h
materiálů. Zpětná vazba byla poskytována hodnocením okamžitých výkonů, v některých
hodinách byly zdařile využity prvky formativního hodnocení jako prostředky podporující
učení. Přestože byla struktura hodin promyšlená, v části hodin bylo zaznamenáno nevhodné
časové rozvržení, které mělo za následek absenci závěrečného shrnutí učiva a zhodnocení
dosažených cílů učitelem či žáky.
Součástí vzdělávání je množství vzdělávacích aktivit nad rámec běžné výuky. Dlouholeto u
tradici má adaptační kurz globální výchovy, na jeho přípravě se podílejí pod vedením
pedagogů i starší žáci. Propojení environmentálního vzdělávání s aktivitami primární
prevence podporuje všestranný rozvoj žáků a vytváření zdravých vztahů mezi aktéry
vzdělávání. Na vysoké úrovni je obsahem i formou zpracování školní časopis. Významno u
motivací z hlediska rozvoje osobnosti a jazykové gramotnosti je spolupráce se zahranič ními
školami a účast žáků v programu Erasmus+. Při společných aktivitách i výjezdech
do zahraničí žáci uplatňují své jazykové a sociální dovednosti a podrobněji se seznamují
s reáliemi a jinými sociokulturními podmínkami. Velká část žáků skládá mezinárod ně
uznávané zkoušky z anglického jazyka na úrovni B2 až C2 a nahrazuje jimi profilovou část
maturitní zkoušky. Žáci se rovněž aktivně zapojují do projektu Cena vévody z Edinburghu
(DofE), někteří již dosáhli nejvyšší, zlaté úrovně. Účast žáků v projektech, soutěžích,
kulturních akcích, kurzech, charitativních a dobrovolnických aktivitách posiluje všestranný
osobnostní rozvoj žáků a přispívá k prevenci rizikového chování.


                         Hodnocení výsledků vzdělávání
Škola se dlouhodobě prezentuje zaměřením na přípravu ke studiu na vysoké škole a s tím
související náročností studia. Individuální a skupinové výsledky vzdělávání žáků zjišťuje
škola obvyklými způsoby, především formou písemného a ústního zkoušení. Zákonní
zástupci jsou o prospěchu žáků průběžně informováni prostřednictvím sdíleného
elektronického informačního systému, jehož nastavení podporuje vzájemnou efektivní
komunikaci všech aktérů vzdělávání. V některých předmětech využívá škola ke sledování
vzdělávacího posunu žáků vstupní a semestrové testy, jejich výsledky jsou podkladem pro
nastavení dalších vzdělávacích strategií. Žáci školy dosahují v průběhu vzdělává ní
výborných výsledků, na konci školního roku 2023/2024 prospělo 47 % žáků


                                           3/6
s vyznamenáním, zbývající žáci prospěli. Tato úspěšnost žáků je významnou měro u
ovlivňována vysokou úrovní studijních předpokladů a jejich motivací ke studiu. Výsledky
vzdělávání žáků jsou systematicky analyzovány vedením školy a projednávány
pedagogickou radou i předmětovými komisemi, případný školní neúspěch či kázeňské
problémy jsou řešeny se žáky, popř. se zákonnými zástupci. Ke zlepšení výsledků v případě
menší úspěšnosti mohou žáci využít doučování či individuální konzultace.
Přínosná je činnost školního poradenského týmu ve složení výchovná poradkyně, školní
metodička prevence a školní psycholožka. Pro vzdělávání žáků se speciálními vzdělávac ími
potřebami a žáků mimořádně nadaných vytváří škola vhodné podmínky, podpůrná opatření
poskytuje v souladu s doporučeními školských poradenských zařízení. K termínu inspekční
činnosti navštěvovali školu tři mimořádně nadaní žáci, rozvoj jejich specifického nadání
podporuje škola individuálně, zejména formou akcelerace vzdělávání v některých
předmětech. Díky vhodně nastaveným pravidlům pro hodnocení žáků v případě absence
a jejich důslednému uplatňování se škole daří udržovat na nízké úrovni počet zameškanýc h
hodin. Výskyt rizikového chování je minimální, z výchovných opatření výrazně převažují
pochvaly za reprezentaci školy.
Důležitým ukazatelem kvality poskytovaného vzdělávání je úspěšnost žáků při ukončování
vzdělávání. Výsledky maturitních zkoušek škola systematicky sleduje a z podrobné analýzy
vyplývá, že ve většině případů výsledky u maturitní zkoušky korespondují s hodnocením
žáků v průběhu vzdělávání. Při ukončování vzdělávání vykazuje škola dlouhodobě
nadprůměrné výsledky v porovnání se školami daného oboru vzdělání v kraji i republice.
Např. ve školním roce 2023/2024 dosáhli žáci osmiletého studia v didaktických testech
z anglického jazyka průměrný skór 96,9 % a žáci čtyřletého studia 95,3 %. Od poslední
inspekční činnosti se zvýšil počet žáků maturujících z matematiky, žáci osmiletého studia
dosáhli průměrný skór 89,4 % a žáci čtyřletého studia 76,4 %. Velká část žáků skládá
z anglického jazyka mezinárodně uznávané zkoušky na úrovni B2 až C2 a nahrazuje jimi
profilovou část maturitní zkoušky. Součástí profilové části maturitní zkoušky je také zkouška
formou obhajoby maturitní práce, téma si žáci vybírají podle svého zájmu a při jeho
zpracování rozvíjejí své specifické nadání.
Škola různými formami podporuje rozvoj specifického nadání a zájmů svých žáků.
Na úspěších žáků v jednotlivých soutěžích se podílí mj. dlouhodobá systematická práce
pedagogů, široká nabídka volitelných předmětů a dalších aktivit školy včetně zájmovýc h
kroužků. Přínosná je také spolupráce s Centrem pro talentovanou mládež. Žáci školy
se aktivně zapojují do olympiád a soutěží ve všech vzdělávacích oblastech a dosahují
výborných výsledků na krajské, celostátní i mezinárodní úrovni. Aktuálním úspěchem
v tomto školním roce je 1. místo v Jihočeském kraji a zároveň 27. místo na světě
v mezinárodní soutěži Best in English. V uzavřeném školním roce byl nejvýraznějš ím
úspěchem zisk stříbrné medaile v týmové soutěži a bronzové medaile v individuální soutěži
v mezinárodním kole Geologické olympiády a 1. místo v týmové soutěži European
Olympiad of Experimental Science (oblast biologie).
Škola dlouhodobě sleduje úspěšnost absolventů školy v průběhu dalšího studia a následně
jejich uplatnění na trhu práce. Informace získávané zejména při každoročním setkávání
s absolventy využívá škola efektivně v kariérovém poradenství. Téměř všichni absolventi
pokračují ve studiu na vysokých školách, nejčastěji s lékařským, právnickým, technick ým
a ekonomickým zaměřením.




                                            4/6
                                         Závěry
Vývoj školy
– Vedení školy se zaměřilo na posilování kvality výuky, provádí systematickou analýzu
  vzdělávacích výsledků žáků a evaluaci vzdělávacího procesu.
– Byla posílena spolupráce pedagogů v rámci předmětových komisí, tandemové výuky
  i vzájemných hospitací.
– Škola se zapojila do víceletého vzdělávání pedagogů v oblasti formativního hodnocení.
– Vedení školy vytváří podmínky pro wellbeing.
– Škola se opět aktivně účastní projektu Erasmus+.
– Byl založen studentský parlament.
– Začal být vydáván školní časopis.
– Proběhla další modernizace      materiálně-technických podmínek a rozšíření prostor
  pro vzdělávání.
Silné stránky
– Intenzivní a dlouhodobá spolupráce školy s množstvím externích partnerů v souladu
  s profilací školy významným způsobem podporuje rozvoj osobnosti žáků a jejich
  úspěšnost v průběhu dalšího studia. (1.5)
– Vedení školy systematicky podporuje další profesní rozvoj a spolupráci pedagogů
  s důrazem na vysokou kvalitu poskytovaného vzdělávání. (2.3)
– V souladu s profilací školy dosahují žáci v průběhu vzdělávání výborných průběžnýc h
  výsledků. (5.2)
– Škola systematicky a cíleně podporuje účast žáků v odborně zaměřených soutěžích
  i olympiádách, žáci dosahují v tomto směru výborných umístění ve vyšších kolech včetně
  republikové a mezinárodní úrovně. (5.2)
– Široké spektrum vzdělávacích aktivit nad rámec školních vzdělávacích programů
  systematicky podporuje rozvoj specifických zájmů a nadání žáků. (5.3)
– Škola má nastavený systém sledování a vyhodnocování výsledků vzdělávání žáků
  v průběhu studia i při jeho ukončování. Pravidelná setkávání s absolventy školy efektivně
  využívá v kariérovém poradenství. (5.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Chybějící diferenciace v průběhu vyučovacích hodin neumožňuje plně využít specifické
  zájmy žáků a jejich studijní potenciál. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Příklady inspirativní praxe
– Důraz kladený na environmentální vzdělávání a jeho propojení s aktivitami primární
  prevence podporuje všestranný rozvoj žáků a vytváření zdravých vztahů mezi aktéry
  vzdělávání.


                                            5/6
Doporučení pro zlepšení činnosti školy
– V průběhu vyučovacích hodin využívat diferenciaci s důrazem na využití specifick ýc h
  zájmů žáků a jejich studijního potenciálu.
– Zaměřit se na účelnější využívání čtenářské gramotnosti napříč vyučovanými předměty.
– Rozvíjet komunikativní kompetence s cílem posílit argumentační schopnosti žáků.


                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


              Seznam dokladů, o které se inspekční zjištění opírají
 1.   Základní dokumenty školy (zřizovací listina, výpis z rejstříku škol a školských
      zařízení, potvrzení ve funkci ředitele), stav k termínu inspekční činnosti
 2.   Dokumentace k řízení a kontrole, školní rok 2023/2024 a 2024/2025 k termínu
      inspekční činnosti
 3.   Povinná dokumentace podle § 28 školského zákona

                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.

Složení inspekčního týmu a datum vyhotovení inspekční zprávy

 Mgr. Renata Pechoušková, školní inspektorka, vedoucí inspekčního týmu
 Mgr. Marie Adamová, školní inspektorka
 Mgr. Bc. Jana Cipínová, školní inspektorka
 Mgr. Lenka Petrová, školní inspektorka
 Bc. Jiřina Svobodová, kontrolní pracovnice
10. 2. 2025


                                          6/6
