                                     Česká školní inspekce
                                      Pražský inspektorát
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIA-1773/23-A


Název                               Meridian česko-britská základní škola, s.r.o.
Sídlo                               Třeboradická 1110/51, Kobylisy, 182 00 Praha 8
E-mail                              info@meridianedu.cz
IČO                                 11763345
Identifikátor                       691015856
Právní forma                        Společnost s r.o.
Zastupující                         PhDr. Michal Hájek
Zřizovatel                          Společníci Meridian česko-britská základní škola, s.r.o.
Místo inspekční činnosti            Frýdlantská 1350/1, Kobylisy, 182 00 Praha 8
Inspekční činnost na místě          30. 5. 2023 − 31. 5. 2023


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného základní školou podle
§ 174 odst. 2 písm. b) a c) zákona č. 561/2004 Sb., o předškolním, základním, středním,
vyšším odborném a jiném vzdělávání (školský zákon), ve znění pozdějších předpisů.
Inspekční činnost podle § 174 odst. 7 školského zákona.




                                         Charakteristika
Právnická osoba Základní škola Meridian česko-britská základní škola, s.r.o. (dále „škola“
nebo „instituce“) poskytuje vzdělání a školské služby v základní škole (dále „ZŠ“), školní
družině a školní jídelně-výdejně od školního roku 2022/2023.
Vzdělávání se zaměřuje na komplexní rozvoj osobnosti žáků s respektem k jejich
individuálním možnostem a potřebám. V souladu se zaměřením školy je účelně využita
disponibilní časová dotace pro výuku anglického jazyka. Rozvoj jazykových dovedností
žáků dále podporuje zapojení rodilých mluvčí do jazykového vzdělávání. V účelně
vytvořeném bilingvním prostředí žáci přirozeně získávají každodenní zkušenosti
s anglickým jazykem. Profilaci školy podporuje i velmi úzká spolupráce s partnerskou
mezinárodní školou. Na dopolední vyučování navazuje činnost školní družiny.
Škola poskytovala k 30. 9. 2023 vzdělávání 4 žákům v 1. ročníku. Nabídku zájmového
vzdělávání realizovaného v jednom oddělení školní družiny využívají všichni žáci školy.


                          Hodnocení podmínek vzdělávání
Systém řízení školy se postupně utváří. Ředitel školy (dále „ředitel“) efektivně využívá své
dlouholeté řídicí zkušenosti v mezinárodní škole. Jeho hlavní prioritou je zajištění kvalitního
vzdělávání v českém a anglickém jazyce, podpora pozitivního pracovního klimatu,
bezpečného prostředí pro výuku a otevřenou komunikaci všech aktérů vzdělává ní.
Stanovené koncepční záměry vycházejí z aktuálních podmínek a potřeb instituce, průběžně
se je daří naplňovat.
Organizační struktura odpovídá velikosti a charakteru školy. Část řídicích kompetencí,
především v oblasti organizace a průběhu vzdělávání, delegoval ředitel na své dva zástupce.
S pedagogickou radou projednává stěžejní záležitosti týkající se výchovně- vzdělávac ího
procesu i vzdělávacích výsledků žáků. Zpětnou vazbu o plnění úkolů a chodu instituce
získává vedení školy v každodenní řídící práci osobním kontaktem s pedagogy, žáky a jejich
rodiči.
Hospitační a kontrolní činnost průběžně provádí především zástupkyně ředitele. Kontrolní
systém zatím není zcela funkční, což se projevilo některými didaktickými nedostatky
ve školní družině, např. nevhodným rozložením aktivit. Většina učitelů si účelně poskytuje
zpětnou vazbu i v rámci vzájemných hospitací.
Personální podmínky umožňují realizaci vzdělávacích programů. Výsledkem personální
práce ředitele je motivovaný pedagogický tým. Vzdělávání zajišťuje 9 pedagogů, téměř
polovina z nich je nekvalifikovaných nebo s kratší pedagogickou praxí. Část pedagogů
včetně rodilých mluvčí zajišťuje také vzdělávání ve školní družině a mimoškolní aktivity
(např. kroužky). Další vzdělávání pedagogických pracovníků vychází zejména z potřeb
školy. Plánované i absolvované vzdělávací semináře zohledňují požadavky vedoucí
k naplňování školního vzdělávacího programu, např. vzdělávání zaměřené na aplikaci písma
Comenia Script ve výuce.
Kvalitu vzdělávacího procesu pozitivně ovlivňují realizované partnerské vztahy. Četné
formy spolupráce a komunikace vedení školy se zákonnými zástupci vytvářejí prostor
pro přenos podnětů a umožňují aktivní zapojení zákonných zástupců žáků do života školy.
Přínosná je i úzká spolupráce s mezinárodní česko-britskou školu, která má sídlo ve stejném
areálu. Přirozeným setkáváním a kooperací žáků dochází k vytváření vzájemnýc h
komunitních vazeb i získávání pozitivních prosociálních kompetencí.
Finanční a materiální podmínky postačují k zajištění chodu školy a k realizaci školního
vzdělávacího programu. Škola má dostatek učebních pomůcek, které průběžně doplňuje.
Kmenové učebny a další prostory školy jsou koncipovány tak, aby podporovaly vzdělává ní.
Školní družina využívá po skončení výuky prostory tříd. Absenci tělocvičny pro výuku
tělesné výchovy a sportovní aktivity škola kompenzuje pronájmem tělocvičny a využitím


                                             2/5
školního hřiště. V rámci podpory zdravého životního stylu škola dbá na každodenní pobyt
žáků na čerstvém vzduchu. K relaxaci žáků i k dalším aktivitám je efektivně využívá no
školní hřiště a zahrada, kde je prostor jak pro odpočinek žáků během přestávek, tak i prostor
pro venkovní výuku a volnočasové aktivity.
Škola zajišťuje stravování pro žáky ve školní jídelně-výdejně. Poskytovaná strava je
vyvážená, s dostatkem zeleniny a ovoce, podporuje zdravou životosprávu žáků.


                          Hodnocení průběhu vzdělávání
Společným znakem vzdělávání je přátelská, respektující atmosféra, vzájemná důvěra,
vstřícná komunikace a empatický přístup pedagogů k žákům. Organizace výuky, její
personální zajištění a počet žáků umožňovaly maximální využití individuálního přístupu
ve vzdělávání.
Vyučující vytvářeli prostor pro vlastní vyjádření žáků a poskytovali jim dostatek času
k práci. Ve sledované výuce učitelé účelně zařazovali frontální výuku s řízeným
rozhovorem, samostatnou práci i práci ve dvojicích. Ve většině hospitovaných hodin zvolené
didaktické postupy dostatečně zohledňovaly zásady a cíle stanovené ve vzdělávac ím
programu. Klidný přístup pedagogů navodil podnětné pracovní klima. Tempo výuky bylo
přiměřené schopnostem žáků. Čas vyučovací hodiny byl většinou účelně využit, mezi
jednotlivými činnostmi nedocházelo k prodlevám.
Rozvoj jazykové gramotnosti žáků podporuje multikulturní prostřední školy i vhodně
zvolené metody a formy výuky, např. bilingvní vedení části vyučovacích hodin. Každodenní
přirozená komunikace s rodilým mluvčím vytváří velmi dobré základy pro další rozvoj
komunikačních dovedností žáků v anglickém jazyce.
Kvalitu vzdělávacího procesu v některých případech snižovaly dílčí metodické a didaktické
nedostatky související s nižší mírou pedagogických zkušeností učitelů, např. nedostatečná
formulace vzdělávacího cíle, nevyužití didaktického závěru vyučovací hodiny ke shrnutí
učiva a k sebehodnocení žáků, které by podpořilo schopnost jejich sebereflexe.
Školní družina zajišťuje zájmové vzdělávání v odpoledních blocích formou široké škály
kroužků. Žáci si volí vlastní program, který nejlépe odpovídá jejich zájmu a který umožňuje
dále rozšiřovat a prohlubovat jejich vědomosti a dovednosti. V zájmovém vzdělávání však
nebyly zařazeny odpočinkové a klidové aktivity, které by poskytly žákům prostor pro
relaxaci.


                          Hodnocení výsledků vzdělávání
Naplňování očekávaných výstupů školního vzdělávacího programu je systematick y
ověřováno. Průběžné sledování dílčích učebních pokroků žáků slouží jako podklad pro
hodnocení, současně pomáhá identifikovat oblasti učiva, na které je potřeba zaměřit
pozornost v dalším období. Při případných prospěchových výkyvech či zhoršení prospěchu
je žákům poskytována intenzivní individuální podpora přímo ve vyučovacím procesu,
pro domácí přípravu jim učitelé zadávají individualizované úlohy, v případě potřeby nabízejí
doučování.
Žákovská výběrová portfolia využívá škola jako další nástroj dokládající učební pokrok
a výsledky vzdělávání žáků. Pedagogové je používají v hlavních předmětech a žáci tak jsou
systematicky vedeni k tomu, aby obsah portfolia byl součástí hodnocení a přispíva l
k seberegulaci a uvědomění si míry osvojených dovedností.


                                            3/5
Zákonní zástupci jsou s výsledky vzdělávání žáků podrobně seznamováni prostřednictvím
elektronického systému, třídních schůzek a individuálních konzultací.
Škola průběžně identifikuje individuální potřeby žáků se speciálními vzdělávac ími
potřebami a odlišným mateřským jazykem. Poskytuje jim podporu formou prvotní
pedagogické diagnostiky. Na základě doporučení školských poradenských zařízení realizuje
i některá další podpůrná opatření, např. plány pedagogické podpory, které pravidelně
vyhodnocuje.
Prevence sociálně patologických jevů je založena na komplexním průběžném monitor ingu
klimatu školy a vzájemné interakci mezi žáky, což umožňuje včas podchytit případné
patologické jevy a zaměřit výchovně vzdělávací proces a preventivní programy na aktuální
problémy. Pozitivní roli sehrává rodinné prostředí, charakter malé školy a účinně nastavené
mechanismy zaměřené na budování pozitivních vztahů mezi jednotlivými aktéry vzdělává ní.
Dobrou úroveň sociálního a osobnostního rozvoje žáků dokládá bezproblémové chování
žáků a slušné vystupování zaznamenané v hospitovaných hodinách i o přestávkách.


                                          Závěry
Silné stránky
-   efektivní naplňování profilace školy v oblasti jazykového vzdělávání a komplexní
    podpory jazykové gramotnosti,
-   účinná podpora sociálního a osobnostního rozvoje žáků včetně motivace k dosahování
    dobrých výsledků
Slabé stránky a/nebo příležitosti ke zlepšení
-   nedostatečné využití didaktického závěru vyučovací hodiny           ke shrnutí   učiva,
    vyhodnocení splnění vzdělávacího cíle a k sebehodnocení žáků,
-   menší prostor pro klidově a relaxační aktivity ve školní družině.
Doporučení pro zlepšení činnosti školy
-   pracovat efektivně se závěry vyučovacích hodin, poskytovat prostor pro závěrečné
    shrnutí a vyhodnocení vzdělávacího cíle,
-   vhodně zařazovat odpočinkové a zájmové činnosti ve školní družině s cílem poskytnout
    žákům nejen prostor pro relaxaci, vést je ke správnému využití volného času.
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


             Seznam dokladů, o které se inspekční zjištění opírají
    1. Jmenovací dekret ředitele ze dne 23. 9. 2021
    2. Povolení MŠMT výuky některých předmětů v cizím jazyce dle ŠVP z února 2022 –
       č.j. 001022022
    3. Školní vzdělávací program platný k termínu inspekční činnosti
    4. Školní vzdělávací program školní družiny platný k termínu inspekční činnosti
    5. Školní řád platný k termínu inspekční činnosti



                                             4/5
   6. Vnitřní řád školní družiny platný k termínu inspekční činnosti
   7. Koncepce rozvoje školy
   8. Záznamy z pedagogických rad školy za školní rok 2022/2023 k termínu inspekční
       činnosti
   9. Dokumentace žáků se SVP
   10. Třídní kniha vedená ve školním roce 2022/2023
   11. Školní matrika vedená k termínu inspekční činnosti
   12. Strategie předcházení školní neúspěšnosti
   13. Školní program poradenských služeb
   14. Preventivní plán školy
   15. Krizový plán



                                         Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Pražský inspektorát, Arabská
683, 160 66 Praha 6, případně prostřednictvím datové schránky (g7zais9), nebo na
e-podatelnu csi.a@csicr.cz s připojením elektronického podpisu, a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Titul, jméno, příjmení, funkce
 Mgr. Kateřina Poláková, školní
 inspektorka, vedoucí inspekčního týmu

 Mgr. Martina Linhartová, školní
 inspektorka

 Bc. Hana Vejdovská, kontrolní pracovnice




Datem vyhotovení inspekční zprávy se rozumí datum posledního podpisu člena inspekčního
týmu.


                                            5/5
