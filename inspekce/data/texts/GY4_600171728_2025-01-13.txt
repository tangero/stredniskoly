CSI0X00D8LUZ




                                  Česká školní inspekce
                                 Středočeský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                           Čj. ČŠIS-72/25-S
                                       Sp. zn. ČŠIS-S-661/24-S


Název                               Sportovní gymnázium, Kladno, Plzeňská 3103
Sídlo                               Plzeňská 3103, 272 01 Kladno
E-mail                              sgagy@volny.cz
IČO                                 61 894 737
Identifikátor                       600 171 728
Právní forma                        příspěvková organizace
Zastupující                         Mgr. Květoslava Havlůjová
Zřizovatel                          Středočeský kraj
Místo inspekční činnosti            Plzeňská 3103, Kladno
Inspekční činnost na místě          13. 1. − 16. 1. 2025

Inspekční činnost byla zahájena předložením pověření k inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání podle přísluš nýc h
školních vzdělávacích programů (dále „ŠVP“), jejich naplňování a souladu s právními
předpisy a rámcovým vzdělávacím programem podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů.


                                         Charakteristika
Příspěvková organizace (dále „škola“ nebo „gymnázium“) vykonává činnost střední školy
a školní jídelny. Ve škole se k 30. 9. 2024 vzdělávalo 682 žáků (naplněnost 95 %) v denní
formě vzdělávání v oborech středního vzdělání s maturitní zkouškou Gymnázium
se sportovní přípravou ve čtyřletém studiu (122 žáků) se zaměřením na atletiku, lední hokej,
volejbal, judo a plavání, Gymnázium ve čtyřletém studiu (108 žáků) a Gymnázium
v osmiletém studiu (452 žáků), v němž je realizována i rozšířená sportovní výuka. Počet
žáků ve všech oborech od předešlé inspekční činnosti v roce 2019 vzrostl.
K termínu inspekční činnosti škola vzdělávala 19 žáků se speciálními vzdělávac ími
potřebami (dále „SVP“). Škola eviduje sedm žáků s odlišným mateřským jazykem (dále
„OMJ“) s různou mírou jazykové bariéry.


                        Hodnocení podmínek vzdělávání
Ředitelka školy (dále „ředitelka“) působí ve funkci od října 2018. Od předchozí inspekční
činnosti postupně naplňuje reálně stanovené koncepční záměry zejména v oblasti zlepšování
materiálních a personálních podmínek vzdělávání ve vztahu ke sportovnímu zaměření školy.
Úspěšně podporuje všestranný rozvoj žáků, např. pestrou nabídkou volitelných předmětů,
specializovaných seminářů, tematických projektů nebo rozšiřujících vzdělávacích aktivit.
Vedení školy systematicky rozvíjí partnerské vztahy s různými kulturně vzdělávac ími
institucemi i školami obdobného zaměření včetně zahraničních, jež přispívají k profilac i
žáků i rozvíjení jejich individuálního potenciálu. Dlouhodobá spolupráce především
se sportovními kluby umožnuje soustavný rozvoj sportovního nadání žáků a promítá se
i do zvyšování jejich motivace ke studiu. Ředitelka podporuje aktivní zapojení žáků
do chodu školy prostřednictvím žákovského parlamentu.
Uplatňovaný systém řízení vychází z účelného delegování kompetencí pracovníkům
s přesným vymezením odpovědnosti za svěřenou oblast. Pedagogická rada a předmětové
komise aktivně plní roli poradních orgánů ředitelky. Vnitřní informační systém byl
zefektivněn využíváním on-line platformy. Vedení školy účelně získává podněty
ke zkvalitňování vzdělávání rovněž prostřednictvím dotazníkového šetření zadávaného
žákům i učitelům.
Začátkem školního roku 2024/2025 došlo ke změně zástupce ředitelky, jejímž důsledkem
byly úpravy rozvrhu vyučovacích hodin. V této souvislosti byly rovněž řešeny v některých
třídách i změny personálního zajištění zejména výuky anglického jazyka.
Nastavené kontrolní mechanismy jsou převážně funkční. Hospitační činnost vedení školy
a předsedů předmětových komisí zpravidla vyúsťuje v konkrétní doporučení pro zkvalitně ní
pedagogické práce. Přínosnou zpětnou vazbu získávají učitelé také v rámci inovova né ho
systému vzájemných hospitací. Z inspekčních zjištění je však patrné, že chybí pravidelné
vyhodnocování účinnosti přijatých opatření ke zlepšení výuky.
Od minulé inspekční činnosti se vedení školy podařilo zlepšit personální zajištění
vzdělávání. Došlo k částečné generační obměně pedagogického sboru. Téměř všichni
pedagogové splňují kvalifikační předpoklady, nekvalifikovaní učitelé si příslušným studiem
odbornou kvalifikaci doplňují. Sportovní příprava žáků je kvalitně zajištěna erudovanými
trenéry. Podpora začínajícím či nově nastupujícím učitelům je poskytována na úrovni vedení
školy i uvádějícím učitelem, popř. v rámci spolupráce v předmětových komisích.
Plánovité další vzdělávání pedagogických pracovníků vychází z jejich zájmu a potřeb školy.
Učitelé se účastnili ve školním roce 2023/2024 např. odborně zaměřených nebo jazykovýc h
seminářů, v menší míře však vzdělávání v oblasti využívání aktivizujících výukových metod
či managementu třídy včetně práce se žáky s náročným chováním.
Od předchozího inspekčního hodnocení došlo k personálnímu rozšíření a úpravě pravomocí
členů školního poradenského pracoviště, což umožnilo komplexní zajištění oblasti


                                           2/8
preventivně podpůrné péče, psychologické pomoci a kariérního poradenství. Doporučované
výchovně vzdělávací postupy a preventivní mechanismy jsou realizovány v úzké spolupráci
poradenských pracovníků s pedagogy a vedením školy. Nedílnou součástí poskytovanýc h
poradenských služeb je rovněž kooperace s odbornými pracovišti nebo externími subjekty.
K zabezpečení psychické pohody žáků a učitelů napomáhá působení školní psycholožky.
Vícezdrojové finanční prostředky jsou účelně využívány k systematickému zkvalitňo vá ní
materiálních podmínek vzdělávání nebo k zajištění vzdělávacích akcí či zahraniční mobility
žáků a učitelů aj. Ke kontinuálnímu zlepšení dochází v důsledku aktivního působení vedení
školy zejména v oblasti sportovně technického zázemí nebo v oblasti vybavení digitálním i
technologiemi.
Škola dbá na zajišťování bezpečného prostředí pro žáky, pravidelně je poučuje o dodržování
pravidel bezpečnosti a ochrany zdraví. Míra úrazovosti je nízká.


                          Hodnocení průběhu vzdělávání
Sledovaná výuka byla částečně ovlivněna mírou pedagogických zkušeností, účelným
využíváním aprobace, popř. osobním zaujetím pro vyučovaný předmět, což se projevovalo
v rozdílné úrovni metodické propracovanosti, dynamiky vyučovací hodiny i zapojení žáků
do procesu učení. Učitelé využívali ke splnění převážně znalostních a dovednostních cílů
nejčastěji kombinaci frontální výuky a samostatné práce žáků. Spolupráce žáků ve dvojici
či skupině byla účelně zařazována převážně jen na nižším stupni gymnázia. Při volbě
didaktických postupů i náročnosti úkolů vyučující obvykle zohledňovali specifika dané
věkové kategorie žáků. Na nižším stupni gymnázia zpravidla také respektovali zásady
psychohygieny propojením úkolů s pohybovými nebo relaxačními prvky. Ve výuce
převažovala pracovní atmosféra, učitelé dbali na dodržování nastavených pravidel nebo
s nimi vhodně pracovali. V přibližně polovině hodin byla velmi dobře zařazena práce
s chybou, např. při vzájemné korekci úkolu. V dělených hodinách a cvičeních nebo
spojených dvouhodinových blocích byla organizace výuky efektivně využita k procvičování
a upevňování učiva nebo vyvozování nové látky ve spolupráci se žáky, nácviku souvislé ho
písemného projevu podle stanovených kritérií či k rozvíjení cizojazyčných komunikač níc h
kompetencí žáků. Ve výuce bylo často učivo cíleně propojováno se zkušenostmi žáků
z běžného života, vhodně byly zařazovány mezipředmětové vztahy. Učitelé zpravidla
na nižším stupni gymnázia také využívali motivační ocenění žáků za práci v hodině.
V případě potřeby poskytovali žákům individuální dopomoc, žákům se SVP i dostatek času
pro splnění úkolů. Žáci s OMJ pracovali bez zjevné jazykové bariéry. Ve výuce byly obvykle
účelně využívány digitální technologie k podpoře názornosti výuky, k zařazení výukové
prezentace nebo videa, on-line didaktické hře aj. Přínosem pro žáky je používání jednotné
platformy pro poskytování výukových zdrojů.
Od předchozí inspekční činnosti však přetrvává nižší míra aktivizace žáků střídáním
výukových forem a metod i méně častá obsahová nebo časová diferenciace zadaných úkolů
vzhledem k individuálním předpokladům žáků, zejména ve vztahu k žákům s většími
znalostmi a rychlejším pracovním nasazením. Ve sledované výuce bylo také jen v nízké míře
zařazováno samostatné vyhledávání a vyhodnocování různých informačních zdrojů
k podpoře kritického myšlení žáků. Učitelé vytvářeli obvykle jen malý prostor pro
souvislejší mluvený projev žáků, např. akceptovali jejich jednoslovné odpovědi, využili jen
výjimečně řízenou či spontánní diskuzi apod. Pouze ojediněle bylo efektivně zařazeno
vrstevnické hodnocení podle předem stanovených kritérií. V převážné části výuky nebyli



                                           3/8
žáci zapojeni rovněž do vyhodnocení jejich dosaženého učebního pokroku a splnění
vzdělávacího cíle formou sebereflexe v závěru vyučovací hodiny.
V jazykovém vzdělávání podporovaly vzdělávací strategie aplikaci získaných vědomostí při
procvičování gramatických jevů, rozvíjení slovní zásoby i jazykových a slohovýc h
dovedností. V českém jazyce a literatuře i ve výuce cizích jazyků (anglického, německého,
španělského, francouzského) se na nižším stupni gymnázia dařilo zvyšovat zájem žáků
a jejich zapojení do procesu učení promyšleným střídáním aktivit s využitím modernějšíc h
výukových postupů, např. myšlenkové mapy, vrstevnického učení, tvořivého psaní
či didaktické hry. Na vyšším stupni gymnázia byl účelně vytvářen prostor pro upevňová ní
strategií k přípravě na maturitní zkoušku nebo k externí zkoušce z anglického jazyka.
V hodinách cizích jazyků učitelé dbali na rovnoměrný rozvoj produktivních a receptivníc h
řečových dovedností žáků. Přínosné bylo také důsledné vedení výuky v příslušném cílovém
jazyce, popř. i využití cizojazyčného časopisu. Pozitivem pro žáky ve výuce
společenskovědních předmětů bylo učení v souvislostech, přiměřená náročnost
a provázanost učiva s nabytými vědomostmi i vlastními zkušenostmi žáků. Komplexně
zadaný úkol z reálné praxe podpořil samostatné vyhledávání informací, týmovou spolupráci
žáků i jejich finanční gramotnost.
V hospitovaných hodinách matematiky byli žáci cíleně vedeni k orientaci v grafech
a schématech. Přínosem k rozvoji logického myšlení žáků byla podpora alternativníc h
postupů při řešení příkladů. Přibližně v polovině výuky byla pozitivem zřejmá snaha
o vedení žáků k odůvodňování zvoleného řešení úloh a jejich výsledků. V hodinách
přírodovědných předmětů žáci pracovali pouze převážně s informacemi předloženými
učitelem. U početních úloh správně dodržovali dané postupy řešení. Účelně využíva li
znalosti i z jiných přírodovědných předmětů. Ve výuce fyziky byli žáci účinně aktivizo vá ni
zařazením vhodného experimentu. V dobře strukturované výuce zeměpisu byly při
písemném ověřování znalostí vhodně zařazeny i otázky vyžadující vysvětlení či zdůvodně ní
probírané problematiky. Motivaci žáků účinně zvyšovalo využití mobilních telefonů
k vyhledávání a ověřování informací i ke zjišťování jejich znalostí. V polovině hospitované
výuky informačních a komunikačních technologií byl při účelné samostatné práci žáků
správně kladen důraz na kritické posuzování informací a ověřování jejich zdrojů. Zvolené
téma přispívalo i k naplňování cílů školní preventivní strategie v oblasti bezpečné práce
s internetem.
Výuka tělesné výchovy byla předem dobře promyšlená a realizovaná s pestrou škálou
pohybových aktivit. Správně byly respektovány fyzické možnosti, věkové odlišnosti, popř.
i individuální míra pokroku jednotlivých žáků. Účelně byly zařazeny pestré formy práce
včetně individuální a skupinové výuky i občasné spolupráce ve dvojicích. Žáci byli často
pozitivně motivováni. Vyučující kladli správně důraz na dodržování pravidel a zásad
fair play. V závěru vyučovacích hodin poskytli zpětnou vazbu žákům, jen občas byli
do zhodnocení splnění stanoveného vzdělávacího cíle zapojeni i žáci.
Ve sledované sportovní přípravě žáků v ledním hokeji byly promyšleně zohledňo vá ny
fyziologické potřeby sportovců dané věkové kategorie. Vhodně byla dodržována
posloupnost rozehřátí organismu, protažení a dynamického protažení před začátkem hlavní
části tréninkové jednotky. Trenéři dodržovali postup od jednoduchého (individuální práce
jednotlivce) ke složitějšímu (spolupráce dvojic a trojic) až po komplexní souhru v rámci
herních systémů za spolupráce jednotlivých herních formací dle hokejových pravidel.
Důsledně koordinovali individuální cviky a cvičení hráčů jednotlivých herních postů.
V průběhu tréninkové jednotky byla poskytována hromadně i individuálně zpětná vazba
od trenérů k žákům i opačně. Ve sportovní přípravě žáků v atletice byly využívány prostory



                                            4/8
umožňující konkrétní typ tréninku včetně atletického běžeckého tunelu. V úvodní části bylo
účelně zvoleno frontálně vedené společné rozcvičení všech žáků. Při posilovacích cvičeníc h
byly promyšleně zohledněny individuální odlišnosti žáků podle věku, jejich úroveň fyzické
zdatnosti i specifika příslušné atletické disciplíny. V průběhu sledované sportovní přípravy
byla poskytována žákům podrobná individuální zpětná vazba.
Výuka je vhodně doplňována řadou navazujících vzdělávacích aktivit, které podporují
rozvoj osobnosti žáků i formování jejich hodnotového rámce a občanských kompetencí,
mj. zahraniční zájezdy a výměnné pobyty, publikační činnost žáků ve školním časopise,
organizace studentských voleb, předmětové exkurze s různým tematickým zaměřením.


                          Hodnocení výsledků vzdělávání
Škola hodnotí výsledky vzdělávání žáků klasifikací zejména na základě písemného nebo
ústního zkoušení. Žáci i jejich zákonní zástupci jsou o prospěchu průběžně informo vá ni
prostřednictvím elektronické aplikace, pravidelných třídních schůzek, popř. při osobním
jednání. S ohledem na profilaci školy jsou systematicky hodnoceny i výsledky žáků
ve sportovních soutěžích. Od předešlé inspekční činnosti se zkvalitnilo projednávání
výsledků vzdělávání v pedagogické radě.
V průběhu vzdělávání dosahují žáci dobrých výsledků. Na konci školního roku 2023/2024
prospělo s vyznamenáním cca 31 % žáků, neprospěla jich necelá 2 %. Patrné jsou rozdíly
mezi výsledky v osmiletém a čtyřletém studiu i mezi obory čtyřletého gymnázia. Žáci
víceletého gymnázia dosahují lepších výsledků, s vyznamenáním jich prospělo cca 40 %
a jejich průměrný prospěch se pohyboval nejčastěji kolem 1,6–1,7. Dobré výsledky si tito
žáci udržují nejen v rámci nižšího, ale i vyššího gymnázia. Ve čtyřletém gymnáziu dosáhli
žáci oboru se sportovní přípravou vyššího podílu žáků prospívajících s vyznamená ním
(15 %) než žáci bez uvedeného zaměření (10 %). Vyšší podíl neprospívajících však byl
zjištěn rovněž u oboru se sportovní přípravou (cca 4 % ve srovnání s 1 % u oboru bez
sportovní přípravy). Průměrný prospěch ve čtyřletém gymnáziu se pohyboval kolem 2,2,
přičemž žáci bez sportovní přípravy dosahovali většinou mírně lepších výsledků než žáci
oboru se sportovní přípravou. Z podrobné analýzy prospěchu v jednotlivých předmětech
je zřejmé, že slabý nebo nedostatečný prospěch vykázali žáci v přírodovědných předmětech,
zejména v chemii nebo v matematice, ale i v předmětových cvičeních, např. z biologie.
Dostatečný či nedostatečný prospěch tak vykázalo na konci školního roku 2023/2024
např. ve fyzice 12 % žáků, v matematice 17 % žáků, v chemii dokonce 28 % žáků.
Absence žáků byla ve školním roce 2023/2024 rovněž rozdílná v závislosti na oboru
vzdělání. Nižší byla v osmiletém oboru, kde činila cca 125 hodin na žáka. Ve čtyřletém
oboru bez sportovní přípravy se absence pohybovala kolem 146 hodin, v oboru se sportovní
přípravou pak kolem 176 hodin. K vyšší absenci žáků oboru se sportovní přípravou přispívá
jejich nezbytné častější uvolňování k účasti na akcích sportovních klubů, jejichž jsou žáci
členy. Neomluvená absence žáků je zanedbatelná. U konkrétních žáků se jedná většinou
pouze o jednotlivé neomluvené hodiny a jednorázové případy, které se zpravidla dále
neopakují.
Specifické zaměření školy a různorodá skladba žáků klade zvýšené nároky na zajištění
vzdělávání podle jejich potřeb. Uplatňovaná podpůrná opatření zahrnují systémové kroky
i účelné využívání materiálních a personálních podmínek, např. individuální úprava
organizace vzdělávání talentovaným sportovcům, fyzioterapeutické a masérské služby,
možnost zapůjčení sportovního vybavení. Gymnázium úspěšně integruje také žáky
s tělesným znevýhodněním. Přestože je účinnost podpůrných opatření pravidelně


                                            5/8
vyhodnocována, nastavené podpůrné mechanismy jsou funkční pouze částečně.
Z podrobnější analýzy výsledků vybraného vzorku žáků se SVP a OMJ ve druhém pololetí
školního roku 2023/2024 je zřejmé, že přibližně dvě třetiny z nich prospěly s horším
průměrem než žáci dané třídy, někteří byli hodnoceni stupněm dostatečný z více předmětů.
V rámci předcházení školnímu neúspěchu jsou uplatňovány různé podpůrné postupy,
např. dělené hodiny, cvičení v maturitních ročnících, individuální konzultace, využívá ní
digitální platformy, motivační pohovory se žákem. Podle nově uplatňované strategie byl
v prvním čtvrtletí školního roku 2024/2025 zaveden systematický monitoring žáků
ohrožených školním neúspěchem s následným vypracováním plánu pedagogické podpory
pro další pololetí. Účinnost tohoto opatření ještě nebylo možné k termínu inspekce
vyhodnotit.
Ve společné části maturitní zkoušky (dále „MZ“) se od předchozí inspekční činnosti žáci
zlepšili. V posledních pěti maturitních obdobích (2020–2024) byla hrubá neúspěšnost (podíl
žáků zkoušku nekonajících nebo u zkoušky neúspěšných z přihlášených žáků) ve třech
letech nižší než průměr v ČR ve srovnatelné skupině oborů vzdělání (z toho ve dvou
obdobích uspěli všichni přihlášení maturanti), avšak ve dvou letech byla mírně vyšší než
průměr v ČR. V uvedeném období po přihlášení společnou část MZ nekonali tři žáci a dva
žáci neuspěli, z toho jeden ve zkoušce z českého jazyka a literatury a druhý z matematik y.
Ve zkoušce z cizího jazyka uspěli vždy všichni žáci. Vyšší neúspěšnost vykazují žáci
v profilové části MZ, kde hrubá neúspěšnost v uvedeném období dosahovala 2–8 %.
Ve školním roce 2023/2024 tak neprospěli žáci v profilové části jak ve zkouškách
navazujících na předměty společné části (český jazyk a literatura), tak ale zejména v dalších
volitelných zkouškách, např. ze základů společenských věd. V motivaci žáků k řádné
přípravě na složení zkoušek profilové části MZ má škola příležitost ke zlepšení.
Realizované adaptační a tematické programy primární prevence prolínají celým
vzdělávacím cyklem a účelně využívají tradiční celoškolní akce, mj. adaptační i sportovní
kurzy, zahraniční pobyty, projekty a turnaje. Zařazované aktivity reagují také na aktuálně
zjištěné problémy, mj. prevence užívání návykových látek. Identifikované rizikové jevy,
např. šikana učitele, kyberšikana, agrese, distribuce návykových látek jsou důsledně řešeny
v kooperaci vedení školy, poradenských pracovníků a ostatních pedagogů podle
nastavených postupů. Závažné kázeňské přestupky jsou řešeny podle pravidel školního řádu,
včetně hodnocení žáků sníženým stupněm z chování nebo podmíněným vyloučením
ze studia. Z pohovorů s pedagogy vyplynulo, že komunikace se zákonnými zástupci žáků
je v některých případech problematická a je obtížné sladit společné výchovné působení
školy a rodiny. Možnost vypracování individuálního výchovného plánu pro žáky s náročným
chováním škola k termínu inspekce nevyužila. Pro včasné předcházení rizikovému chování
žáků je žádoucí zefektivnit práci s třídními kolektivy, mj. častějším zařazováním třídnick ýc h
hodin s definovaným obsahem, pravidelným monitoringem školního klimatu,
popř. sociometrickým šetřením.
Gymnázium vytváří různé příležitosti pro rozvoj individuálního potenciálu žáků a jejich
skupinových zájmů. Za svoji aktivní účast v předmětových soutěžích, úspěšnou sportovní
reprezentaci a studijní výsledky jsou žáci soustavně oceňováni. V souladu se svým
zaměřením škola systematicky vyhodnocuje úspěchy žáků ve všech pěti kmenovýc h
sportech školy. Kvalitních výsledků dosahují žáci nejen v nejpočetněji obsazeném odvětví
(atletika), ale i v dalších sportech. Řada z nich se umístila na předních pozicích nejen v rámci
ČR, ale i v mezinárodních soutěžích.
Při profesním směřování žáků jsou účelně využívány partnerské vztahy i jejich profilace
v průběhu studia, např. získání mezinárodního jazykového certifikátu nebo trenérské



                                              6/8
licence. Přibližně 96 % absolventů studuje v různých oborech terciárního vzdělávání, častěji
také se sportovním, medicínským nebo terapeutickým zaměřením.


                                         Závěry
Vývoj školy
– Zvýšil se počet žáků ve všech oborech.
– Došlo k částečné obměně pedagogického sboru, rozšířil se tým poradenských pracovníků.
– Zlepšily se materiální podmínky zejména v oblasti vybavení digitálními technologie mi
  a sportovně technického zázemí.
– Zlepšily se výsledky žáků ve společné části maturitní zkoušky.
– Opatření přijatá k odstranění nedostatků zjištěných při předešlé inspekční činnosti byla
  převážně účinná, přetrvává nižší míra využití aktivizujících metod a diferenciace úkolů
  v části výuky.
Silné stránky
– Aktivní působení vedení školy se příznivě promítá do zkvalitňování materiálníc h
  a personálních podmínek vzdělávání ve vztahu ke sportovnímu zaměření školy. (2.4)
– Systémová podpora sportovně nadaných žáků se projevuje v jejich vysoké úspěšnosti
  v četných soutěžích a reprezentaci na regionální i republikové úrovni. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Nižší míra zařazování kooperativních forem práce, aktivizujících výukových metod,
  práce s informačními zdroji v části výuky nepodporuje dostatečně zapojení všech žáků
  do procesu učení. (4.2)
– Ve výuce jsou málo využívány příležitosti k diferenciaci úkolů podle individuálníc h
  vzdělávacích potřeb žáků, k vrstevnickému hodnocení či sebereflexi žáků k získání
  efektivní zpětné vazby o míře zvládnutí učiva nebo k vyhodnocení splnění vzdělávac ího
  cíle. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Zařazovat častěji aktivizující výukové metody a formy včetně kooperace žáků, práci
  s informačními zdroji, podporovat kritické myšlení žáků i jejich souvislý mluvený projev,
  systematicky zapojovat žáky do evaluačních aktivit, zefektivnit závěry vyučovac íc h
  hodin.
– Zvýšit efektivitu hospitační činnosti vyhodnocováním účinnosti stanovených opatření
  ke zlepšení výuky.
– Zaměřit další vzdělávání pedagogických pracovníků na využívání aktivizujíc íc h
  vzdělávacích strategií a evaluačních nástrojů, na management třídy a práci se žáky
  s náročným chováním.



                                            7/8
– Zefektivnit práci se třídními kolektivy, s vyšší četností realizovat třídnické hodiny,
  systémově nastavit monitoring školního klimatu, v případě výskytu vztahových problémů
  cíleně realizovat sociometrická šetření.


                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


              Seznam dokladů, o které se inspekční zjištění opírají
 1.   Základní dokumenty školy (zřizovací listina, výpis z rejstříku škol a školských
      zařízení, jmenování do funkce ředitelky), stav k termínu inspekční činnosti
 2.   Dokumentace k řízení a kontrole, školní rok 2023/2024 a 2024/2025 k termínu
      inspekční činnosti
 3.   Dokumentace podle § 28 školského zákona


                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Ing. Jindra Malíková, školní inspektorka, vedoucí inspekčního týmu
 Ing. Pavel Čámský, školní inspektor
 Mgr. Petra Stoklasová, školní inspektorka
 Ing. Hana Borůvková, kontrolní pracovnice
 Ing. Lenka Balejová, odborník na střední vzdělávání
 Mgr. Miroslav Včelař, odborník na střední vzdělávání
13. 2. 2025



                                          8/8
