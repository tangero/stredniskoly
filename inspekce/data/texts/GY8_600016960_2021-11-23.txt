                                    Česká školní inspekce
                                    Olomoucký inspektorát
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIM-1071/21-M


Název                               Gymnázium, Uničov, Gymnazijní 257
Sídlo                               Gymnazijní 257, 783 91 Uničov
E-mail                              gym.unicov@gymun.cz
IČ                                  00 601 756
Identifikátor                       600 016 960
Právní forma                        příspěvková organizace
Zastupující                         Mgr. Roman Riedl
Zřizovatel                          Olomoucký kraj
Místo inspekční činnosti            Gymnazijní 257, 783 91 Uničov
Termín inspekční činnosti           23. − 25. 11. 2021


Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) a § 174 odst. 6 zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.
Zjišťování a hodnocení podmínek, průběhu a výsledků vzdělávání, a to podle školních
vzdělávacích programů.
Zjišťování a hodnocení naplnění školních vzdělávacích programů.




2021/2022
                                   Charakteristika
Gymnázium, Uničov, Gymnazijní 257 (dále „škola“) vykonává činnost střední školy
poskytující základní vzdělání a střední stupeň vzdělání s maturitní zkouškou.
Škola vzdělává žáky v denní formě vzdělávání v osmiletém studijním cyklu v oboru
79-41-K/81 Gymnázium a ve čtyřletém studijním cyklu v oboru 79-41-K/41 Gymnázium.
Zaměření školy je všeobecné, jejím hlavním cílem je především příprava žáků k dalšímu
studiu na vysokých a vyšších odborných školách.
Ve školním roce 2021/2022 vykázala škola k 30. září 2021 celkem 310 žáků zařazenýc h
ve 12 třídách. Ve škole se aktuálně vzdělává 14 žáků se speciálními vzdělávacími potřebami,
čtyři žáci – cizinci a dva žáci nadaní. Mimořádně nadané žáky škola k termínu inspekční
činnosti neevidovala.
Svou činnost škola přehledně prezentuje ve výročních zprávách a na svých webových
stránkách (www.gymun.cz).


                         Hodnocení podmínek vzdělávání
Strategické záměry školy vychází z jejích reálných potřeb a záměrů zřizovatele a jsou
zpracovány jako součást dokumentů školy. Deklarovaná koncepce rozvoje stanovuje
dlouhodobé cíle, které jsou podrobně rozpracovány v krátkodobých plánech pro daný školní
rok. Naplňování obsahu vzdělávání i vytyčených cílů je pravidelně vyhodnocová no,
na základě těchto hodnocení pak dochází k operativním úpravám plánu práce. Profilace žáků
se uskutečňuje pomocí volitelných předmětů, nabízených v posledních dvou ročnících
středního vzdělávání, zaměřených na jazykovou, přírodovědnou i společenskovědní oblast
a také na celkovou podporu rozvoje praktických dovedností žáků.
Stanovená organizační struktura školy a soubor jejích vnitřních směrnic umožňují účelné
delegování kompetencí a povinností na jednotlivé pracovníky, určují míru jejich
odpovědnosti, zajišťují funkční přenos informací v rámci subjektu, stanovují postupy při
řešení běžných i mimořádných pracovních úkolů a situací. Kromě ředitele školy a jeho
zástupce jsou do systému řízení účelně zapojeni zejména předsedové předmětových komisí
a pracovníci školského poradenského pracoviště.
Vedení školy v systému řízení vhodně přihlíží k závěrům jednání pedagogické rady, opírá
se o výsledky neformální práce předmětových komisí a účelně využívá další zpětnovazeb né
mechanismy. K nim patří zejména pravidelné vyhodnocování dosahovaných výsledků
vzdělávání žáků, zohledňování podnětů žáků, ať již individuálních nebo kolektivníc h
na základě závěrů jednání školního parlamentu, jejich zákonných zástupců, zřizovate le
a školské rady.
I když je řídicí a kontrolní systém nastaven způsobem, který postihuje všechny oblasti
fungování subjektu, v praxi se škole dosud nepodařilo plně eliminovat některé dílčí
nedostatky v metodickém vedení výuky, spočívající v často omezeném využívá ní
sebehodnocení a vzájemného hodnocení žáků, v absenci závěrečného motivačního shrnutí
vyučovací jednotky a v nižší míře aktivizace žáků s využitím pestrých organizačních metod
a forem výuky a diferenciace učiva vzhledem k zajištění rozdílných individuálních potřeb
žáků.
V době omezení provozu škol v důsledku přijatých mimořádných opatření souvisejíc íc h
s nepříznivou epidemiologickou situací v České republice škola zajistila podmínky pro
průběh vzdělávání žáků distanční formou. Většina žáků se této formy vzdělává ní
bezproblémově účastnila. Škola po návratu žáků k prezenční formě vzdělávání analyzova la


2021/2022                                   2
hodnocení dopadů z distanční výuky. Nabyté zkušenosti nadále využívá zejména pro
podporu digitalizace výuky a aplikaci efektivních forem a metod vzdělávání. Zásadní úpravy
vzdělávacích obsahů uplatňovaných školních vzdělávacích programů škola v návaznosti na
zkušenosti z období distančního vzdělávání nerealizovala.
Činnost školy pozitivně ovlivňují rozvíjené partnerské vztahy. Dobré předpoklady
spolupráce se zákonnými zástupci žáků jsou vytvářeny na základě účinné komunikace, která
je založena na zprostředkování informací elektronickou formou a prostřednictvím osobních
setkání na třídních schůzkách a individuálních konzultacích. Škola aktivně propaguje svoji
činnost ve vztahu k potencionálním zájemcům o studium i ostatní veřejnosti. Přínosná pro
zkvalitnění vzdělávání je rovněž spolupráce s městem Uničov, s organizacemi, instituce mi,
spolky a jinými školami v regionu, s Univerzitou Palackého Olomouc a také rozvíjená
mezinárodní spolupráce. Přínosná je rovněž činnost rodičovského sdružení, které škole
pomáhá zejména organizačně a finančně při pořádání školních akcí.
K plnění záměrů a cílů stanovených v realizovaných školních vzdělávacích programech má
škola vytvořeny vhodné personální podmínky. Škole se podařilo stabilizovat pedagogický
sbor, v současné době ho tvoří 28 učitelů, včetně ředitele školy a jeho zástupce. V rámci
uplatňované personální strategie je věnována potřebná pozornost a péče úspěšnému
začlenění     nových    zaměstnanců     do vzdělávacího        procesu a také jejich
bezproblémové adaptaci do pracovního kolektivu. Profesní rozvoj pedagogickýc h
pracovníků je vedením školy podporován. Další vzdělávání pedagogických pracovníků
probíhá plánovitě s ohledem na zvolenou strategii školy, potřeby a zájmy jednotlivýc h
učitelů, finanční možnosti školy a nabídku vzdělávacích institucí. Realizováno bylo formou
kurzů v rámci akreditovaných vzdělávacích akcí a také formou samostudia pedagogickýc h
pracovníků. Nabyté vědomosti a dovednosti vyučujících se však zatím jen částečně projevily
zkvalitněním metodického vedení výuky.
Škola disponuje dostatečným množstvím vybavených kmenových i odborných učeben, pro
zajištění vzdělávání má tak vytvořeny příznivé materiální a prostorové podmínky. Za
přispění finančních prostředků od zřizovatele a prostředků z projektů dochází k postupné
obnově jejího vybavení. Modernizován je žákovský nábytek, pozornost ze strany vedení
školy je věnována pořizování potřebných nových učebních pomůcek, počítačové
a audiovizuální techniky. K estetické úpravě většiny školních prostor jsou vhodně využívá ny
žákovské práce, trofeje a ocenění ze sportovních a naukových soutěží. V době inspekční
činnosti působily prostory školy čistě a vkusně upravené.
Podmínky zajištění bezpečnosti a ochrany zdraví žáků jsou formulovány ve školním řádu
a v některých dalších dokumentech školy. Žáci jsou průkazně poučováni o zásadách
bezpečného chování a možných bezpečnostních rizicích vyskytujících se při vzdělává ní
v prostorách školy i při činnostech organizovaných školou (např. školní výlety, exkurze,
sportovní a kulturní akce). Vedení školy ve spolupráci s odborně způsobilou osobou provádí
roční prověrky bezpečnosti a ochrany zdraví, zajišťuje proškolení zaměstnanců, průběžně
vyhodnocuje rizika možného ohrožení života a zdraví žáků a přijímá opatření k jejich
eliminaci.
Škola podporuje zdravý vývoj a společensky odpovědné chování žáků začleněním
problematiky výchovy ke zdraví prostřednictvím výuky, organizováním sportovních aktivit
a akcí zaměřených na zdravý životní styl a ochranu životního prostředí.




2021/2022                                    3
                          Hodnocení průběhu vzdělávání
Společným rysem hodnocených vyučovacích hodin byla pozitivní pracovní a bezpečná
sociální atmosféra. Učitelé pro žáky vytvářeli motivující prostředí, podněcovali je k úsilí
plnit zadávané úkoly. Výuka na vyšším stupni osmiletého gymnázia a na čtyřletém gymná ziu
byla většinou založena na uplatňování tradičních pedagogických postupů, kdy převažovalo
frontálně vedené vyučování kombinované se samostatnou prací žáků nebo společným
ústním či písemným procvičením vzdělávacího obsahu. Kooperativní aktivity ve flexibilníc h
skupinách byly zařazeny v nižší míře. Na nižším stupni osmiletého gymnázia se vyučujíc ím
převážně dařilo prostřednictvím rozmanitých činností podněcovat žáky ke vzdělávac ím
aktivitám, posilovat jejich pozornost a zaujetí pro zadanou činnost. Většina vyučovac íc h
hodin se zde vyznačovala potřebnou dynamikou, učitelé ve vhodných časových interva lec h
střídali společnou a samostatnou práci. Ani v těchto vyučovacích hodinách však často
nebyla frontální výuka kromě samostatné práce žáků a cílené diskuse k zadanému tématu
účelně doplněna dalšími formami a metodami práce. Pozitivem všech sledovanýc h
vyučovacích hodin bylo propojení nabytých vědomostí s reálnými situacemi běžného života
a zařazení mezipředmětových vztahů. Žáci pracovali aktivně a se zájmem, méně častěji jim
však učitelé vytvářeli dostatek příležitostí k jejich vlastní iniciativě při vyvozo vá ní
a získávání poznatků a jejich prezentaci. Rovněž ojediněle byli žáci vedeni ke sdělování
vlastního názoru, jeho obhájení nebo řešení problémových úloh a získávání informac í
z různých zdrojů. V průběhu vyučovacích hodin s převažující frontální formou práce
a předávání hotových znalostí se také projevila nižší interakce a nerovnoměrné zapojení
všech žáků, což se odrazilo v nižší motivaci některých žáků a jejich částečné pasivitě.
V případě, že byla zařazena práce ve skupinách, žáci aktivně spolupracova li
a bezproblémově komunikovali, k plnění úkolů přistupovali zodpovědně. Vzdělávací cíle
sledovaných vyučovacích hodin byly stanoveny v souladu s očekávanými výstupy
realizovaných školních vzdělávacích programů i s přihlédnutím k dosavadním znaloste m
a dovednostem žáků a k jejich přípravě na maturitní zkoušku. Po odborné stránce byly
hodnocené vyučovací hodiny připravené, aplikované učivo bylo aktualizováno v souladu se
současnými vědeckými poznatky. Časté funkční použití vhodně zvolených pomůcek
významně přispívalo k větší názornosti výuky, četně byla smysluplně využita didaktická
technika.
Vysokou úroveň prokazovalo vzdělávání v předmětech výchovného zaměření realizo va né
v odborných učebnách a dělených vyučovacích hodinách, v nichž byla kromě rozvíje ní
adekvátních znalostí a dovedností věnována pozornost rovněž kultivování a prohlubová ní
postojů žáků společně s přiměřeným zařazováním činností relaxačního charakteru. Ve
vyučovacích hodinách hudební výchovy byly vhodně střídány hudebně teoretické, pěvecké,
poslechové i rytmizační aktivity, které žáky motivovaly k aktivní percepci, reprodukci
i produkci hudby. Náplň činností ve výtvarné výchově umožňovala žákům uplatnit vlastní
prožitky v rámci kreativních aktivit, jež rozvíjely jejich osobnost, a to myšlenko vě,
emocionálně, se sociálním a respektujícím přesahem. Výtvarné práce s mezipředměto vým
obsahem tvořily krátkodobou i stálou výzdobu školy.
Sledovaná vyučovací hodina tělesné výchovy se vyznačovala efektivním organizová ním
práce žáků, potřebnou dynamikou, účelným střídáním činností, motivací, propojením teorie
s praxí i efektivním nácvikem praktických dovedností. Žáci byli účelným způsobem vedeni
k dodržování zásad bezpečnosti a ochrany zdraví, vzájemné ohleduplnosti, respektu
a principům „fair play“.
Vyučovací hodiny s jazykovou výukou byly téměř celé vedeny ve vyučovaných jazycích.
Hlavní část práce spočívala v procvičování gramatických jevů formou rozhovorů, ať již


2021/2022                                   4
vedenou učitelem nebo žáky ve dvojicích, a prací s reáliemi dané země. Pro
rozvoj receptivní oblasti byla výuka vhodně doplněna audio technikou, v některých
hodinách však efektivněji než v jiných, v oblasti produktivních dovedností byli žáci vybíze ni
k samostatnému vyjádření.
V případě potřeby se učitelé snažili zajišťovat individuální podporu všem žákům, u nichž se
aktuálně projevily potíže se splněním úkolu či soustředěním, včetně žáků s potřebou
podpůrných opatření. Pedagogové vzhledem k těmto žákům uplatňovali např. zvýšenou
toleranci u písemného projevu nebo se podíleli na poskytování tištěných podkladů k zápisu
učiva. V převážné části sledovaných hodin ale vyučující nediferenco va li
a neindividualizovali učivo podle různé úrovně učebních schopností, zájmu a dovedností
žáků, často plnili všichni žáci stejné úkoly. Žákům, jež byli se splněním úkolu dříve hotovi,
nebyla poskytnuta příležitost efektivně zužitkovat čas a prostor formou rozšířených či
gradovaných úloh. V malé míře byly žákům s dysgrafickými nebo dysortografick ými
obtížemi poskytovány vizualizované přehledy učiva usnadňující orientaci v realizova né m
obsahu vzdělávání.
Učitelé podporovali žáky v jejich práci, kterou průběžně pozitivně hodnotili. Jen výjimeč ně
však byla žákům poskytnuta formativní zpětná vazba motivující je k dalšímu učení
a reflektující individuální pokrok žáka. V závěru vyučovacích hodin však v některých
případech scházelo motivační shrnutí a zhodnocení jejich průběhu, efektivity i aktivity žáků,
stanovení cílů na příští vyučovací hodinu, téměř vůbec pak nebylo uplatňová no
sebehodnocení a vzájemné hodnocení žáků. Žákům tak nebyla v dostatečném rozsahu
poskytnuta efektivní zpětná vazba o míře naplnění výukového cíle.


                          Hodnocení výsledků vzdělávání
Škola sleduje úspěšnost svých žáků ve vzdělávání, jejich výsledky za jednotlivá klasifik ač ní
období pravidelně vyhodnocuje na jednáních předmětových komisí a pedagogické rady. Se
získanými daty dále pracuje, přijímá konkrétní návrhy ke zlepšení výsledků ve vzdělává ní
a zpětně provádí hodnocení účinnosti přijatých opatření. Přehled o znalostech jednotlivýc h
žáků získává prostřednictvím interních hodnoticích nástrojů, a to zadáváním testů,
komplexních písemných prací, ústním zkoušením i přímým pozorováním. Výsledky
vzdělávání žáků odpovídají očekávaným výstupům v realizovaných školních vzdělávac íc h
programech. Škola aktivně identifikuje žáky ohrožené školním neúspěchem, zajišťuje jim
primární podporu, nabízí individuální konzultace, nebo pravidelně realizuje jejich
doučování.
Při hodnocení výsledků vzdělávání žáků se škola řídí jasně stanovenými pravidly ve školním
řádu. V posledních třech letech vykazovaly celkové výsledky vzdělávání žáků
i úspěšnost u maturitních zkoušek srovnatelnou úroveň. Žáci, příp. jejich zákonní zástupci,
jsou o výsledcích vzdělávání průběžně informováni prostřednictvím zápisů v elektronické m
informačním systému školy, zákonní zástupci dále na třídních schůzkách nebo formou
individuálních konzultací.
Cíleně je podporován rozvoj odborných kompetencí žáků různorodými aktivitami. Škola
vytváří vhodné podmínky pro aktivní zapojení žáků do vědomostních a dovednostníc h
soutěží. Příprava k těmto soutěžím je úspěšně využívána ke zvýšení motivace žáků ke studiu
i k prezentaci školy na veřejnosti.
Skupinu žáků se speciálními vzdělávacími potřebami tvoří ve škole zejména žáci s převahou
mírných obtíží ve smyslu specifických poruch učení, výjimečně poruchy chování, přičemž
podpůrná opatření byla stanovena v nižších stupních (prvním a druhém). Obtíže vyplývajíc í


2021/2022                                     5
z diagnostikovaných oslabených dílčích funkcí dokáže většina žáků kompenzovat svým
intelektovým nadáním odpovídajícím jejich studijním předpokladům pro vzdělává ní
na gymnáziu. Jejich výsledky jsou pozitivně ovlivňovány individuální spoluzodpovědnos tí
i respektujícím přístupem učitelů. Ten je cíleně posilován systematickou činností výchovné
poradkyně, která důsledně zajišťuje informovanost všech pedagogů týkající se doporučení
školských poradenských zařízení ke vzdělávání jednotlivých žáků a nastavení podpůrných
opatření vzhledem k jejich reálným potřebám. O pokrocích a potřebách těchto žáků diskutují
odpovědní pracovníci školy s pedagogy na neformální úrovni i v rámci jednání pedagogické
rady a metodických orgánů. Při řešení individuálních výchovně vzdělávacích problémů žáků
spolupracuje výchovná poradkyně se školním metodikem prevence, intenzivně rovněž se
školní psycholožkou, na niž se žáci s důvěrou obracejí. Zdařilá je i v případě potřeby
spolupráce s jejich zákonnými zástupci. Kromě péče o žáky se speciálními vzdělávac ími
potřebami se výchovná poradkyně společně se školní psycholožkou zaměřuje také na
kariérové poradenství.
Účelnost realizace preventivních aktivit školy příznivě ovlivňují nastavené postupy
a aktivity z programu primární prevence a jejich aplikace do obsahu vzdělávání. Začlenění
odpovídajících témat do výuky, besedy s odborníky, tematicky zaměřené programy,
dlouhodobě zavedená činnost školního parlamentu apod. přispívají k nízké míře rizikové ho
chování žáků školy a mají příznivý dopad na rozvoj jejich sociálních kompetencí, vzájemné
empatie, tolerance, respektu i rozvoj občanských a demokratických hodnot. Žáci ma jí
možnost anonymně využívat schránku důvěry umístěnou na chodbě školy i v elektronické
podobě. K vytváření prosociálních vazeb v rámci třídních kolektivů napomáhají adaptační
aktivity, třídnické hodiny na počátku školního roku, lyžařské kurzy, výjezdy v rámci
jazykového vzdělávání. Důležitým příznivým prvkem je využívání diagnostiky klimatu
ve vybraných třídních kolektivech, na níž se výrazně podílí školní psycholožka, stejně jako
na realizaci cílených dotazníkových šetření směřujících k vyhodnocování celkového klimatu
školy a zjišťování postojů žáků a jejich zákonných zástupců ke kvalitě poskytovaného
vzdělávání. V uplynulém období se školní psycholožka věnovala rovněž zhodnocení
efektivity distančního vzdělávání v době omezení provozu školy v důsledku přijatých
mimořádných opatření.
Přestože školní poradenské pracoviště tvoří tým kvalifikovaných pracovníků (výchovná
poradkyně, školní metodik prevence a školní psycholožka) a jednotlivě působí ve škole
plánovitě a účelně, nejsou zatím poradenské služby ve škole pojaty jako komplexní
propojená služba s propracovanou kontinuální koncepcí a se stanovením odpovědné osoby
zastřešující poradenské služby ve škole. Izolovaně bez potřebné propojenosti jsou
prezentovány rovněž na webových stránkách školy a v jejich prostorách, neprobíhají
společné schůzky s vedením školy s potřebným vyhodnocováním efektivity poradenských
služeb.


                                            Závěry
Vývoj školy
-      V době od poslední inspekční činnosti došlo ve škole zejména ke zlepšení materiálníc h
       podmínek pro vzdělávání.
Silné stránky
- Vytvoření vstřícného prostředí ve škole s pozitivním klimatem projevujícím se
  v žádoucích prosociálních vztazích mezi žáky a pedagogy.



    2021/2022                                  6
- Škola v systému řízení efektivně využívá podnětů všech účastníků vzdělávání a partnerů,
  zejména pak výsledků činnosti jednotlivých předmětových komisí a závěrů jednání
  pedagogické rady a školního žákovského parlamentu.
- Vzdělávání ve vyučovacích předmětech výchovného zaměření vhodně směřovalo kromě
  rozvíjení odpovídajících znalostí a dovedností rovněž ke kultivování a prohlubová ní
  postojů žáků a jejich kreativity.
Slabé stránky a/nebo příležitosti ke zlepšení
- Vedení školy se dosud nepodařilo přijmout účinná opatření na podporu metodického
  zkvalitnění výuky.
- Výsledky účasti pedagogů školy na dalším vzdělávání se zatím pouze částečně projevily
  na zkvalitnění metodického vedení výuky.
- Pouze v omezené míře byly ve vzdělávání využívány organizační formy podporující
  kooperativní techniky a činnostní učení žáků.
- V části vyučovacích hodin nebylo efektivně využito sebehodnocení žáků, vzájemné
  vrstevnické hodnocení bylo využito pouze okrajově, čímž nebyly vytvářeny podmínky
  pro účinnou sebereflexi žáků.
- Omezené využití diferenciace učiva se projevilo v nižší míře konkrétní podpory
  vzdělávání žáků se speciálními vzdělávacími potřebami a žáků nadaných.
- V závěru vyučovací jednotky nebylo často využito motivační zhodnocení práce žáků
  a stanovení cílů na příští vyučovací hodinu.
Doporučení pro zlepšení činnosti školy
- Prostřednictvím hospitační činnosti, jednání pedagogické rady a práce předmětových
  komisí podporovat využití efektivního metodického vedení výuky ze strany učitelů.
- Podněcovat pedagogy školy k účasti na dalším vzdělávání zaměřeném především na
  metodické vedení výuky a k efektivnímu využívání v rámci vzdělávání získanýc h
  poznatků.
- Posilovat aktivitu žáků ve vzdělávání intenzívnějším využitím pestrých organizač níc h
  forem, a to zejména častějším zařazováním samostatné a skupinové práce žáků.
- Ve výuce více uplatňovat formativní způsob hodnocení, zapojovat žáky do reflexe
  vlastního pokroku formou sebehodnocení nebo vzájemného hodnocení.
- Uplatňovat ve vzdělávání individuální přístup, důsledně diferencovat učivo i výukové
  aktivity podle potřeb a možností všech žáků.
- Systematicky využívat v závěru vyučovací jednotky motivační zhodnocení práce žáků,
  se stanovením cílů na další vyučovací hodinu, a poskytovat jim tak zpětnou vazbu o jejich
  pokroku a dosažených výsledcích jejich práce.
- Prezentovat a zajišťovat oblast poradenství ve škole jako komplexní službu pro žáky,
  učitele a zákonné zástupce žáků prostřednictvím jednotné koncepce školního
  poradenského pracoviště se stanovením zodpovědné osoby a zároveň jasně stanovenými
  kompetencemi jednotlivých pracovníků.




2021/2022                                   7
                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 15 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Olomoucký inspektorát,
Wellnerova 25, 779 00 Olomouc, případně prostřednictvím datové schránky (g7zais9),
nebo na e-podatelnu csi.m@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Výpis z rejstříku škol a školských zařízení o právnické osobě s názvem Gymnázium,
       Uničov, Gymnazijní 257, ze dne 23. 11. 2021
 2.    Inspekční zpráva, čj. ČŠIM-451/14-M, ze dne 30. 3. 2014
 3.    Školní řád gymnázia, ze dne 1. 9. 2020
 4.    Školní vzdělávací program pro gymnaziální vzdělávání, denní forma vzdělávání (pro
       osmiletý a čtyřletý vzdělávací program), Motivační název: MADE IN GYMUN, ŠVP
       pro nižší stupeň osmiletého gymnázia (79-41-K/81), dokument ve znění aktualizace
       č. 11, v platnosti od 1. 9. 2019
 5.    Školní vzdělávací program pro gymnaziální vzdělávání, denní forma vzdělávání (pro
       osmiletý a čtyřletý vzdělávací program), Motivační název: MADE IN GYMUN, ŠVP
       pro vyšší stupeň osmiletého gymnázia (79-41-K/81) a pro čtyřleté gymnázium
       (79-41-K/41), dokument ve znění aktualizace č. 9, v platnosti od 1. 9. 2019
 6.    Plán rozvoje školy 2019 – 2021, ze dne 20. 12. 2018
 7.    Výroční zprávy o činnosti školy za školní roky 2019/2020 a 2020/2021
 8.    Plán práce na školní rok 2021/2022
 9.    Organizace školního roku 2021/2022
10.    Rozvrh vyučovacích hodin, školní rok 2021/2022
11.    Matrika střední školy vedená v elektronické podobě k termínu inspekční činnosti
12.    Třídní knihy, školní roky 2020/2021 a 2021/22 k termínu inspekční činnosti
13.    Složka: Zápisy z jednání pedagogické rady školy a provozních porad, školní roky
       2020/2021 a 2021/2022 k termínu inspekční činnosti
14.    Složka: Zprávy o činnosti předmětových komisí, školní rok 2020/2021
15.    Pravidla distanční výuky na Gymnáziu Uničov, s platností od 1. 11. 2021
16.    Plány kontrolní činnosti, školní roky 2020/2021 a 2021/2022
17.    Složka: Záznamy z kontrolní a hospitační činnosti ředitele školy a zástupce ředitele
       školy, školní roky 2020/2021 a 2020/2022 k termínu inspekční činnosti
18.    Přehled prospěchu, chování a absence žáků za 1. a 2. pololetí školního roku
       2020/2021, výsledky maturitních zkoušek v jarním a podzimním zkušebním období
       roku 2021
19.    Složka: Písemné práce z vybraných vyučovacích předmětů (namátkový výběr), školní
       rok 2020/2021
20.    Složka: Protokoly o komisionální zkoušce (namátkový výběr), školní rok 2020/2021
21.    Složka: Činnost koordinátora péče o talenty, školní rok 2020/2021



2021/2022                                    8
22.    Dotazníkové šetření „Dopady DV“ pro žáky a zákonné zástupce, nedatováno
23.    Složka: Doučování žáků v období od 1. 9. 2021 k termínu inspekční činnosti
24.    Seznam žáků Gymnázia Uničov se speciálními vzdělávacími potřebami, školní rok
       2021/2022 k termínu inspekční činnosti
25.    Podpůrná opatření ve výuce stanovená u jednotlivých žáků (sdílený materiál
       výchovné poradkyně pro všechny pedagogy), školní roky 2020/2021 a 2021/2022
       k termínu inspekční činnosti
26.    Plán práce výchovné poradkyně, školní rok 2021/2022
27.    Vyhodnocení činnosti výchovné poradkyně, školní rok 2020/2021
28.    Preventivní program školy, Gymnázium Uničov, školní rok 2021/2022
29.    Plán práce školního metodika prevence, školní rok 2021/2022
30.    Zpráva o činnosti školního metodika prevence za školní rok 2020/2021
31.    Postup pedagogů při řešení krizových situací na Gymnáziu Uničov
32.    Dokumentace z osobních složek pedagogických pracovníků školy – doklady
       o dosaženém vzdělání vzhledem k odborné kvalifikaci a o absolvovaných studiích
       v rámci dalšího vzdělávání pedagogických pracovníků, aktuálně vedená k termínu
       inspekční činnosti
33.    Doklady vztahující se k finančním podmínkám školy, rok 2020
34.    Doklady související se zajištěním bezpečnosti a ochrany zdraví žáků, školní roky
       2020/2021 a 2021/2022 k termínu inspekční činnosti




2021/2022                                  9
                                          Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Olomoucký inspektorát,
Wellnerova 25, 779 00 Olomouc, případně prostřednictvím datové schránky (g7zais9),
nebo na e-podatelnu csi.m@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. David Náhlík, školní inspektor,                Mgr. David Náhlík v. r.
 vedoucí inspekčního týmu
 Ing. Bc. Milan Vlach, školní inspektor             Ing. Bc. Milan Vlach v. r.
 Mgr. Zonna Bařinková, školní inspektorka           Mgr. Zonna Bařinková v. r.
 Bc. Zdeňka Krčková, kontrolní pracovnice            Bc. Zdeňka Krčková v. r.

V Olomouci 13. 12. 2021


Datum a podpis ředitele školy potvrzující projednání a převzetí inspekční zprávy



 Mgr. Roman Riedl, ředitel školy                     Mgr. Roman Riedl v. r.

V Uničově 17. 12. 2021




2021/2022                                   10
