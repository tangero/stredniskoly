                                    Česká školní inspekce
                                    Olomoucký inspektorát
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIM-1002/21-M


Název                               Střední škola gastronomie a služeb, Přerov, Šířava 7
Sídlo                               Šířava 670/7, Přerov I-Město, 750 02 Přerov
E-mail                              info@sirava.cz
IČ                                  00 577 227
Identifikátor                       600 171 361
Právní forma                        příspěvková organizace
Zastupující                         Ing. Martin Kovář
Zřizovatel                          Olomoucký kraj
Místo inspekční činnosti            Šířava 670/7, Přerov I-Město, 750 02 Přerov
                                    Školní restaurace Bečva, nábř. Protifašistických
                                    bojovníků 273/21, Přerov I-Město, 750 02 Přerov
Termín inspekční činnosti           10. až 12. 11. 2021


Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle přísluš nýc h
školních vzdělávacích programů.
Zjišťování a hodnocení naplnění školních vzdělávacích programů.




2021/2022
                                    Charakteristika
Střední škola gastronomie a služeb, Přerov, Šířava 7 (dále „škola“, „subjekt“) vykonává
činnost střední školy, školní jídelny a školní jídelny – výdejny.
Škola poskytuje střední stupeň vzdělání s výučním listem a střední stupeň vzdělání
s maturitní zkouškou. Ve školním roce 2021/2022 realizuje v denní formě vzdělávání obory
29-54-H/01 Cukrář, 66-51-H/01 Prodavač, 65-51-H/01 Kuchař-číšník, 69-51-H/01
Kadeřník, 65-42-M/01 Hotelnictví, 69-41-L/01 Kosmetické služby, 64-41-L/51 Podnikání,
který realizuje i v dálkové formě vzdělávání. Ve školním roce 2021/2022 škola vzdělává 572
žáků, z toho 27 žáků se speciálními vzdělávacími potřebami. Škola rovněž provozuje
doplňkovou ekonomickou činnost realizovanou převážně v gastronomických oborech.
Výuka praktického vyučování probíhá na pracovištích odborného výcviku v budově školy,
na odloučených pracovištích v Přerově a Prostějově a na smluvních pracovištích. Žáci se
stravují ve školní jídelně-výdejně, která je součástí budovy školy a ve školní jídelně ve
středisku odborné přípravy Restaurace Bečva. Škola je zapojena do projektu získávání
dílčích kvalifikací v oblasti gastronomie.
Informace o škole jsou publikovány prostřednictvím výroční zprávy o činnosti školy
a webových stránek (www.sirava.cz).


                         Hodnocení podmínek vzdělávání
Výchova a vzdělávání ve škole probíhá v souladu se školními vzdělávacími programy
i dalšími strategickými dokumenty. Subjekt disponuje vyhovujícími prostory, které jsou
využívány pro zabezpečení teoretického i praktického vyučování. Stanovená koncepce
rozvoje školy přehledně a výstižně specifikuje konkrétní oblasti činnosti s vymeze ním
silných i slabých stránek, příležitostí a možných hrozeb. Cíle vymezené ve strategickýc h
dokumentech jsou zaměřeny na podporu odborného vzdělávání včetně spolupráce se
zaměstnavateli, rozvoj kariérového poradenství a školy jako centra celoživotního učení.
Zvláštní důraz je kladen na rozvoj odborné přípravy s cílem připravit žáky na evropský trh
práce. Oborová nabídka školy reaguje na demografický vývoj v regionu, na poptávku na trhu
práce, zájem žáků devátých tříd základních škol a na reálné možnosti školy v souladu se
záměry zřizovatele. Strategické dokumenty školy jsou pravidelně aktualizová ny.
Systematické práci s výsledky vzdělávání žáků a jejich zlepšování není věnována zcela
adekvátní pozornost.
Výuku zajišťuje stabilní, kvalifikovaný pedagogický sbor. Ze strany vedení školy je
vyučujícím poskytována zpětná vazba formou hospitační činnosti jak ředitele školy, tak jeho
zástupců. Ve škole zatím není efektivně zaveden systém vzájemných hospitací, který by
umožnil vyučujícím reflexi, sebereflexi a zpětnovazební aspekty jejich pedagogické práce.
Profesní rozvoj pedagogických pracovníků v rámci dalšího vzdělávání byl v hodnoceném
období vedením školy podporován v širokém spektru odborných oblastí, avšak bez
častějšího zaměření na efektivní formy a metody výuky ve vzdělávacím procesu, což se
částečně odráželo v jejich méně četné aplikaci v průběhu hodnocené výuky.
Škola v oblasti zajištění odborné praxe, podpory materiálního vybavení odborných pracovišť
školy a při organizování školních akcí spolupracuje s různými organizacemi zejména
místního a regionálního významu a také s dalšími institucemi např. profesními svazy.
Vzdělávací nabídku škola velmi dobře rozšiřuje realizací různých edukačních akcí, čímž
podporuje osobnostní rozvoj žáků a jejich uplatnění na trhu práce (např. exkurzemi,
naučnými programy, kurzy). Žáci se aktivně zapojují do veřejných akcí (např. charitativníc h)
a také do oborových soutěží a přehlídek, ve školním roce 2019/2020 a 2020/2021 byly tyto


2021/2022                                    2
aktivity kvůli epidemické situaci utlumeny. Efektivní spolupráce se zřizovatelem vede
k postupné obnově materiálního vybavení, zvláště středisek praktického vyučování.
Řízení subjektu je založeno na úzké spolupráci ředitele školy se zástupci ředitele i s předsedy
metodických orgánů. Předmětem jednání metodických orgánů jsou většinou organizač ní
záležitosti a výměna námětů do výuky. Menší pozornost je věnována podrobnějšímu
vyhodnocování výsledků vzdělávání žáků při ukončování studia i jeho průběhu. Pro zlepšení
výsledků vzdělávání škola zavedla podpůrné doučovací aktivity, které jsou využívá ny
především pro opakování učiva k maturitní zkoušce a závěrečné zkoušce, k procvičování
didaktických testů či realizaci konzultací, které probíhají hlavně v rámci projektu Národní
plán doučování. Ve školním roce 2019/2020 škola pracovala s analytickou zprávou „Mapa
školy“, která na základě dotazníkového šetření účastníků vzdělávání poskytla vedení školy
obsáhlou informaci o mnoha aspektech manažerského a pedagogického vedení školy.
Výsledky zprávy poskytují managementu školy efektivní nástroj řízení, se kterým vedení
školy efektivně pracuje.


                           Hodnocení průběhu vzdělávání
Průběh vzdělávání byl hodnocen ve vybraných odborných i všeobecně vzdělávac íc h
předmětech a v odborném výcviku. Ve většině sledovaných vyučovacích hodin všeobecně
vzdělávacích předmětů dominovala frontální forma výuky, kooperativní formy, které by více
žáky aktivizovaly, se vyskytly pouze výjimečně, což se občas projevovalo i ve snížené či
upadající pozornosti některých žáků. Učitelé sice zapojovali žáky do výuky formou řízeného
rozhovoru, avšak hlavní aktivita zůstávala na straně učitelů. Učitelé zohledňovali pracovní
tempo žáků, snažili se zasazovat předkládaný vzdělávací obsah do praktických souvislos tí,
avšak snaha povzbuzovat žáky k individuálnímu výkonu a diskuzi či podnětné debatě
o probíraném vzdělávacím obsahu vyznívala mnohdy naprázdno. Převládající plnění
stejných typů úkolů nebo příkladů neposkytovalo jednotlivým žákům žádoucí zohledně ní
vzdělávacích potřeb podle jejich individuálních schopností. Ojediněle učitelé oceňovali
aktuální aktivitu žáků a poskytovali jim motivační zpětnou vazbu k jejich výkonům, avšak
v průběhu a v závěru většiny vyučovacích hodin bylo zřídka využito formativní hodnocení,
sebehodnocení a vzájemné hodnocení za účelem zhodnocení pokroku žáků, ocenění
dosaženého pokroku a motivaci k možnému následnému rozvoji. Pouze v některých
vyučovacích hodinách bylo v závěru zařazeno shrnutí a zopakování probraného
vzdělávacího obsahu učiteli, avšak žáci do této aktivity byli zapojováni jen sporadicky.
V průběhu hodnocených vyučovacích hodin odborných předmětů se projevovala vysoká
profesní úroveň vyučujících. Důraz byl kladen na využívání odborné terminologie, praktické
řešení problémů, získávání nových informací, znalostí a dovedností na základě dříve
získaných poznatků. Výuka rozvíjela vzájemnou spolupráci a pozitivní vztahy, prostor
k diskuzi však jen v nemnohých vyučovacích hodinách byl využit optimálně. Výuka byla
koncipována a realizována tak, aby žáci po seznámení se základy učiva byli schopni ve
vyšších ročnících řešit úkoly podobné těm, se kterými se budou setkávat v praxi. Bylo
zřejmé, že žáci probíranou látku chápou, avšak jejich aktivita k probíranému tématu byla
méně patrná. Příkladné bylo srovnání probíraného vzdělávacího obsahu a poznatků
s reálným prostředím v praxi, včetně konkrétních příkladů. Žáci byli v průběhu odborné
výuky odkazováni také na informace dohledatelné i v jiných zdrojích.
Třídy byly standardně vybaveny digitální technikou, avšak její využití bylo v některých
odborných předmětech spíše formální a málo efektivní. V některých vyučovacích hodinách
byla tato technika využívána spíše k prezentaci zápisů probíraného vzdělávacího obsahu,



2021/2022                                     3
avšak ve vyučovacích hodinách výuky cizích jazyků byla didaktická technika využita
příkladně k podpoře zvláště sluchových a reprodukčních dovedností žáků.
Žáci pracovali většinou na úkolech se stejnou mírou obtížnosti, funkční přístupy umožňujíc í
diferenciaci a individualizaci výuky s přihlédnutím k rozdílným vzdělávacím možnoste m
a potřebám jednotlivých žáků nebyly vždy zaznamenány. Talentovaným žákům byly ve
vyučovacích hodinách zřídka vytvářeny další vhodné příležitosti pro jejich rozvoj.
Výuka odborného výcviku byla sledována v odborných učebnách školy a na odloučeném
pracovišti odborné přípravy. Škola má nastavený účinný systém kontroly a komunikace
s odloučenými, příp. smluvními pracovišti, na která v rámci odborného výcviku žáci napříč
obory a ročníky docházejí. Ve všech pracovních skupinách byla zajištěna účelná organizace
prováděných činností a patrná snaha využívat vhodná technická zařízení. Z výukovýc h
forem převažovala práce v menších skupinkách, ve dvojicích či samostatná individuá lní
práce. Během učební jednotky učitelé několikrát názorně předvedli osvojované pracovní
úkony a zároveň kontrolovali, příp. korigovali jednotlivé pracovní postupy prováděné žáky.
Z hlediska motivace žáků se pozitivně uplatňovaly především individuální podpora,
oceňování snahy a přiměřená náročnost učitelů odborného výcviku. Průběžná kontrola
samostatné práce byla zaměřená zejména na přesnost a správnost provádění jednotlivýc h
pracovních operací, důraz byl kladen na dodržování technologických postupů, znalost
stanovených pravidel bezpečnosti a hygieny při činnostech s používanými technickými
zařízeními a přístroji. V komunikaci byl kladen důraz na dodržování odborné terminolo gie.
Vztahy mezi učiteli odborného výcviku a žáky byly pozitivní a vytvářely příznivé podmínky
pro učební činnosti. Kromě odborných kompetencí byly ve výuce rozvíjeny zejména
kompetence komunikativní, sociální, personální a kompetence k řešení problémů. U většiny
žáků byla patrná samostatnost a zvládnutí procvičovaných pracovních operací. Hodnocení
žáků probíhalo průběžně přímo při práci nebo při ukončení jednotlivých pracovních postupů,
bylo zdůvodněné a zohledňovalo jejich individuální schopnosti. Rovněž na konci
pracovního dne proběhlo zhodnocení celé učební jednotky.


                           Hodnocení výsledků vzdělávání
Evidence o prospěchu a chování žáků je vedena prostřednictvím elektronických žákovských
knížek, pro informování zákonných zástupců je taktéž využívána e-mailová komunikace
a třídní schůzky v rámci pravidelných konzultačních dnů. K hodnocení jsou využívá ny
převážně jen běžné nástroje, jako je písemné, ústní, případně praktické ověřování znalostí
a dovedností žáků. Škola zařazuje ve vybraných vyučovacích předmětech písemné práce
většího rozsahu, které umožňují porovnávat dosažené výsledky s očekávanými výstupy
deklarovanými ve školním vzdělávacím programu pro střední odborné vzdělávání, hodnotit
pokrok žáků a poskytovat vyučujícím zpětnou vazbu o míře zvládnutí učiva. Škola však tato
výsledná data z interní evaluace dostatečně neanalyzuje a nezabývá se návrhy opatření, které
by vedly k minimalizaci chyb a zlepšování jejich výsledků, případně k nim přistupuje pouze
neformálním způsobem. Učitelé průběžné výsledky vzdělávání žáků evidují a sumarizují,
následné informace získané z interního testování jsou zpravidla pouze konstatovány
a vyhodnocovány jednotlivými pedagogy na úrovni tříd, méně však již na úrovni
metodických orgánů a pedagogické rady. Učitelům tak chybí zpětná vazba, případně další
podněty ke zlepšení jejich pedagogické práce, která by vedla k zefektivnění vzdělávac ího
procesu. V tomto směru je práce metodických orgánů a pedagogické rady využívána méně
efektivně. Stejně tak menší pozornost je věnována formativnímu hodnocení ke sledování
individuálních pokroků každého žáka, mapování dosažených učebních dovedností
a individuálních schopností žáka tak, aby se škole dařilo nízký studijní potenciál přijíma nýc h


2021/2022                                      4
žáků zejména v průběhu teoretického vyučování kompenzovat. Konkrétní opatření ke
zlepšování výsledků vzdělávání spočívala v nabídce doučovacích konzultací. Externí
testování, které by napomohlo rozvinou analytickou práci s výsledky vzdělávání, však škola
nevyužívá.
V hodnoceném období posledních tří školních roků vykazovali žáci maturitních oborů
v průběžných výsledcích vzdělávání vyšší úspěšnost (prospívající a prospívajíc í
s vyznamenáním) než žáci učebních oborů. Při ukončování studia maturitní zkouškou je však
úspěšnost těchto žáků zpravidla nižší než žáků učebních oborů v závěrečné zkoušce. Zvláště
patrné jsou tyto horší výsledky v hrubé neúspěšnosti u společné části maturitní zkoušky
(zejména maturitního oboru Podnikání a Kosmetické služby). Naopak v profilové části se
hrubá neúspěšnost žáků ve vyučovacích předmětech maturitní zkoušky pohybovala obvykle
v nulových hodnotách. Výsledky žáků školy u závěrečných zkoušek jsou napříč
jednotlivými obory vzdělání zpravidla stabilní a velmi dobré. Hrubá neúspěšnost žáků
nematuritních oborů středního vzdělávání se u závěrečné zkoušky pohybuje rovněž ve velmi
nízkých hodnotách. Ke zlepšení výsledků vzdělávání u maturitní zkoušky škola kromě
osobních pohovorů se žáky či individuálních konzultací také realizuje tzv. školní maturitní
generálky pro žáky čtvrtých ročníků. Škola se zabývá dílčími příčinami neúspěšnosti žáků
(fluktuace žáků nástavbového studia, studijní výsledky žáků během studia), chybí ale
systematická analýza příčin neúspěchu, následné přijetí a realizace odpovídajících opatření.
Kvalita a efektivita výuky je posilována tzv. projektovými dny, ve kterých je prioritou
vzájemná výměna zkušeností u jednotlivých oborů. Zároveň jsou do této aktivity zahrnuty
soutěže, u kterých jsou nastavena kritéria hodnocení. Projektové dny se konají několikrát
ročně, pouze ve školních letech 2019/2020 a 2020/2021 byly tyto aktivity z epidemick ýc h
důvodů utlumeny.
Ve škole je ustanoveno školní poradenské pracoviště s jasně vymezenými kompetencemi,
které poskytuje odbornou pomoc učitelům zejména při vzdělávání žáků se speciálními
vzdělávacími potřebami a při řešení různých forem rizikového chování žáků. Jednotliví
pracovníci školního poradenského pracoviště vzájemně účinně spolupracují, spolu s třídními
učiteli kompetentně identifikují individuální potřeby žáků se speciálními vzdělávac ími
potřebami i žáků ohrožených školním neúspěchem a vytváří jim podporu. Těmto žákům je
poskytována možnost skupinové formy doučování a možnost individuální konzultace.
Účinnost takto realizované podpory je vyhodnocována spíše neformálně jednotlivými
vyučujícími, avšak ani u těchto žáků není efektivní komplexní systém vyhodnoco vá ní
realizovaných opatření optimálně nastaven. Škola systematicky nesleduje a nevyhodno c uje
úspěšnost žáků v dalším vzdělávání či uplatnění v profesní dráze, čímž by mohla aktivně
přispívat k vyhodnocování efektivity poskytovaného vzdělávání. V oblasti kariérového
poradenství se škola zaměřuje na otázky volby povolání, příp. dalšího studia na vysoké škole
nebo vyšší odborné škole. Nejčastěji volenými nástroji k informování žáků jsou exkurze,
veletrhy vzdělávání nebo spolupráce s úřadem práce.
Problematika jednotlivých žáků v případě výchovných problémů, školního neúspěchu
a vysoké omluvené či neomluvené absence je řešena pravidelně na schůzkách ředitele školy,
výchovných poradců, školní metodičky prevence a třídních učitelů. Problémy jsou řešeny
již na počátku a jsou přijímána vhodná opatření.




2021/2022                                    5
                                         Závěry
Vývoj školy
- Od poslední inspekční činnosti ve škole došlo ke zlepšení materiálního a technického
  vybavení pro získání odborných kompetencí a komplexního zvládnutí praktických
  dovedností v průběhu praktického vyučování.
Silné stránky
- Partnerská spolupráce pozitivně podporuje kvalitu vzdělávání. Významná je zejména
  spolupráce se zřizovatelem pro zkvalitňování materiálních podmínek školy a spolupráce
  se smluvními partnery pro propojení teorie s praxí.


Slabé stránky a/nebo příležitosti ke zlepšení
- V teoretickém vyučování převládá frontální výuka bez častějšího využití aktivizujíc íc h
  prvků. Absence závěrečného shrnutí, upevnění osvojovaného učiva, motivač ní
  zhodnocení a stanovení cílů na příští vyučovací hodinu nepodporuje v dostatečné míře
  rozvoj schopností sebereflexe žáků.
- Diferenciace vzdělávacího obsahu, která by vycházela z individuálních vzdělávac íc h
  potřeb a možností jak žáků s přiznanými podpůrnými opatřeními, tak žáků talentovanýc h,
  nebyla vždy zaznamenána.
- Kontrolní činnost ředitele školy není dostatečně zaměřena na uplatňování podpůrných
  opatření žáků se speciálními vzdělávacími potřebami a efektivitu poskytovaného vzdělání
  těmto žákům.
   Doporučení pro zlepšení činnosti školy
- Zintenzivnit práci se žáky se speciálními vzdělávacími potřebami s cílem zajištění účinné
  podpory všech žáků s potřebou podpůrných opatření.
- Ve vyšší míře uplatňovat diferenciaci a individualizaci ve výuce vzhledem k rozdílným
  schopnostem žáků a zařazovat formativní hodnocení, sebehodnocení a vzájemné
  hodnocení žáků.
- Nastavit systém pro vyhodnocování výsledků vzdělávání žáků a přijímat účinná opatření
  v souladu s těmito indikátory, sledovat jejich účinnost pravidelným vyhodnocováním na
  úrovni školy, zavést a cíleně využívat výstupy externího zjišťování výsledků vzdělává ní
  žáků zvláště v teoretické výuce.
- V plánu dalšího vzdělávání pedagogických pracovníků upřednostňovat programy
  zaměřené na využívání efektivních didaktických forem a metod výuky, zvláště
  v teoretické výuce.
- Vytvořit podmínky a motivovat pedagogy k jejich výraznější spolupráci, zejména
  v oblasti vzájemných hospitací ve vyučovacích hodinách.
- Zavést systematické sledování žáků v dalším průběhu vzdělávání či míry uplatnění na
  pracovním trhu, a tím napomáhat vyhodnocování efektivity poskytovaného vzdělání.




2021/2022                                   6
                                 Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 15 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Olomoucký inspektorát, Wellnerova
25, 779 00 Olomouc, případně prostřednictvím datové schránky (g7zais9), nebo na e-
podatelnu csi.m@csicr.cz s připojením elektronického podpisu.


            Seznam dokladů, o které se inspekční zjištění opírají
   1. Výpis z rejstříku škol a školských zařízení, Střední škola gastronomie a služeb,
      Přerov, Šířava 7, ke dni inspekční činnosti
   2. Školní řád, platnost od 1.9.2021
   3. ŠVP Cukrář 2019, platnost od 1. 9. 2019
   4. ŠVP Číšník se zaměřením na nápojovou gastronomii 2019, platnost od 1. 9. 2019
   5. ŠVP Hotelnictví 2018, platnost od 1. 9. 2018
   6. ŠVP Hotelnictví 2019, platnost od 1. 9. 2019
   7. ŠVP Kadeřník 2019, platnost od 1. 9. 2019
   8. ŠVP Kosmetické služby 2018, platnost od 1. 9. 2018
   9. ŠVP Kuchař – číšník 2019, platnost od 1. 9. 2019
  10. ŠVP Kuchař se zaměřením na zážitkovou gastronomii 2019, platnost od 1. 9. 2019
  11. ŠVP Podnikání 2018 – dálková forma, platnost od 1. 9. 2018
  12. ŠVP Podnikání 2018 – denní forma, platnost od 1. 9. 2018
  13. ŠVP Prodavač 2019, platnost od 1. 9. 2019
  14. ŠVP Vizážista 2018, platnost od 1. 9. 2018
  15. Třídní knihy, elektronická forma, školní roky 2020/2021, 2021/2022
  16. Organizační řád, ze dne 31. 8. 2021
  17. Zápisy z jednání pedagogické rady, školní roky 2019/2020, 2020/2021, 2021/2022
  18. Hospitační záznamy, školní roky 2019/2020, 2020/2021, 2021/2022
  19. Plány práce a zápisy z předmětových komisí, školní roky 2019/2020, 2020/2021,
      2021/2022
  20. Analytická zpráva SŠ 2019/2020 (Mapa školy), ze dne 7. 4. 2020
  21. Evidence DVPP, digitalizovaná forma, nedatováno
  22. Výroční zpráva, školní roky 2019/2020, 2020/2021
  23. Preventivní program školy pro školního rok 2021/2022
  24. Plán práce výchovného poradenství pro školního rok 2021/2022
  25. Krizový plán školy, platnost od 1.9.2021
  26. Individuální vzdělávací plány, namátkový výběr
  27. Deník školního metodika prevence, nedatováno
  28. Doporučení školského poradenského pracoviště, školní rok 2021/2022
  29. Přehled prospěchu, chování a absence žáků za 1. a 2. pololetí školního roku
      2020/2021


2021/2022                                 7
  30. Personální dokumentace pedagogických pracovníků školy vedená k termínu
      inspekční činnosti (doklady o dosaženém vzdělání, osvědčení ze vzdělávacích akcí)
  31. Doklady související se zajištěním bezpečnosti žáků při poskytování vzdělává ní
      a školských služeb
  32. Doklady vztahující se k finančním podmínkám školy
  33. Doklady vztahující se k zajištění školního stravování


                                           Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu Česká školní inspekce, Olomoucký inspektorát,
Wellnerova 25, 779 00 Olomouc, případně prostřednictvím datové schránky (g7zais9),
nebo na e-podatelnu csi.m@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Ing. Bc. Milan Vlach, školní inspektor,                   Ing. Bc. Milan Vlach v. r.
 vedoucí inspekčního týmu
 Mgr. David Náhlík, školní inspektor                       Mgr. David Náhlík v. r.
 Mgr. Iva Švecová, školní inspektorka                       Mgr. Iva Švecová v. r.
 Bc. Zdeňka Krčková, kontrolní pracovnice                  Bc. Zdeňka Krčková v. r.
 Mgr. Miroslava Koreníková,                               Mgr. Miroslava Koreníková
 odborník na výuku odborných vyučovacích předmětů                    v. r.

V Olomouci 2. 12. 2021


Datum a podpis ředitele školy potvrzující projednání a převzetí inspekční zprávy


 Ing. Martin Kovář,                                       Ing. Martin Kovář v. r.
 ředitel školy

V Přerově 7. 12. 2021




2021/2022                                   8
