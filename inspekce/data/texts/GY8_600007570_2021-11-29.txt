                                     Česká školní inspekce
                                    Středočeský inspektorát
__________________________________________________________________________________________________________ __




                         IN S P E K Č N Í ZP R ÁVA
                                          Čj. ČŠIS-1450/21-S


Název                                EKO Gymnázium a Střední odborná škola
                                     Multimediálních studií
Sídlo                                Jiřího náměstí 1, 290 01 Poděbrady
E-mail                               eko@ekopodebrady.cz
IČ                                   62994638
Identifikátor                        600007570
Právní forma                         Zájmové sdruž. práv. osob
Zastupující                          Ing. Zbyněk Lukavec
Zřizovatel                           Centrum rozvoje venkova
Místo inspekční činnosti             Jiřího náměstí 1, 290 01 Poděbrady
Termín inspekční činnosti            29. 11. − 1. 12. 2021


Inspekční činnost byla zahájena předložením pověření k inspekční činnosti.


                                  Předmět inspekční činnosti
Zjišťování a hodnocení podmínek, průběhu a výsledků vzdělávání podle přísluš nýc h
školních vzdělávacích programů (dále ŠVP), naplňování ŠVP a jeho souladu s právními
předpisy a rámcovým vzdělávacím programem podle § 174 odst. 2 písm. b) a c) zákona
č. 561/2004 Sb., ve znění pozdějších předpisů.



                                          Charakteristika
EKO Gymnázium a Střední odborná škola Mediálních studií v Poděbradech (dále „škola“)
vzdělává žáky v osmiletém oboru 79-41-K/81 Gymnázium a ve dvou čtyřletých oborech



2021/2022
odborného vzdělávání zakončených maturitní zkouškou 82-41-M/17 Multimediální tvorba
a 82-41-M/03 Scénická a výstavní tvorba.
Počet žáků a tříd kontinuálně rostl, z pěti tříd a 109 žáků při minulé inspekční činnosti na
současných 14 tříd s 290 žáky.
Škola identifikuje 27 žáků se speciálními vzdělávacími potřebami. Z nich se dva vzděláva jí
podle plánu pedagogické podpory.
Stravování žáků je zajištěno ve školní jídelně jiné střední školy ve městě.


                          Hodnocení podmínek vzdělávání
Systematické řízení školy je založeno na stabilním působení ředitele a jeho dvou zástupců.
Úspěšně se daří plánovat a plnit koncepční strategické i operativní cíle, které jsou zaměřené
na získání lidských, materiálních a finančních zdrojů pro další rozvoj školy. Efektivní
je zařazování motivačních prvků do výuky, zajištění plně aprobovaného pedagogického
sboru a využívání řady odborníků z praxe, kteří významně rozvíjejí kreativitu a odbornou
připravenost žáků.
Původní obory gymnázia, a to čtyřletý a šestiletý, byly nahrazeny osmiletým oborem
ve školním roce 2014/2015. Vzdělávací nabídka byla rozšířena o Střední odbornou školu
Multimediálních studií nejprve oborem vzdělání Multimediální tvorba od školního roku
2011/2012 a od školního roku 2019/2020 oborem vzdělání Scénická a výstavní tvorba.
Zaměření školy se vhodně promítá do ŠVP jak gymnázia, tak odborného vzdělávání. K jeho
naplňování napomáhá efektivní spolupráce s firmami a různými institucemi. Pro zvýšení
profesních a jazykových kompetencí žáků i pedagogů škola účelně zařazuje studijní
výměnné pobyty v obdobně zaměřené zahraniční škole. Pravidelná charitativní činnost žáků
významně rozvíjí jejich sociální kompetence. K vytváření pozitivního vztahu ke škole
přispívá slavnostní zahájení a ukončování školního roku a vzájemné partnerské vztahy.
Informační systém je funkční a umožňuje efektivní komunikaci se všemi účastníky
vzdělávání.
Škola dbá na vytváření bezpečného prostředí a seznamuje žáky s pravidly bezpečného
chování.
Vedení školy aktivně a systematicky řídí, monitoruje a vyhodnocuje záležitosti týkající
se vzdělávání. Komplikace spojené s aktuální epidemiologickou situací jsou efektivně
operativně řešeny. S postupným zvyšujícím se počtem žáků a učitelů byly správně nově
vytvořeny předmětové komise, prostor pro zlepšení je v efektivním využívání jejich
potenciálu. Při jednáních pedagogické rady jsou systematicky projednávány výsledky
vzdělávání a chování v jednotlivých třídách a opatření k eliminaci školní neúspěšnosti, což
přispívá k dosahování dobrých výsledků vzdělávání.
Vedení školy plánovitě promýšlí a zajišťuje profesní růst učitelů, kteří účelně realizuj í
naplnění cílů inovované vzdělávací nabídky. Jejich motivační program je vhodně napojen
na kritéria hodnocení kvality práce i vlastní sebehodnocení při četných hospitacích. Odborně
kvalifikovaní členové školního poradenského pracoviště (dále ŠPP), a to výchovná
poradkyně, metodik prevence, speciální pedagožka a školní psycholožka, vytvořili strategii
cílené poradenské a konzultační služby žákům, jejich zákonným zástupcům a pedagogům.
Účelně komunikují s odbornými poradenskými pracovišti. Preventivní systém je kvalitně
nastaven a přispívá k omezování rizikového chování.




2021/2022                                     2
Špičkové materiální vybavení pro výuku odborných předmětů umožňuje naplňová ní
vzdělávacích záměrů ve všech oblastech. Důraz na optimální využívání finančních zdrojů
zajišťuje škole dostatek učebních pomůcek, které jsou průběžně obnovovány. Finanční
zdroje školy jsou kromě dotace a školného úspěšně získávány z řady realizovaných projektů.


                          Hodnocení průběhu vzdělávání
V naprosté většině vyučovacích hodin všeobecně vzdělávacích předmětů volili učitelé
metody a úlohy, kterými podněcovali žáky k úsilí plnit úkoly a které podporovaly dosažení
vzdělávacího cíle. Žákům poskytovali dostatek času pro řešení zadání, formulaci odpovědi
i reflexi procesu. Učitelé při výuce vhodně využívali mezipředmětových vztahů a zkušeností
z reálných životních situací a částečně podporovali u žáků rovněž postojové cíle. Vyučovací
hodiny však byly méně diferencované s ohledem na potřeby nadaných žáků v gymná ziu.
Zařazení vhodných organizačních forem založených na kooperativním učení a využití
obrazových i textových materiálů vedlo k aktivnímu zapojení a samostatné argumentac i
žáků. V hodinách s frontálním procvičováním učiva a při předávání hotových informací však
nebyli žáci vedeni k práci s textem, učitelé pouze částečně využívali kritického myšle ní
s obsahově náročnou komunikací. Někteří žáci tak zůstávali po většinu hodiny pasivní.
Příkladná práce s přehledným procvičováním příkladů a s podporou elektronick ýc h
materiálů z distanční výuky zaručila efektivitu výuky. Správné reakce učitelů na projevy
žáků vedly k potřebné individualizaci výuky. Efektivní byly zdařilé závěry vyučovac íc h
hodin s častým zařazením vrstevnického hodnocení. Výuka tělesné výchovy měla
promyšlenou strukturu. Učitelka vhodně zařazovala pohybové činnosti, které posilova ly
vzájemné vztahy mezi spolužáky. Hodiny probíhaly v přátelské atmosféře. Žáci se aktivně
zapojovali do pohybových aktivit.
Výuka odborných předmětů byla velmi kvalitní. V hodinách panoval vztah založený
na přirozené autoritě vyučujících odborníků z praxe s prvky partnerského jednání. Učitelé
předkládali žákům učivo srozumitelně a v logických souvislostech. Žáci projevovali
přirozený zájem, neostýchali se pokládat smysluplné otázky. Pedagogové všechny dotazy
detailně vysvětlovali a vhodně využívali propojení s praxí. V případě potřeby zpomalili
tempo výuky a zopakovali látku či poskytovali individuální podporu při plnění zadaného
úkolu. Zvolené učební metody využívaly a rozvíjely kreativitu žáků a umožňovaly jim
chápat učivo v širších souvislostech.         Výuka měla mnohdy velké přesahy
do dalších předmětů, což cíleně rozvíjelo kompetence žáků. Didaktická technika byla účelně
využita jak k prezentaci a samostatné práci, tak k projekci textu či videoukázek učitele m.
Žáci efektivně využívali výtvarný, sochařský a fotografický ateliér, dílnu s vypalovací pecí,
pracoviště pro nahrávání a úpravu zvuku a zcela nově zřízené televizní studio. K dispozic i
měli kvalitní počítačové vybavení včetně zajištění cloudové licence. Zručně využíva li
profesionálních balíků nástrojů pro řešení v grafickém a tiskovém průmyslu, které
významně přispívaly k vytvoření potřebných odborných kompetencí. Průběžné a závěrečné
hodnocení práce za účasti žáků pozitivně odráželo jejich zájem o výuku. Vyučovací proces
probíhal přirozeně, byl podpořen výborným technickým zázemím.
Rozvoj přírodovědné gramotnosti žáků je podporován dostatečným materiálním,
technickým a programovým vybavením pro realizaci pokusů a pozorování. Učitelé
spolupracují s dalšími odborníky, využívají badatelsky orientovaného vyučování, jsou
zapojeni do pilotního ověřování přírodovědného vzdělávacího portálu a organizují pro žáky
pravidelné ekologické kurzy.




2021/2022                                    3
                          Hodnocení výsledků vzdělávání
Při posuzování míry dosažení výstupů ŠVP škola efektivně využívá běžné interní nástroje
doplněné o vlastní tzv. souborné zkoušky, které jsou účelně zacílené na ověření zvládnutí
většího rozsahu učiva žáky. Tyto nástroje škola vhodně doplňuje externím hodnocením
v podobě různých testování a sleduje také umístění žáků v soutěžích. V rámci vlastního
hodnocení si škola v období distanční výuky účelně zmapovala prostor v oblasti hodnocení
spokojenosti se vzděláváním, s prostředím školy, s učiteli a s výukou formou anonymního
dotazníku vytvořeného žáky.
Z dosahovaných výsledků v průběhu vzdělávání je patrné, že většina žáků přistupuje k výuce
zodpovědně a že se jim dobře daří naplňovat požadované výstupy ŠVP. Jejic h
adaptace na systém středoškolského vzdělávání při přechodu do prvního ročníku a do primy
probíhá úspěšně. Během vzdělávání všichni žáci v posledních třech školních rocích
prospěli, z toho v roce 2018/2019 s průměrným prospěchem 1,8. V období distanční výuky
se celkový průměrný prospěch mírně zlepšil a s vyznamenáním prospělo více než 40 %
žáků. Projevila se tak mj. specifika hodnocení distanční výuky, při které učitelé
zohledňovali rozvoj kompetencí žáků, zejména při hodnocení aktivity a přístupu
k předmětu. Nejlepších     výsledků     dlouhodobě     dosahují     žáci nižšího     stupně
osmiletého gymnázia, v průměru dvě třetiny prospívají s vyznamenáním. Prospěch
žáků vyššího stupně osmiletého gymnázia je mírně lepší než prospěch žáků v odborném
vzdělávání. Všichni žáci prospívají, z toho desetina až čtvrtina (ve školním roce 2020/2021
třetina) také s vyznamenáním.
Obdobně dobrých výsledků žáci dosahují i při maturitní zkoušce, kterou v posledních třech
školních rocích skládali pouze žáci oboru vzdělání Multimediální tvorba. Velmi pozitivní je,
že ji konali vždy všichni přihlášení žáci a uspělo v ní 95 % z nich. V roce 2020/2021,
kdy byla známkou hodnocena pouze profilová část zkoušky, významně vzrostl počet žáků
prospívajících s vyznamenáním. Ve společné části maturitní zkoušky se celkové výsledky
v posledních třech letech pohybují kolem průměru či lehce nad průměrem pro danou skupinu
oborů v republice, případná neúspěšnost je tvořena převážně výsledky žáků v didaktickém
testu z českého jazyka a literatury. Analýzou průběžných výsledků vzdělávání žáků
v předmětech společné části maturitní zkoušky byla zjištěna disproporce mezi relativně
dobrým hodnocením žáků v průběhu vzdělávání a jejich hodnocením u maturitní
zkoušky v českém jazyce a literatuře. Vedení školy sice přistoupilo k personálním změnám,
nevyužitý ale zatím zůstává potenciál zavedených souborných zkoušek pro možné ročníkové
a meziročníkové srovnání vzdělávacích výsledků žáků a pro sjednocení jejich hodnocení
s kritérii nastavenými pro maturitní zkoušku. Vypracovaná strategie předcházení školní
neúspěšnosti je efektivní v průběhu vzdělávání žáků, méně již při jeho ukončování.
Škola si je vědoma důležitosti pozitivní motivace a dbá na oceňování svých žáků, počet
pochval převyšuje počet kázeňských opatření. Prospěchově nejlepším žákům poskytuje
stipendia. I nadále vhodně využívá svého zavedeného motivačního systému hodnocení
založeného na stanovení individuálních cílů vzdělávacího i osobnostního rozvoje žáků, který
pravidelně vyhodnocuje a úspěšné žáky odměňuje.
Absence žáků se ve školním roce 2018/2019 pohybovala kolem 140 hodin na žáka, v letech
2019/2020 a 2020/2021 vzhledem k organizaci distanční výuky poklesla na dvě třetiny,
neomluvená absence se téměř nevyskytla. Opakovaně se však vyšší absence objevuje vždy
v závěrečném ročníku, a to až u třetiny žáků. Opatření spočívající v preventivním působení
třídních učitelů na žáky nebo uplatnění ustanovení školního řádu o komisioná lní m
přezkoušení fungovala pouze částečně. Chyběla podrobnější analýza příčin absence
s promítnutím jak do prevence školní neúspěšnosti, tak do identifikace potřeb nadaných


2021/2022                                    4
žáků. Pracovníci ŠPP však tyto situace monitorují a individuálně vyhodnocují. Další rizikové
jevy v chování žáků, které škola v posledních třech letech zaznamenala, důsledně řešila.
V případě výskytu problémového chování škola efektivně reagovala např. konzultace mi
se žáky, přednáškami či besedami. Závažnější projevy nevhodného chování se však
nevyskytly, nikdo nebyl klasifikován sníženou známkou z chování.
Žáky se speciálními vzdělávacími potřebami škola identifikuje, pedagogové jsou správně
informováni o jejich individuálních potřebách a vhodných pedagogických přístupech
ke vzdělávání. Dlouhodobé, pravidelné a plánovité osvojování strategie učení po skupinách
těchto žáků, zvládnutí relaxačních technik, správná práce s textem apod. pokračuje i nadále
v tzv. Dysklubu. Výsledky této práce se projevují ve srovnatelném průměrném prospěchu
těchto žáků s ostatními žáky.
Škola má velmi dobře promyšlenou oblast podpory žáků v různých oblastech. Efektivní
je zapojení žáků do celoškolní soutěže ve vytváření svých prezentací, které byly vysílá ny
ze školního televizního studia a vyhodnocovány, nebo zpracování reálných zakázek
pro různé organizace. Žáci samostatně natáčejí podcasty, byla vydána kniha jejich poezie,
každoročně připravují vánoční akademii, podílejí se na organizování on-line filmo vé ho
festivalu apod. Maturitní práce některých žáků v odborném vzdělávání jsou na profesioná lní
úrovni. K rozvoji sociálních a občanských kompetencí škola účelně zařazuje velké množství
aktivit. Škola také pozitivně rozvíjí sociální dovednosti v rámci školního parlamentu. Žáci
kvalitně vedou diskuze s významnými osobnostmi, zapojují se do prezentování školy.
Úspěšně prezentují svou práci na výstavách v regionálním a školním tisku. Významná
je spolupráce s absolventy školy, kteří žákům předávají své zkušenosti v rámci workshopů.
Žáci i učitelé se zúčastňují celé řady exkurzí a odborných stáží ve firmách, které účelně
zvyšují jejich odborný rozvoj a pracovní kompetence.
Promyšlená je práce školy v oblasti zjišťování klimatu ve třídách, která je realizo vá na
zadáváním a vyhodnocováním dotazníků nebo organizací komunitních kruhů s aktivita mi
řízenými školní psycholožkou a speciální pedagožkou. Žáci mají prostor pro odpočinek,
pravidelně a ukázněně během inspekční činnosti využívali relaxační místnost.
Pomoc při začleňování do nového prostředí a při vytváření neformálních vztahů v novém
kolektivu škola poskytuje např. pravidelně organizovanými adaptačními kurzy se
smysluplnými zážitkovými činnostmi nebo komunitními kruhy, do kterých se zapojují
všichni pracovníci ŠPP. Důraz je kladen na dodržování nastavených pravidel chování
a otevřenou komunikaci.
Funkční je i kariérové poradenství. Vedení školy sleduje další vzdělávací cestu absolventů,
z nichž převážná část studuje na vysokých a vyšších odborných školách uměleckého směru.


                                         Závěry
Vývoj školy
- Úspěšná systematická práce vedení školy se promítla do rozšíření vzdělávací nabídky
  a efektivního zajištění její výuky.
Silné stránky
- Špičkové materiální a vhodné personální zajištění výuky v uměleckých oborech se
  projevuje v jejím kvalitním průběhu a v dosahování velmi dobrých výsledků vzdělává ní
  žáků.




2021/2022                                    5
- Orientace teoretického a praktického vyučování na potřeby firemní praxe vede
  k vytvoření potřebných odborných kompetencí žáků.
- Kvalitní spolupráce se sociálními partnery v rámci pravidelných exkurzí účinně přispívá
  k rozvoji odborných kompetencí žáků i učitelů.
Slabé stránky a/nebo příležitosti ke zlepšení
- Příležitostí ke zlepšení je více diferencovat vyučovací hodiny v gymnáziu ve vztahu
  k nadaným žákům.
Doporučení pro zlepšení činnosti školy
- Zintenzivnit práci v předmětových komisích se zaměřením na projednávání důsledné
  diferenciace ve vztahu k nadaným žákům.
- Využít potenciálu souborných zkoušek se sjednocenými kritérii hodnocení výsledků
  vzdělávání žáků s požadavky hodnocení maturitní zkoušky pro zlepšení výsledků
  v didaktických testech.


Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


            Seznam dokladů, o které se inspekční zjištění opírají
 1.    Zřizovací listina z 27. 12. 1995, Jmenování ředitele školy ze dne 9. 12. 1999
 2.    Rozhodnutí o změně zápisu do rejstříku škol a školských zařízení EKO Gymnázium
       a Střední odborná škola Multimediálních studií, čj. 124498/2017/KUSK, účinné od
       13. 11. 2017
 3.    Veřejnosprávní smlouva č. S-0040/ŠKS/2020 o poskytnutí dotace a o zvýšení dotace
       na školní rok 2019/2020 a 2020/2021
 4.    Koncepce rozvoje školy 2020 – 2025, Organizační a provozní řád školy, včetně
       pokynů ředitele, zápisy z provozních porad ve školním roce 2020/2021, 2021/2022
 5.    Dokumentace školního poradenského pracoviště, školní rok 2020/2021 a 2021/2022
       k termínu inspekční činnosti
 6.    Záznamy z pedagogické rady, z jednání metodických orgánů, školní roky 2020/2021
       a 2021/2022, k termínu inspekční činnosti
 7.    Školní matrika, dokumentace k přijímání a k ukončování vzdělávání k termínu
       inspekční činnosti
 8.    Školní vzdělávací programy účinné k termínu inspekce
 9.    Školní řád a organizační řád účinný od 1. 9. 2020
10.    Třídní knihy, rozvrhy vyučovacích hodin, účinné k termínu inspekce
11.    Výroční zprávy o činnosti školy za školní roky 2019/2020 a 2020/2021
12.    Personální dokumentace pedagogických pracovníků k datu inspekční činnosti
       (vzorek), Krátkodobý plán dalšího vzdělávání pedagogických pracovníků na školní
       rok 2021/2022 a dlouhodobý plán na období 2020 až 2023
13.    Dokumentace k zajištění bezpečnosti a ochrany zdraví platná ve školním roce
       2021/2022 k datu inspekční činnosti, Kniha úrazů žáků


2021/2022                                  6
14.    Webové stránky školy k datu inspekční činnosti
15.    Účetní závěrka za školní rok 2019/2020 a 2020/2021
16.    Inspekční zpráva, čj. ČŠIS-930/14-S




                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Středočeský inspektorát,
Arabská 683, 160 66 Praha 6, případně prostřednictvím datové schránky (g7zais9),
nebo na e-podatelnu csi.s@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




2021/2022                                  7
Složení inspekčního týmu a datum vyhotovení inspekční zprávy


 Ing. Vladimíra Hokešová, školní                        Hokešová, v. r.
 inspektorka, vedoucí inspekčního týmu
 Mgr. Pavla Vítková, školní inspektorka                  Vítková, v. r.
 Mgr. Zdenka Čiháková, školní inspektorka               Čiháková, v. r.
 Bc. Marcela Jüstelová, kontrolní                       Jüstelová, v. r.
 pracovnice
 PhDr. Jiří Konvalinka, přizvaná osoba,                Konvalinka, v. r.
 odborník na multimédia

V Praze 23. 12. 2021


Datum a podpis ředitele školy potvrzující projednání a převzetí inspekční zprávy


 Ing. Zbyněk Lukavec,                                    Lukavec, v .r.
 ředitel školy

V Poděbradech 5. 1. 2022




2021/2022                                   8
