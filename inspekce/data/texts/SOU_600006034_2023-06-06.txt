CSI0X00ARAZZ
Počet listů: 7




                                     Česká školní inspekce
                                     Pražský inspektorát
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIA-1850/23-A


Název                               Soukromá střední škola gastronomie s.r.o.
Sídlo                               Svídnická 1a/599, 181 00 Praha 8 - Bohnice
E-mail                              info@skolagastronomie.cz
IČO                                 25098250
Identifikátor                       600006034
Právní forma                        Společnost s r.o.
Zastupující                         PaedDr. Tamara Kobyláková
Zřizovatel                          PaedDr. Tamara Kobyláková
Místo inspekční činnosti            Svídnická 1a/599, 181 00 Praha 8 - Bohnice
Inspekční činnost na místě          6. 6. 2023 − 9. 6. 2023


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.
Inspekční činnost na žádost podle § 174 odst. 7 školského zákona.


                                         Charakteristika
Soukromá střední škola gastronomie s.r.o. (dále „škola“ nebo „organizace“) poskytuje
vzdělávání v tříletém oboru vzdělání s výučním listem Kuchař-číšník (denní forma
vzdělávání), ve čtyřletém oboru vzdělání s maturitní zkouškou Gastronomie (denní forma
vzdělávání) a dvouletém nástavbovém studiu oborů Gastronomie a Podnikání (denní
a dálková forma vzdělávání). Vzdělávací nabídka umožňuje vzájemnou prostupnost mezi
vyučovanými obory a zvyšuje tak žákům možnost úspěšného ukončení vzdělávání.
K 30. 9. 2022 se ve škole vzdělávalo celkem 228 žáků, z toho 194 žáků v 11 třídách denní
a 34 žáků ve 2 třídách dálkové formy vzdělávání. Nejvyšší povolený počet žáků (500)
ve škole byl naplněn ze 46 %.
Škola rodinného typu se nachází v klidném prostředí s dobrou dopravní dostupností.
Teoretické vzdělávání se uskutečňuje v sídle organizace, praktické vyučování je převážně
realizováno na smluvních pracovištích sociálních partnerů školy. Své odborné zaměření
škola podporuje úzkou spoluprací s profesními organizacemi.


                         Hodnocení podmínek vzdělávání
Od poslední inspekční činnosti v roce 2022 ředitelka školy (dále „ředitelka“) aktualizo va la
koncepci dalšího rozvoje organizace, byla zpracována strategie předcházení školní
neúspěšnosti žáků se zaměřením na zlepšení výsledků při ukončování vzdělávání maturitní
zkouškou (dále „MZ“). Přijatá opatření, např. opakované procvičování typových maturitníc h
úloh, individuální a skupinové doučování, předmaturitní semináře zaměřené na intenzivní
procvičování učební látky jednotlivých předmětů společné části MZ, se pozitivně projevila
ve snížení hrubé neúspěšnosti žáků ve společné části MZ ve školním roce 2021/2022. Soubor
přijatých opatření na základě předchozích inspekčních zjištění směřující ke zlepšení kvality
poskytovaného vzdělávání je postupně realizován. Škole se i nadále daří uskutečňovat
strategické záměry především v oblasti spolupráce se sociálními partnery, zlepšování
materiálního zázemí vzdělávání, vytváření příležitostí pro odborný růst žáků se zájmem
o obor, např. zapojení do soutěží, absolvování specializovaných kurzů, účast žáků na
odborných seminářích.
Realizaci školních vzdělávacích programů všech vyučovaných oborů podporuje dlouhodobá
spolupráce s četnými sociálními partnery, jež zajišťuje nezbytnou vazbu teoretického
odborného vzdělávání na praxi, inovaci obsahu učiva, přispívá k rozvoji praktických
dovedností žáků či ke zvyšování jejich uplatnění na trhu práce. Činnost organizace je
pozitivně ovlivňována působením zřizovatele, který se mj. finančně podílí na zlepšování
podmínek vzdělávání.
V nastaveném způsobu řízení školy došlo od předchozí inspekční činnosti ke změně,
ředitelka již sama nezajišťuje oblast výchovného poradenství. Dílčí kompetence byly
delegovány na určeného pedagoga, který ve školním roce 2022/2023 zahájil specializač ní
studium pro výkon své funkce. Pravidelné porady vedení školy s učiteli umožňují operativně
reagovat na aktuální problémy. Ze záznamů z jednání předmětových komisí, pedagogickýc h
rad i z rozhovorů s učiteli je zřejmé, že se pedagogové intenzivněji zaměřují na sjednocování
hodnoticích kritérií, vyhodnocování výsledků vzdělávání žáků i přijímání opatření k jejich
zlepšení, což má již částečný dopad na úspěšnost žáků ve vzdělávání.
Od předchozí inspekční činnosti se účinnost nastavených kontrolních mechanismů mírně
zvýšila. Ředitelka při realizaci hospitační činnosti sledovala ve výuce předmětů společné
části MZ podstatné aspekty kvality výuky, např. poskytování zpětné vazby, motivaci žáků,
využití efektivních metod a forem výuky. Z rozhovorů s pedagogy a ze zápisů z hospitací
vyplynulo, že na základě závěrů z hospitační činnosti byla zpravidla stanovena doporučení
ke zlepšení kvality vzdělávání.


                                            2/7
Vzdělávání k termínu inspekční činnosti zajišťovalo 24 pedagogů, z nichž jeden nesplňova l
předpoklad odborné kvalifikace, kterou si doplňoval. Nově ve škole působí odborně
kvalifikovaná učitelka matematiky. Podporu jí poskytuje uvádějící učitel, vedení školy
a neformálně i ostatní členové pedagogického sboru. Od předešlé inspekční činnosti je
proces přijímání a adaptace nově nastupujících pedagogů systematicky nastaven. Profesní
růst pedagogů je rozvíjen prostřednictvím kooperace se sociálními partnery, vzájemnýc h
hospitací a dalšího vzdělávání pedagogických pracovníků (dále „DVPP“). DVPP přispívá
především k prohloubení odborných znalostí jednotlivých učitelů a reaguje na aktuální
potřeby školy, např. doplnění kvalifikačních předpokladů, rozšiřování či prohlubová ní
odborné kvalifikace. Z hospitační činnosti inspekčního týmu je však zřejmé, že v části
předmětů nejsou v dostatečné míře uplatněny aktivizační metody a formy výuky a je potřeba
v následujícím období DVPP na tuto oblast zacílit.
Finanční a materiální podmínky umožňují realizaci školních vzdělávacích programů. Od
předešlé inspekční činnosti se zkvalitnilo zejména vybavení informačními a komunikač ními
technologiemi a postupně byly dovybaveny odborné učebny moderními technologie mi
a učebními pomůckami, např. sporáky, horkovzdušná a mikrovlnná trouba, nápojové
a flambovací vozíky, cvičný bar, kávovar, výrobník ledu.


                          Hodnocení průběhu vzdělávání
Charakteristickým znakem hospitovaných hodin byla příznivá pracovní atmosféra, žáci
dodržovali pravidla přirozené komunikace s učiteli a respektovali stanovené postupy práce.
V hospitované výuce teoretických odborných a všeobecně vzdělávacích předmětů
převládaly metodicky a didakticky zdařilé hodiny. Sledované vyučovací hodiny měly
promyšlenou strukturu, zvolené vzdělávací strategie a postupy odpovídaly charakteru
probíraného učiva a stanoveným vzdělávacím cílům. Převažovala frontální výuka
v kombinaci s řízeným rozhovorem a samostatnou prací. V některých hodinách byly
efektivně využity kooperativní formy práce, které podpořily mj. rozvoj komunikativníc h
a sociálních kompetencí žáků. Vyučující důsledně aktualizovali probíraná témata,
propojovali učivo v širších souvislostech, účelně zařazovali mezipředmětové vztahy a často
propojovali teorii s praxí. Názornost výuky podpořili zařazením vhodných učebních
pomůcek či účelným využitím didaktické techniky. Učitelé ponechávali žákům dostatečný
prostor pro aplikaci získaných vědomostí a dovedností, pro rozvoj logického a kritického
myšlení. V rámci výuky českého jazyka a literatury učitelé systematicky zařazovali práci
s různými druhy textu, vedli žáky k pochopení literárního díla v širším kulturně historické m
kontextu, ke čtenářskému prožitku a hledání paralel s běžným životem. Žáci v průběhu
hospitovaných hodin prokazovali odpovídající úroveň znalostí a dovedností, schopnost
používat správnou odbornou terminologii, aplikovat znalosti při řešení úloh, vyhodnoco vat
informace a srozumitelně prezentovat vlastní názor.
Účinnost výuky přibližně třetiny hospitovaných hodin teoretického vyučování snižova ly
metodické a didaktické nedostatky. Nedostatečné střídání výukových forem a nízká míra
využití aktivizujících metod vedly k nerovnoměrnému zapojení žáků do výuky a k jejich
pasivnímu přístupu. Ve výuce anglického jazyka si žáci vhodně upevňovali znalost
gramatických jevů či rozvíjeli znalosti slovní zásoby ve vztahu k požadavkům ústní
maturitní zkoušky, avšak jen v nízké míře měli možnost uplatnit své jazykové znalosti
v komunikační situaci. Obdobně jako při předešlé inspekční činnosti žáci prokazovali
rozdílnou úroveň jazykových znalostí a dovedností, obsahová a časová diferenciace úkolů
však nebyla zařazena. Ve sledovaných hodinách nebyly dostatečně využity příležitos ti


                                            3/7
k zapojení žáků do evaluačních aktivit prostřednictvím sebereflexe dosaženého učebního
pokroku či vzájemného hodnocení podle předem známých kritérií. V závěru těchto
vyučovacích hodin nebyl rovněž vytvořen prostor pro společné shrnutí učiva či vyhodnoce ní
stanoveného vzdělávacího cíle s ohledem na dosažený pokrok žáků.
Praktické vyučování je realizováno cvičeními probíhajícími na školních pracovištíc h,
odborným výcvikem a učební praxí pod vedením zkušených instruktorů v reálných
podmínkách pracovišť právnických osob. Prostředí prestižních pražských hotelů a restaurací
s vysokou úrovní poskytovaných služeb s moderním materiálním zázemím vytváří optimální
podmínky pro výuku a zaručuje kvalitu poskytovaného vzdělávání. Zkušenost některých
učitelů odborného výcviku a instruktorů na pracovištích a jejich zaujetí pro vyučovaný
předmět nebo obor zdařile motivuje žáky a prohlubuje jejich zájem o budoucí profesi.
Vykonávaná produktivní práce posiluje motivaci žáků a vede je k vyšší odpovědnosti za
kvalitní splnění zadaných úkolů. Z průběhu sledovaného praktického vyučování je patrné,
že žáci mají vytvořeny potřebné pracovní návyky, získávají smysl pro profesionalitu,
přesnost a zodpovědnost. Výbornou úroveň osvojených dovedností a znalostí dokládá rozsah
vykonávaných činností spolu se schopností plnit komplexnější úkoly, a to i v případě žáků
nižších ročníků. Dodržování technologických postupů, zásad bezpečnosti a ochrany zdraví,
etických kodexů je učiteli a instruktory průběžně kontrolováno. Kvalitní realizace
praktického vyučování umožňuje žákům získání odborných kompetencí, jež odpovídají
aktuálním požadavkům praxe.


                          Hodnocení výsledků vzdělávání
Přijímání do všech oborů vzdělání probíhalo v hodnoceném období posledních dvou
školních let bez školní přijímací zkoušky, se zohledněním prospěchu ze základní školy.
Pořadí uchazečů o maturitní obor vzdělání v prvním kole přijímacího řízení ovlivňovala ze
60 % jednotná přijímací zkouška, v kritériích přijímacího řízení pro školní rok 2023/2024
byla stanovena i minimální hranice úspěšnosti uchazečů.
Nastavený adaptační proces vhodně propojuje zvládnutí nároků středoškolského vzdělává ní,
podporu prosociálního chování žáků s jejich budoucím profesním zaměřením, metody
efektivního učení, odborné a sportovní soutěže. Od posledního inspekčního hodnocení bylo
zajištění poradenských služeb personálně posíleno o pozici výchovné poradkyně, která úzce
spolupracuje s ředitelkou. Poradenský systém vhodně využívá výhody malé školy
a zaměřuje se na její specifika, např. nematuritní i maturitní obory. Preventivní a podpůrné
mechanismy jsou realizovány v součinnosti výchovné poradkyně s třídními učiteli, dalšími
pedagogickými pracovníky, vedením školy i s externími subjekty. K včasné identifik ac i
a řešení studijních, vztahových problémů nebo rizikových projevů chování přispívají
třídnické hodiny a výchovná jednání se žáky. Různá míra podpory žákům je realizo vá na
v úzké spolupráci se školskými poradenskými zařízeními i na základě vlastní identifikace
vzdělávacích potřeb žáků. K předcházení studijního neúspěchu škola realizuje standardní
postupy, mj. možnost přestupu na méně náročný obor, spolupráce se zákonnými zástupci
žáků, předmaturitní semináře, využívání podpůrných elektronických výukových materiálů,
systematičtější zadávání cvičných typových didaktických testů.
K zjišťování dosažené úrovně vědomostí a znalostí žáků škola používá běžné nástroje,
tj. písemné, ústní zkoušení, hodnocení praktických činností žáků i srovnávací testy. K interní
evaluaci úrovně znalostí žáků maturitního ročníku jsou využívány didaktické testy dílčích
částí společné části MZ. Ve školním roce 2021/2022 v maturitních oborech prospělo
94 % žáků, v oboru zakončeném závěrečnou zkouškou bylo 14 % neprospívajících žáků.


                                             4/7
Naopak při ukončování byli úspěšnější žáci v oboru vzdělání s výučním listem, kde
závěrečnou zkoušku úspěšně složilo 95 % žáků. Z podrobnější analýzy průběžných výsledků
rovněž vyplývá, že přijatá opatření, např. častější průběžné vyhodnocování absence žáků,
důslednější přístup třídních učitelů při dokládání důvodů neúčasti, včasná informova no st
zákonných zástupců (možnost sledování docházky prostřednictvím elektronického systému)
vedla ke snížení průměrné absence žáků za 2. pololetí školního roku 2021/2022 a 1. pololetí
školního roku 2022/2023. Z inspekčních zjištění rovněž vyplývá postupné snižová ní
neomluvené absence, zejména v nematuritním oboru. I přes přijatá opatření se však nedaří
omezovat předčasné odchody žáků ze vzdělávání. Výchovná opatření byla uplatňová na
uvážlivě. Žáci byli oceňováni za aktivní přístup a reprezentaci. Škola využívá dlouhodobě
propracovaný stipendijní program motivující žáky všech ročníků k lepším studijním
výsledkům a docházce.
Škola se příležitostně zapojuje i do externího testování, např. ve výběrovém testování ČŠI
ve školním roce 2022/2023 se výsledky žáků 1. ročníku v přírodovědné gramotnosti
pohybovaly v pásmu nadprůměru, žáci 2. ročníku ve čtenářské gramotnosti dosáhli
výborných výsledků.
V maturitním období 2022 se výsledky žáků oborů s maturitní zkouškou zlepšily. Hrubá
neúspěšnost žáků (podíl žáků neúspěšných u MZ nebo zkoušku nekonajících z celkového
počtu přihlášených žáků) činila ve společné části MZ u čtyřletého oboru Gastronomie
v denní formě vzdělávání okolo 15 %, což přibližně odpovídá průměru hrubé neúspěšnosti
v příslušné skupině oborů v celorepublikovém srovnání. V nástavbovém oboru Podnikání
byly výsledky žáků při ukončování vzdělávání nepříznivě ovlivněny skutečností, že někteří
žáci v průběhu maturitního ročníku po přihlášení k MZ vzdělávání ukončili nebo se k MZ
ze zdravotních důvodů nedostavili. Přesto však byla hrubá neúspěšnost žáků srovnatelná
(denní forma vzdělávání) či lepší (dálková forma vzdělávání), než je průměr dosahova ný
v tomto oboru v České republice. Výsledky žáků v profilové části maturitní zkoušky
a vysoká úspěšnost žáků skládajících jednotné zadání závěrečné zkoušky vypovídají
o kvalitním naplňování profilu absolventa.
Škola vytváří podnětné vzdělávací prostředí k rozvoji odborných kompetencí žáků. Na
pracovištích sociálních partnerů se žáci mj. seznamují s moderními technologiemi a účastní
se odborných stáží. V rámci studia mohou žáci absolvovat specializované kurzy, např.
barmanský, baristický, kurz vyřezávání ovoce a zeleniny, kurz molekulární mixologie, čímž
se zvyšuje jejich konkurenceschopnost na trhu práce. Žáci se také dlouhodobě zapojují do
řady odborných soutěží, v nichž opakovaně dosahují četných úspěchů na celorepubliko vé
úrovni, ve sledovaném období např. získání ocenění „Mladý řemeslník roku 2022“, „Barman
ČR CBA 2022 junior cocktail competition“. Účast žáků v charitativních akcí pak přispívá
i k rozvoji jejich sociálních kompetencí. Úspěšní absolventi nacházejí dobré uplatnění na
trhu práce, případně pokračují v terciárním vzdělávání.


                                        Závěry
Vývoj školy
- zásadní nedostatky zjištěné při předešlé inspekční činnosti v roce 2022 byly odstraněny,
  přijatá opatření k prevenci nedostatků jsou postupně realizována
- zlepšily se výsledky žáků ve společné části MZ
- zkvalitnily se materiální podmínky pro výuku



                                           5/7
Silné stránky
- podnětné vzdělávací prostředí přispívající k rozvoji odborných kompetencí žáků
- efektivní spolupráce s partnery při realizaci praktického vyučování, opakovaná výborná
  umístění žáků na celorepublikových odborných soutěžích
Slabé stránky a/nebo příležitosti ke zlepšení
- nedostatečné využití aktivizujících metod v části výuky a příležitostí k diferenciac i
  vzdělávacího obsahu
- nižší míra zapojení žáků do evaluačního procesu ve výuce, zejména nedostatečné
  využívání vzájemného hodnocení žáků podle stanovených kritérií či sebereflexe vlastního
  učebního pokroku
- opomíjení didaktických závěrů vyučovacích hodin v části výuky
Doporučení pro zlepšení činnosti školy
- pokračovat v realizaci opatření ke snížení absence žáků
- důsledně diferencovat výuku podle potřeb a znalostí žáků, zefektivnit závěry vyučovac íc h
  hodin
- cíleně podporovat rozvoj interaktivních řečových dovedností žáků ve výuce anglické ho
  jazyka
- zintenzivnit DVPP v oblasti aktivizačních metod a forem výuky
- nadále přijímat opatření ve vztahu k výsledkům vzdělávání žáků, průběžně vyhodnoco vat
  jejich účinnost
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


            Seznam dokladů, o které se inspekční zjištění opírají
 1.   Školní vzdělávací programy oborů vzdělání Kuchař – číšník, Gastronomie, Podnikání
      účinné k termínu inspekční činnosti
 2.   Školní řád účinný k termínu inspekční činnosti
 3.   Výroční zpráva o činnosti školy, školní rok 2021/2022
 4.   Výběr třídních knih vedených ve školním roce 2022/2023 k termínu inspekční
      činnosti
 5.   Záznamy z pedagogických rad a z jednání předmětových komisí vedené ve školních
      letech 2021/2022 a 2022/2023 k termínu inspekční činnosti
 6.   Koncepce rozvoje školy včetně aktualizace – přílohy Strategie předcházení školní
      neúspěšnosti, Metodická příručka „uvádějící učitel“ účinná v termínu inspekční
      činnosti
 7.   Plán kontrolní a hospitační činnosti pro školní rok 2022/2023
 8.   Výběr záznamů z hospitační činnosti vedených ve školním roce 2022/2023 k termínu
      inspekční činnosti




                                            6/7
 9.   Výběr personální dokumentace pedagogických pracovníků vedený k termínu
      inspekční činnosti
10.   DVPP a přehled o jeho plnění k termínu inspekční činnosti
11.   Rozvrh vyučovacích hodin platný k termínu inspekční činnosti
12.   Portfolio výchovného poradce a metodika prevence vedené k termínu inspekční
      činnosti
13.   Inspekční zpráva České školní inspekce z 30. 5. 2022, čj. ČŠIA – 2596/21-A
14.   Výpisy z účetnictví školy za období roku 2022


                                         Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Pražský inspektorát,
Arabská 683, 160 66 Praha 6, případně prostřednictvím datové schránky (g7zais9),
nebo na e-podatelnu csi.a@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Titul, jméno, příjmení, funkce
 Mgr. Hana Šinská, školní inspektorka,
 vedoucí inspekčního týmu                            ………………………..
 PhDr. Bc. Tibor Slažanský, školní
 inspektor                                           ………………………..
 MgA. Naděžda Ostřanská, školní
 inspektorka                                         ………………………..
 Bc. Vladimíra Příhodová, přizvaná osoba –
 odborník na vzdělávání v gastronomických
 oborech                                             ………………………..

 Bc. Hana Vejdovská, kontrolní pracovnice
                                                     ………………………..




V Praze




                                            7/7
