                                    Česká školní inspekce
                                    Pardubický inspektorát
___________________________________________________________________________________________________________ _




                         IN S P E K Č N Í ZP R ÁVA
                                          Čj. ČŠIE-1575/21-E


Název                                Gymnázium K. V. Raise a Střední odborné učiliště,
                                     Hlinsko, Adámkova 55
Sídlo                                Adámkova třída 55, 539 01 Hlinsko
E-mail                               red@gymhlinsko.cz
IČ                                   60103329
Identifikátor                        600011852
Právní forma                         příspěvková organizace
Zastupující                          RNDr. Rostislav Dvořáček
Zřizovatel                           Pardubický kraj
Místo inspekční činnosti             Adámkova třída 55, 539 01 Hlinsko
                                     Družstevní 1811, 539 01 Hlinsko
Termín inspekční činnosti            5. až 7. a 10. 1. 2022


Inspekční činnost byla zahájena předložením pověření k inspekční činnosti.


                                  Předmět inspekční činnosti
Předmětem inspekční činnosti bylo zjišťování a hodnocení podmínek, průběhu a výsledků
vzdělávání poskytovaného školou vykonávané podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů, včetně hodnocení naplňování školních
vzdělávacích programů.




2021/2022
                                   Charakteristika
Gymnázium K. V. Raise a Střední odborné učiliště, Hlinsko, Adámkova 55 (dále „škola“)
vykonává činnost střední školy. Ke dni inspekční činnosti se ve škole vzdělávalo 242 žáků
v oborech vzdělání s maturitní zkouškou 79-41-K/81 Gymnázium a 79-41-K/41 Gymnázium,
13 žáků v oboru vzdělání s výučním listem 29-51-H/01 Výrobce potravin, 12 žáků v oboru
vzdělání 26-51-H/01 Elektrikář a čtyři žáci v oboru vzdělání 33-56-H/01 Truhlář.
V posledních letech je spíše obvyklá nižší míra naplněnosti tříd, a to včetně gymnaziálního
vzdělávání. Škola ke dni inspekční činnosti evidovala 12 žáků se speciálními vzdělávac ími
potřebami, pro tři žáky byl vypracován individuální vzdělávací plán. Stravování žáků
je zajišťováno v samostatné Školní jídelně Hlinsko, Ležáků 1449.


                         Hodnocení podmínek vzdělávání
Ředitel školy má bohaté zkušenosti zejména s řízením gymnaziálního vzdělává ní.
Od školního roku 2017/2018 rozšířila škola svoji vzdělávací nabídku o obor vzdělání
s výučním listem výrobce potravin - školní vzdělávací program mlékař, v aktuálním školním
roce ji doplnila ještě vzděláváním v oborech truhlář a elektrikář. Této změně odpovídá
zaměření koncepčních záměrů školy. Strategie gymnaziálního vzdělávání je spíše zaměřená
na udržování současného stavu, oproti vizi rozvoje školy z let 2013 až 2018 neobsahuje
žádné změny nebo inovace vycházející z předcházejícího evaluačního procesu. Systém
pedagogického řízení školy je založen zejména na řešení aktuálních nebo okamžitých potřeb
účastníků vzdělávání. Prioritou je především udržení stávajících dobrých materiálních nebo
personálních podmínek pro vzdělávání, které se spíše pozitivně odráží zejména
ve výsledcích vzdělávání žáků gymnázia.
Málo účelné je ve škole nastavení kontrolních mechanismů, rovněž plánování je méně
systematické a umožňuje pouze v omezené míře vyhodnocování a následné přijímá ní
opatření ke zlepšení vzhledem k cílům vzdělávání. V řízení pedagogických procesů školy
je nízká efektivita kontrolní činnosti vedoucích pracovníků školy citelná také v případě
vzdělávání v nových oborech vzdělání, což se spíše negativně projevuje nejen např. v kvalitě
vedené dokumentace, ale také v organizaci vzdělávání. Například plán dalšího vzdělává ní
pedagogických pracovníků pro aktuální školní rok nebyl aktualizován a zaměřen
na konkrétní cíle profesního rozvoje a podpory učitelů. Plánování a volbu vzdělávac íc h
aktivit učitelů řeší spíše jednotlivé předmětové komise, a to podle aktuální nabídky nebo
dostupnosti seminářů nebo kurzů. V rámci podpory pedagogů je tento plán více zaměřen
na vizi posilování a případného rozšiřování oborové specializace učitelů, méně na rozvoj
pedagogické odbornosti učitelů.
Škola průběžně sleduje podmínky pro vzdělávání, ale průběh vzdělávání zejména v rámci
kontrolní nebo hospitační činnosti systematicky sledován není. Hospitační činnost vedení
školy a výchovné poradkyně zpravidla neprobíhá, zaznamenány byly pouze hospitace
u některých začínajících pedagogů, které prováděli spíše předsedové předmětových komisí
nebo neformálně určení zavádějící učitelé.
Pedagogická rada řeší záležitosti podstatné pro realizaci vzdělávání, k dílčím úkolům
se vyjadřují rovněž předmětové komise, pravidla k organizování činnosti školy
jsou nastavena. Školní vzdělávací programy nabízí širokou vzdělávací nabídku včetně
volitelných nebo nepovinných předmětů, škola podporuje přípravu žáků na studium
vysokých škol.



2021/2022                                    2
Primární prevence a výchovné poradenství jsou zajišťovány dvěma vyučujícími, jejichž
vzájemná spolupráce podporuje účelnost poradenských aktivit. Výchovná poradkyně vede
informace a zprávy z poradenských zařízení, informuje jednotlivé vyučující a připravuje
realizaci podpůrných opatření. Realizaci doporučení přímo ve výuce nesleduje. Metodička
prevence zpracovala podrobný program, na základě něhož škola pořádá velké množství
besed, aktivit (Den prevence) nebo např. adaptační kurzy pro první ročníky. To je přínosem
pro účelnou realizaci preventivních programů. Obě vyučující spolupracují při práci s žáky
a řešení případných problémů.
Prostory školy jsou upravené. Finanční podmínky umožňují realizaci vzdělávání podle
platných školních vzdělávacích programů. Od minulé inspekční činnosti škola realizova la
několik projektů pro zlepšení podmínek ke vzdělávání (Šablony I a II., tandemová
a projektová výuka apod.). Škola získala dotaci na investiční vybavení v souvislosti s novým
oborem vzdělání elektrikář, využila také projekty I-KAP I a I-KAP II zaměřené na podporu
polytechnického vzdělávání. Rekonstruovala některé prostory školy, finanční prostředky
využila mimo jiné např. na vybavení odborných učeben nebo laboratoří nebo nákup
didaktických pomůcek pro vzdělávání žáků.
Materiálně technické podmínky jsou v případě nových oborů vzdělání (truhlář, elektrikář)
řešeny zejména operativně podle potřeb jednotlivých témat výuky. Ve škole zatím
není vytvořeno takové zázemí, které by efektivně podporovalo proces vzdělávání žáků,
nejsou vytvořeny např. odborné kabinety, resp. sklady, které by obsahovaly dostatečné
a druhově různorodé množství oborově zaměřených trojrozměrných pomůcek (modely,
skutečné výrobky apod.), přístrojů a strojů, nástrojů, nářadí, materiálů, či cvičných stěn
např. pro elektromontážní cvičné práce žáků. Škola se podle vyjádření ředitele školy zatím
orientuje na zajištění této podpory prostřednictvím oborově zaměřených smluvních partnerů.
Pro podporu odborného praktického vzdělávání v oboru vzdělání výrobce potravin nejsou
vytvořeny přímo ve škole žádné podmínky a škola je tak plně závislá na poskytnutí
odborných pracovišť smluvními partnery, kteří umožňují realizaci odborného výcviku
v reálném prostředí jejich výroby.


                          Hodnocení průběhu vzdělávání
Vyučovací hodiny ve střední škole probíhaly v atmosféře, která spolu s převážně menšími
počty žáků ve třídě vytvářela příznivé podmínky pro vzdělávání, ale tento stav nebyl vždy
efektivně využit. Ve sledovaných hodinách převládala frontální forma výuky. Výklad učitele
byl obvykle doplňován dobře zpracovanou prezentací předkládaného učiva žákům, kteří
si v některých případech opisovali přijímané informace např. do svých sešitů. Ve většině
hodin učitelé účelně obohacovali výuku řízeným rozhovorem se žáky, pro který využíva li
také aktivní práci s pracovními listy. Role učitele byla zpravidla dominantní, byl hlavním
a často jediným zdrojem informací a řídil průběh výuky s občasným využitím samostatné
práce žáků. Kooperativní činnosti žáků při výuce byly zaznamenány pouze výjimeč ně .
Pouze v některých případech byli žáci vedeni k vyvozování a logickým závěrům.
Učitelé výuku zpravidla dobře promýšlí po obsahové stránce. Spíše ojediněle ale bylo
zaznamenáno plánování vzdělávacích strategií tak, aby umožnily učitelům ověřovat účelnost
zvolených metod a forem práce. Pestrost metod práce byla spíše nízká, ve sledovanýc h
hodinách často chyběla výraznější práce žáků s informacemi např. formou účelné
samostatné práce. V úvodu většiny hodin pedagogové seznamovali žáky s tématem hodiny,
často bylo cílem výuky vyložit žákům obsah učiva pro získání očekávaných znalostí. Pouze
v ojedinělých případech dokázali učitelé zaměřit konkrétní pedagogické cíle výuky přímo


2021/2022                                    3
na žáky, aby jim lépe umožnili pochopit učivo a podpořili u nich získání klíčovýc h
kompetencí. Funkční bylo využívání mezipředmětových souvislostí a aktualizace učiva,
názornost výuky učitelé zvyšovali využíváním didaktické techniky hlavně formou projekce
prezentací. Praktické dovednosti žáků byly účelně rozvíjeny např. v předmětu přírodovědné
praktikum (podpora přírodovědné gramotnosti) nebo tělesná výchova (podpora pohybové
aktivity).
Vyučující předkládali žákům učivo většinou jednotně, bez využití diferenciace vzhlede m
k zájmu žáků o dané téma nebo ke stupni jejich pokroku. Pokud učitelé dokázali strukturovat
obsah výuky, aby předešli monotónnímu předávání informací, žáci se aktivněji zapojovali
do procesu učení. Ojediněle byla výuka přehlcena velkým množstvím pojmů a souvislos tí,
což žákům s různými vzdělávacími potřebami částečně omezovalo pochopení učiva.
Individuální přístup vyučujících k žákům s nadáním nebo výraznějším zájmem o předmět
výuky nebyl zaznamenán.
Sebehodnocení žáků vzhledem k jejich vlastnímu vnímání učebního pokroku nebylo
zaznamenáno, učitelé ho ve svých hodinách spíše neplánují. Někteří vyučující dokázali
poskytnout žákům zpětnou vazbu využitelnou k jejich dalšímu učení, jen ojediněle dávali
zpětnou vazbu učitelům i sami žáci. Cílený rozvoj komunikačních a dalších osobnostních
kompetencí žáků byl omezen i nezařazováním vzájemného hodnocení žáků. Žákům
se speciálními vzdělávacími potřebami většinou nebyla poskytována individuální podpora
např. výraznější diferenciací zadaných úkolů. Ve struktuře sledovaných hodin většinou
chybělo širší celkové závěrečné shrnutí, s cílem upevňování probíraného učiva a ověřování
naplnění stanovených cílů vzdělávání. Učitelé většinou závěrům hodin nevěnovali žádný
prostor, ojediněle došlo pouze na rychlou rekapitulaci obsahu probíraného učiva, obvykle
bez aktivní účasti žáků.
Převážně frontálně vedenou výuku cizích jazyků učitelé někdy zpestřovali zařazováním
práce žáků ve dvojici. Vybízeli také k aktivnější vzájemné spolupráci, kterou ale žáci
využívali spíše v menší míře. Přínosem bylo vedení výuky ve vyučovaném jazyce, žáci
prokazovali obvykle velmi dobrou znalost jazyka i rozvoj své komunikativní kompetence.
V českém jazyce a literatuře a v matematice bylo přínosem pro žáky účelné upevňová ní
znalostí sloužící k úspěšnému zvládnutí maturitní zkoušky.
Dobře strukturované byly hodiny tělesné výchovy s jasně vymezenými cíli, promyšle no u
náplní, která rozvíjela požadované pohybové dovednosti žáků. Žáci byli motivova ní,
vyučující je dokázali povzbudit a vysvětlit jim, jak mohou zlepšovat zejména svou fyzicko u
výkonnost. Po návratu žáků k prezenční výuce se škola vrátila k obvyklým akcím (lyžařský
výcvik, plavání, volitelný kroužek sportovních her).
Pozitivním rysem realizované teoretické výuky v oborech vzdělání zakončených závěrečnou
zkouškou bylo její vedení ve vzájemných mezipředmětových souvislostech a zejména
ve vztahu k využití poznatků v praxi. Výuka byla vedena bez zásadních odborných
nedostatků. Pro zvýšení názornosti teoretické výuky se učitelé někdy opírali o obrázky
a texty, ne vždy zcela vhodné pro daný účel. Trojrozměrné didaktické pomůcky byly
využívány spíše minimálně.
Odborný výcvik žáků oboru vzdělání výrobce potravin je organizačně zajištěn ve spolupráci
se smluvním partnerem, a to zejména s využitím nejen materiálně technickýc h,
ale i personálních podmínek smluvního partnera, a se zaměřením dle jeho potřeb. Přínosné
je, že výuka byla zajišťována pedagogickými pracovníky, kteří jsou rovněž zaměstna nc i
smluvního partnera. Odborný výcvik žáků v oborech vzdělání truhlář a elektrikář
je realizován prvním rokem, kdy se zejména materiální a organizační podmínky stále
vyvíjejí a dotvářejí. Zaznamenány byly vhodné instruktážní ukázky jednotlivých úkonů


2021/2022                                   4
a aktivní individuální přístup učitelů k žákům, motivace žáků k dodržování technologick ýc h
postupů, k samostatnosti a k pečlivosti. Bylo dbáno na upevňování zásad bezpečné práce
a ochrany zdraví. V průběhu sledované výuky byl převážně efektivně využíván čas a většina
žáků aktivně přistupovala k plnění zadaných úkolů. Žáci od pedagogů obvykle získáva li
zpětné informace o kvalitě své práce. Výuka byla vedena bez zásadních odborných
nedostatků. Žáci při odborném výcviku na pracovišti u smluvního partnera získávají
potřebné kompetence, a to s přidanou hodnotou vzdělávání v reálném prostředí. Výrazně si
tak rozvíjejí i kompetence sociální (např. k práci v týmu, zodpovědnosti za svěřený úkol,
upevňování pracovních návyků) a komunikativní. Vytvářejí si tak reálnou představu
o fungování odborné firmy a možnostech svého dalšího uplatnění.


                          Hodnocení výsledků vzdělávání
Škola sleduje průběžnou i celkovou úspěšnost žáků při vzdělávání. Zejména žáci
gymnaziálního vzdělávání obvykle dosahují velmi dobrých nebo výborných výsledků
v rámci ročníkové klasifikace, jsou úspěšní v soutěžích a předmětových olympiádách. Šíře
těchto aktivit podstatných pro rozvoj dovedností žáků byla v posledních dvou školních
letech částečně omezena epidemiologickými opatřeními souvisejícími s epidemií Covid-19,
některé plánované aktivity byly redukovány nebo nahrazeny online formou. Opakovaných
úspěchů dosahují žáci gymnázia v soutěžích cizích jazyků, matematiky nebo přírodovědnýc h
předmětů. Dva žáci byli úspěšní v závěrečných celostátních kolech soutěží (český jazyka
literatura, latina). Škola organizuje projektové aktivity zaměřené na podporu klíčovýc h
kompetencí žáků (např. Muzejní noc, Sametový týden nebo Osudové osmičky). Tradičně
oblíbená a úspěšná je činnost školního divadelního souboru.
Hodnocení výsledků vzdělávání i hodnocení chování žáků včetně míry využití výchovnýc h
opatření ve školním roce 2020/2021 bylo očekávané, nevykazovalo žádné negativní
tendence. Výchovná opatření byla využívána spíše v menší míře, převažovaly pochvaly
např. za úspěchy při reprezentaci školy nebo výborné výsledky vzdělávání. Počet absencí
žáků ve výuce nebyl výrazně vyšší, neomluvená absence byla spíše ojedinělá. Tradičně
výborných výsledků dosahují žáci gymnázia také při absolvování maturitních zkoušek, a to
jak ve společné, tak i v profilové části. Výsledky vzdělávání žáků ve tříletém oboru vzdělání
s výučním listem byly také na očekávané úrovni, většina žáků postupovala do vyšších
ročníků, v několika případech i s hodnocením prospěl s vyznamenáním. Závěrečnou
zkoušku vykonali všichni žáci úspěšně, tři z nich s vyznamenáním. Pozitivním zjištěním
bylo v případě několika žáků pracovní uplatnění po ukončení studia přímo u smluvního
partnera, kde probíhala odborná praktická příprava v rámci výuky odborného výcviku.
Významným partnerem školy pro její rozvoj je město Hlinsko a některé další místní
a regionální organizace. Realizována je také spolupráce s několika základními školami
v blízkém okolí na společných projektech, pro žáky připravující se na studium vysoké školy
je přínosem partnerství s univerzitami v Praze, Olomouci nebo Pardubicích.




2021/2022                                    5
                                         Závěry
Vývoj školy
- Od minulé inspekce bylo zahájeno vzdělávání žáků ve třech oborech vzdělání s výučním
  listem.
Silné stránky
- Účelná realizace preventivních      programů      podporující   nízký   výskyt    sociálně
  patologických jevů,
- velmi dobré ročníkové výsledky vzdělávání žáků gymnázia včetně výsledků maturitníc h
  zkoušek podporující úspěšné uplatnění absolventů zejména na vysokých školách,
- nastavený systém spolupráce školy se smluvními partnery při realizaci odborného
  výcviku v oboru vzdělání výrobce potravin umožňující efektivní realizaci praktického
  vzdělávání.
Slabé stránky a/nebo příležitosti ke zlepšení
- Málo účelná realizace kontrolních mechanismů směrem k aktualizaci                   školní
  dokumentace, plánování a vyhodnocování některých činností školy,
- chybějící hospitační činnost vedení       školy    umožňující   systematické     sledování
  a vyhodnocování potřeb pedagogů,
- málo využívané párové a skupinové metody výuky žáků,
- nevyužívaná diferenciace výuky podporující žáky nadané nebo ohrožené neúspěchem,
- ojedinělé zařazování sebehodnocení nebo vzájemného          hodnocení žáků v průběhu
  vyučovacích hodin,
- nižší míra využití účelných metod a forem práce podporujících ověřování splnění
  pedagogického cíle výuky zaměřovaného na žáky.
Doporučení pro zlepšení činnosti školy
- Nastavit konkrétní kroky pro realizaci kontrolních mechanismů tak, aby lépe poskytovaly
  včasné informace o potřebě přijetí opatření a podporovaly jejich realizaci,
- realizovat konkrétní plán kontrolní a hospitační činnosti umožňující sledování
  a vyhodnocování průběhu výuky, který podpoří učitele v jejich odborném pedagogickém
  růstu,
- zaměřit se výrazněji na materiální dovybavení potřebné k výuce žáků nových oborů
  vzdělání ve škole,
- zařazovat kooperativní metody výuky a využívat prvky sebehodnocení nebo vzájemné ho
  hodnocení žáků pro získání potřebných klíčových kompetencí,
- zařazovat častěji prvky diferencované výuky v souladu se stanoveným cílem pro podporu
  žáků a s ohledem úroveň pokroku žáků.




2021/2022                                  6
                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Pardubický inspektorát, Sukova třída
1556, 530 02 Pardubice, případně prostřednictvím datové schránky (g7zais9), nebo na
e-podatelnu csi.e@csicr.cz s připojením elektronického podpisu.


            Seznam dokladů, o které se inspekční zjištění opírají
 1. Výpis z rejstříku škol a školských zařízení ze dne 3. 1. 2022
 2. Koncepční záměr rozvoje školy pro období 2013 až 2018 a 2018 až 2023
 3. Školní řád platný od 1. 2. 2018
 4. Organizační řád školy platný od 1. 9. 2019
 5. Dokumentace k obsahu, rozsahu a podmínkách praktického vyučování pro školní rok
    2021/2022 (výběr)
 6. Plán dalšího vzdělávání pedagogických pracovníků platný od 1. 9. 2017
 7. Školní vzdělávací programy platné ve školním roce 2021/2022, včetně příloh a dodatků
 8. Zápisy z jednání pedagogické rady za školní roky 2020/2021 a 2021/2022
 9. Rozvrhy hodin učitelů a tříd ve školním roce 2021/2022
10. Školní matrika a dokumentace žáků pro školní roky 2020/2021 a 2021/2022 (výběr)
11. Třídní knihy pro školní roky 2020/2021 a 2021/2022 (výběr)
12. Deníky odborného výcviku pro školní rok 2021/2022 (výběr)
13. Personální dokumentace k odborné kvalifikaci pedagogických pracovníků (výběr)
14. Doklady z oblasti bezpečnosti práce a ochrany zdraví (výběr)
15. Dokumentace výchovného poradenství a preventivních programů pro školní
    rok 2021/2022
16. Dokumentace k ukončování vzdělávání žáků ve školním roce 2020/2021
17. Výroční zprávy o činnosti školy za školní roky 2019/2020 a 2020/2021




2021/2022                                  7
                                          Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Pardubický inspektorát, Sukova
třída 1556, 530 02 Pardubice, případně prostřednictvím datové schránky (g7zais9),
nebo na e-podatelnu csi.e@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Mgr. Martin Valášek, školní inspektor,
                                                                 Mgr. Martin Valášek v. r.
vedoucí inspekčního týmu

Ing. Jan Černý, školní inspektor                                     Ing. Jan Černý v. r.


Mgr. Petra Holánková, školní inspektorka                         Mgr. Petra Holánková v. r.


Bc. Daniela Růžová, kontrolní pracovnice                          Bc. Daniela Růžová v. r.


Mgr. Hana Řebíčková, školní inspektorka                          Mgr. Hana Řebíčková v. r.


Ing. Bc. Stanislava Vilčková, odborník na výrobu potravin     Ing. Bc. Stanislava Vilčková v. r.


V Pardubicích dne 5. 2. 2022


Datum a podpis ředitele školy potvrzující projednání a převzetí inspekční zprávy


RNDr. Rostislav Dvořáček, ředitel školy                     RNDr. Rostislav Dvořáček v. r.


V Hlinsku dne 21. 2. 2022




2021/2022                                    8
