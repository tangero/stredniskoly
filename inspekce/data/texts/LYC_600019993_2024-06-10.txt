                                   Česká školní inspekce
                                Inspektorát v Kraji Vysočina
                                Zborovská 3, 586 01 Jihlava
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIJ-994/24-J
                                       Sp. zn. ČŠIJ-S-193/24-J


Název                               Střední zdravotnická škola a Vyšší odborná škola
                                    zdravotnická Žďár nad Sázavou
Sídlo                               Dvořákova 4, 591 01 Žďár nad Sázavou
E-mail                              informace@szszdar.cz
IČO                                 00 637 696
Identifikátor                       600 019 993
Právní forma                        příspěvková organizace
Zastupující                         RNDr. Marie Vystrčilová
Zřizovatel                          Kraj Vysočina
Místo inspekční činnosti            Dvořákova 404, Žďár nad Sázavou
                                    Žďárská 610, Nové Město na Moravě
Inspekční činnost na místě          10.−13. 6. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Získávání a analyzování informací o vzdělávání žáků, zjišťování a hodnocení podmínek,
průběhu a výsledků vzdělávání poskytovaných podle příslušných vzdělávacích programů
a zjišťování a hodnocení naplnění školních vzdělávacích programů a jejich souladu
s právními předpisy a rámcovými vzdělávacími programy podle § 174 odst. 2 písm. a), b)
a c) zákona č. 561/2004 Sb., o předškolním, základním, středním, vyšším odborném a jiném
vzdělávání (školský zákon), ve znění pozdějších předpisů.
                                     Charakteristika
Právnická osoba Střední zdravotnická škola a Vyšší odborná škola zdravotnická Žďár
nad Sázavou (dále „škola“) vykonává činnost střední školy, vyšší odborné školy a školní
jídelny. Ke dni inspekční činnosti bylo zapsáno v oboru vzdělání 53-41-M/03 Praktická
sestra 121 žáků, v oboru vzdělání 78-42-M/04 Zdravotnické lyceum 115 žáků a v oboru
vzdělání 53-41-N/11 Diplomovaná všeobecná sestra 42 studentů denní formy studia
a 82 studentů kombinované formy studia. Škola aktuálně eviduje 38 žáků se speciálními
vzdělávacími potřebami a tři žáky s odlišným mateřským jazykem.
Stravování žáků je zajištěno ve vlastní školní jídelně.


                          Hodnocení podmínek vzdělávání
Řízení školy vychází především ze školního akčního plánu, který je na základě průběžného
vyhodnocování a v návaznosti na plánovanou realizaci projektů minimálně jednou za tři
roky aktualizován. Konkrétní reálné cíle se daří plnit, v posledním období např. postupně
budovat systematický digitalizovaný informační systém, nastavovat systém zastupitelnos ti
jednotlivých pracovníků a zavádět aktivizační metody do výuky. Vzdělávací nabídka
odpovídá poptávce na trhu práce (vzdělávací obor 53-41-M/01 Zdravotnický asistent byl
postupně od roku 2018 nahrazován vzdělávacím oborem 53-41-M/03 Praktická sestra).
Vysoká kvalita manažerských dovedností ředitelky se pozitivně promítá do všech oblastí
činnosti školy. Delegování dílčích řídících kompetencí a specializovaných funkcí je
promyšlené a v souladu se zájmem a profesními předpoklady konkrétních pracovníků.
Vnitřní digitalizovaný informační systém poskytuje komplexní informace o všech oblastech
fungování školy, usnadňuje všestrannou komunikaci mezi vedením a pedagogy a je dobrým
východiskem pro kontrolní mechanismy.
Hodnocení v rámci hospitační činnosti obsahují případná doporučení směrem k jednotlivým
vyučujícím a poté jsou podkladem pro plánování dalšího vzdělávání celého sboru. Následné
individuální plnění doporučení cíleně sledováno není. Aktuálně se pedagogové vzděláva jí
v informačně     komunikačních     dovednostech,    kreativních  výukových     metodách
a formativním hodnocení. Přetrvává sdílení zkušeností pedagogů ze školení v rámci
předmětových komisí a zpráv z pracovních cest.
Materiální podmínky jsou soustavně obnovovány. Odborné učebny umožňují kvalitní
praktickou přípravu žáků s využitím nejmodernějších pomůcek k simulaci specializova nýc h
zdravotnických úkonů. Zázemí pro praktickou výuku žáků a studentů v areálu Nemocnice
Nové Město na Moravě bylo zrekonstruováno a poskytuje vysoký komfort pro účastníky
vzdělávacího procesu.


                           Hodnocení průběhu vzdělávání
Hospitovaná teoretická výuka byla dobře připravená, promyšlená a probíhala v příjemné
atmosféře. Ve většině hodin byl na začátku stanoven cíl, popř. téma, méně často však
docházelo k jejich vyhodnocení v závěru. Vhodně zvolená stavba hodin s úvodní motivac í
zvyšovala zájem žáků o probírané učivo. Jejich zapojení do vzdělávacích činností bylo
výraznější v případě využití aktivizačních metod (např. práce s chybou, kresba). Ve většině
hodin dostávali žáci možnost rozvíjet kooperativní kompetence prostřednictvím práce
ve dvojicích či skupinách. Výborné bylo propojování teorie s praxí a využívání reálných


                                              2/6
životních situací. Názornost výuky byla efektivně podpořena používáním učebních
pomůcek, pracovních listů, obrázků, mobilních telefonů atd. Až na výjimky chybělo
vzájemné hodnocení a sebehodnocení žáků. Nebyl vytvářen dostatečný prostor pro rozvoj
souvislého mluveného projevu žáků a v některých hodinách pro diferenciaci činností
s ohledem na studijní potenciál jednotlivců. Pro efektivní výuku cizích jazyků a odborných
předmětů má výrazně pozitivní dopad dělení na méně početné skupiny (třetina žáků třídy).
Praktické vyučování na různých odděleních lůžkové péče Nemocnice Nové Město
na Moravě probíhalo pod odborným dohledem učitelek a zdravotnického personálu.
Pedagožky v úvodu dne žáky vhodně motivovaly a důsledně trvaly na jejich úpravě,
dodržování pracovních postupů a hygienických zásad. Aktivity na odděleních byly
zaměřeny na prohlubování znalostí a rozvoj dovedností a návyků spojených s výkonem
konkrétní budoucí profese žáků. Žáci byli zapojeni do praktických činností ošetřovatelské
péče, zaznamenávali získané údaje do zdravotní dokumentace, zpracovávali ošetřovatelskou
dokumentaci a asistovali při výkonech, přičemž pracovali s přiměřeným počtem pacientů.
Získávali cennou zpětnou vazbu využitelnou pro další učení vzhledem k tomu, že pedagožky
jejich činnost ihned podrobně hodnotily a zároveň ověřovaly teoretické znalosti s důrazem
na propojení praxe s odbornými teoretickými předměty. Žáci prokazovali požadované
dovednosti k výkonu povolání a pracovali se zájmem o klienty. Praktická část vyučová ní
byla zhodnocena nejen vyučujícími, ale i samotnými žáky.
Průběh zkoušek ve vyšší odborné škole se vyznačoval promyšlenou organizací písemné
i ústní části a účelným využitím času. Vzájemná komunikace zkoušejících a studentů byla
založena na respektu a porozumění. Samozřejmostí bylo účelné propojení teorie s praxí,
často s využitím praktických ukázek. Studenti se nebáli diskutovat se zkoušejícími, sdílet
svoje zkušenosti a postoje. Pozitivem bylo efektivní využití chyb jako prostředku vlastního
učení. Průběh zkoušek je vhodně připravoval na uplatnění získaných poznatků v budoucí
praxi. Zkoušející vždy účelně využili závěry zkoušek ke shrnutí, celkovému zhodnocení
a zdůvodnění výkonu studentů.


                         Hodnocení výsledků vzdělávání
Výchovně vzdělávací výsledky jsou sledovány a vyhodnocovány. Žáci s rizikem školního
neúspěchu jsou průběžně identifikováni a je s nimi individuálně pracováno. Na jednáních
předmětových komisí je efektivita těchto opatření projednávána. Škole se však nedaří
dostatečně motivovat všechny žáky s potřebou podpory k využití nabízených konzultac í
a doučování.
Stěžejním ukazatelem kvality výuky jsou výsledky maturitní zkoušky a absolutoria. V roce
2023 došlo ke zlepšení výsledků ve společné části maturitní zkoušky oproti roku 2022,
a to ve zkušebním předmětu anglický jazyk u obou vzdělávacích oborů střední školy
a ve zkušebním předmětu český jazyk ve vzdělávacím oboru 53-41-M/03 Praktická sestra.
Žáci vzdělávacího oboru 78-42-M/04 Zdravotnické lyceum dosahují v předmětu český jazyk
dlouhodobě výsledků nad republikovým průměrem. V rámci profilové části maturitní
zkoušky jsou vždy téměř všichni žáci úspěšní. Absolutoria dosahují všichni studenti,
výjimečně jednotlivci v náhradním nebo opravném termínu.
Externí testování žáků je realizováno s cílem ověřit úroveň pokroku žáků během studia
a jeho výsledky jsou podkladem pro plánování vzdělávacího obsahu a postupů v dalším
období.




                                           3/6
V souvislosti s cílem co nejlépe identifikovat a naplňovat potřeby žáků posílila nově tým
školního poradenského pracoviště speciální pedagožka. Informace o typech podpory
a konkrétních doporučeních, které předává výchovná poradkyně pedagogickému sboru,
učitelé během výuky akceptovali. Velmi dobrá spolupráce specializovaných pracovníků
a celého pedagogického týmu s žáky i zákonnými zástupci vede k předcházení rizikové ho
chování i neúspěšnosti ve studiu. Účinnou podporou jsou např. harmonizační dny pro první
ročník, preventivní programy a semináře zajišťované během celého školního roku.
Pozitivní je všeobecná podpora a motivování žáků ze strany učitelů, promyšlené využívá ní
projektů a finanční podpory ze strany školské rady a zřizovatele ke snižování sociálníc h
rozdílů mezi žáky. Výsledkem jsou mimo jiné kvalitní umístění v soutěžích, a to nejen
se zdravotnickým zaměřením (Mladý zdravotník, EU Nurse, S Vysočinou do Evropy,
Finanční gramotnost, předmětové olympiády, Enersol, sportovní turnaje, titul Talent
Vysočiny v triatlonu a brazilském jiu-jitsu aj.), ale také možnosti získávat cenné životní
zkušenosti (např. účast v projektu DofE – Mezinárodní ceny vévody z Edinburghu).
Spolupráce s externími subjekty podporuje dosahování nejdůležitějších výchovně
vzdělávacích cílů, např. rozvoj odborných, sociálních a jazykových kompetencí, kompetencí
k řešení problémů a týmové spolupráci. Prostřednictvím aktivní účasti v projektu První
pomoc do škol žáci a studenti přispívají ke zvýšení povědomí o postupech první pomoci
v mateřských i základních školách. V rámci projektu Erasmus+ je podporována mobilita
žáků i učitelů (kooperace se Střední zdravotnickou školou v Trnavě). Využívá ním
Operačního programu J. A. Komenský škola podporuje studenty (kooperace s univerzito u
v polském Lešně) a třídní kolektivy (možnost výběru cílených aktivit třídních učitelů
a ostatních pedagogů pro profesní a osobnostní rozvoj žáků konkrétních tříd). Exkurze
na specializovaná odborná pracoviště (Nemocnice Motol, Anatomický ústav Brno aj.) mají
kromě edukačního také výrazný motivační dopad. V důsledku vynikající spolupráce
s Nemocnicí v Novém Městě na Moravě je praktická výuka realizována na nadstandardní
úrovni.
Zájemcům z řad žáků a studentů škola umožňuje absolvovat kurz Masér pro sportovní
a rekondiční masáže, zájemcům z řad veřejnosti je nabízen akreditovaný kurz Všeobecný
sanitář.


                                        Závěry
Vývoj školy
– Vzdělávací obor 53-41-M/01 Zdravotnický asistent je již plně nahrazen vzdělávac ím
  oborem 53-41-M/ Praktická sestra.
– Materiální podmínky pro výuku jsou soustavně modernizovány.

Silné stránky
– Vysoká úroveň promyšleného manažerského řízení ředitelky má pozitivní dopad
  do fungování všech činností školy. (1.1)
– Výborné podmínky pro praktické vyučování ve škole i na pracovišti Nemocnice Nové
  Město na Moravě vedou ke kvalitní profesní přípravě žáků a studentů. (2.4)
– Příznivá atmosféra školního prostředí jako výsledku komplexní spolupráce učitelů
  a školního poradenského pracoviště podporuje dosahování výchovně vzdělávacích cílů,
  přispívá k rozvoji sociálních kompetencí a prevenci rizikových jevů. (2.2)



                                           4/6
– Důsledné propojování teorie s praxí a spolupráce s osvědčenými sociálními partnery
  účelně podporuje rozvoj odborných teoretických i praktických kompetencí žáků
  a studentů. (1.5)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz

Slabé stránky (oblasti ke zlepšení)
– Nedostatek příležitostí k sebehodnocení, vzájemnému hodnocení a souvis lé mu
  mluvenému projevu žáků během výuky. (4.2)
– V závěru vyučovacích hodin nedocházelo k vyhodnocování naplnění jejich cíle. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz

Doporučení pro zlepšení činnosti školy
– Vytvářet příležitosti k sebehodnocení, vzájemnému hodnocení a souvislému mluve né mu
  projevu žáků a důsledněji diferencovat vzdělávací obsah s ohledem na vzdělávac í
  potenciál žáků.
– Prostřednictvím vyhodnocování naplňování cílů hodin získávat zpětnou vazbu
  o efektivitě výuky.
– Monitorovat naplňování doporučení z hospitační činnosti a využívat ho pro důslednějš í
  pedagogické vedení jednotlivých vyučujících.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1. Školní akční plán, ze dne 16. 2. 2023
 2. Školní vzdělávací programy a akreditované vzdělávací programy platné ve školním roce
    2023/2024
 3. Zápisy z porad vedení školy, školní rok 2023/2024
 4. Zápisy z jednání předmětových komisí, školní rok 2023/2024
 5. Plán kontrolní a hospitační činnosti a záznamy z hospitací, školní rok 2023/2024
 6. Plán dalšího vzdělávání pedagogických pracovníků na školní rok 2023/2024
 7. Plán odborné praxe, ze dne 2. 5. 2024
 8. Rozvrh hodin, školní rok 2023/2024
 9. Srovnávací testy Kalibro pro 1. ročník, školní rok 2023/2024
10. Digitalizovaný informační systém školy


                                            5/6
11. Dokumentace školního poradenského pracoviště
12. Výroční zpráva školy za školní rok 2022/2023


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Mgr. Ludmila Dobalová, školní inspektorka, vedoucí inspekčního týmu
Bc. Bohuslava Dvořáková, kontrolní pracovnice
Mgr. Marie Jadrná, DiS., školní inspektorka
Mgr. Radka Krejčí, školní inspektorka
PhDr. Mgr. Milan Matějů, školní inspektor
Mgr. Dana Vránová, Ph.D., školní inspektorka
19. 6. 2024




                                         6/6
