                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIA-3503/24-A
                                      Sp. zn. ČŠIA-S-576/24-A


Název                               Gymnázium Oty Pavla, Praha 5, Loučanská 520
Sídlo                               Loučanská 520, 153 00 Praha 5
E-mail                              sekretariat@gop.cz
IČO                                 61 384 992
Identifikátor                       600 005 500
Právní forma                        příspěvková organizace
Zastupující                         RNDr. Jana Hrkalová
Zřizovatel                          Hlavní město Praha
Místo inspekční činnosti            Loučanská 520, Praha 5
                                    náměstí Osvoboditelů 1740, Praha 5
Inspekční činnost na místě          31. 10. 2024 − 5. 11. 2024

Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.


                                         Charakteristika
Gymnázium Oty Pavla, Praha 5, Loučanská 520 (dále „škola“, „gymnázium“ nebo
„instituce“) poskytuje všeobecné vzdělávání v denní formě čtyřletého a šestiletého
gymnázia. Všeobecné zaměření je podporováno efektivním rozložením disponibilní časové
dotace hlavních předmětů, v šestiletém studiu zahrnuje rozšířenou výuku anglického jazyka
včetně konverzace vedené rodilým mluvčím. K profilaci absolventů a k podpoře nadaných
žáků účinně napomáhá pestrý výběr volitelných seminářů a mimoškolních aktivit. Jazykové
kompetence žáků jsou systémově rozvíjeny nabídkou výuky druhého cizího jazyka
(německý, francouzský), spoluprací se zahraniční partnerskou školou, studijními
jazykovými pobyty i přípravou k získání mezinárodního jazykového certifikátu.
Škola si dlouhodobě udržuje stabilní počet žáků a tříd. Ve školním roce 2024/2025 byla
otevřena paralelní třída prvního ročníku čtyřletého studia s malým počtem žáků. Od
předchozí inspekční činnosti v roce 2017 se tak mírně zvýšil počet žáků čtyřletého studia.
K 30. 9. 2024 se tak ve 11 třídách vzdělávalo 303 žáků (168 v šestiletém a 135 ve čtyřletém
gymnáziu). Nejvyšší povolený počet žáků (390) byl využit na 78 %. Instituce sídlí
v historické budově v klidném prostředí, nově získala další místo poskytovaného
vzdělávání v pronajatých prostorách místní základní umělecké školy a fary. Dobrá dopravní
dostupnost umožňuje studium i žákům Středočeského kraje.
Gymnázium patří k menším rodinným školám, úspěšně rozvíjí dlouholetou vzdělávac í
tradici a významně se podílí na kulturně společenském životě městské části. Ve školním roce
2023/2024 si škola připomněla 70. výročí své existence.


                         Hodnocení podmínek vzdělávání
Ředitelka školy (dále „ředitelka“) zastává řídicí funkci od roku 2006. Do řízení promítá své
dlouholeté manažerské a pedagogické zkušenosti. Průběžně aktualizovaná koncepce rozvoje
školy vychází z reálné znalosti podmínek gymnázia a zaměřuje se především na kontinuá lní
vytváření podnětného vzdělávacího prostředí, poskytování kvalitního vzdělávání s cílem
připravit žáky k vysokoškolskému studiu a vzbudit v nich zájmem o celoživotní vzdělává ní.
Stanovené cíle se škole daří naplňovat, což dokládá mj. i systémová podpora jazykového
vzdělávání s širokou nabídkou výběrových seminářů a dalších rozšiřujících aktivit,
zapojování žáků do projektových činností, kvalitní příprava na maturitní zkoušku, úspěšnost
v přijímání na vysoké školy a modernizované materiální zázemí pro vzdělávání. Ředitelka
reaguje na vzrůstající zájem o čtyřleté studium, gymnázium tak rozšířilo vzdělávání ve
čtyřletém studium otevřením paralelní třídy v prvních ročnících. Aktivní přístup ředitelky
umožňuje postupně naplňovat stanovené záměry v oblasti personálních, materiálníc h
a finančních podmínek a vytváří tak příznivé předpoklady pro perspektivní rozvoj gymná zia.
Řízení pedagogického procesu včetně kvalitního naplňování profilu absolventa je
podporováno spoluprací s partnerskou zahraniční školou, vysokými školami i dalšími
subjekty a vzdělávacími institucemi. Žákům je v rámci komunikace s vedením školy dán
prostor na setkáních studentského parlamentu (mj. výrazná podpora charitativních aktivit,
poradní hlas při rekonstrukci studentského vchodu). Konstruktivní partnerské vztahy vytváří
vedení školy rovněž se zřizovatelem, městskou částí Praha 16, místním farním úřadem
a občanským sdružením (Sdružení rodičů a přátel školy), kteří se podílejí na zlepšování
podmínek vzdělávání včetně finančního a materiálního zabezpečení školy. Součinnost
s dalšími vhodnými subjekty je efektivně využívána při realizaci vzdělávacích programů,
k podpoře sportovních aktivit žáků, rozvoji sociálního cítění i primární prevenci.
Manažerské schopnosti ředitelky se pozitivně promítají do plánování i funkčně nastavené
organizační struktury. Ředitelka a její zástupce tvoří efektivně spolupracující tým s jasně
vymezenými pravomocemi a povinnostmi. Systém porad a pravidelná neformá lní
komunikace umožňují plynulý chod školy včetně operativního řešení případných problémů.
V rámci metodických sdružení pedagogové účelně spolupracují zejména v oblasti
organizačního zajištění vzdělávacích aktivit a koncipování výuky, např. úpravy učebních


                                            2/9
plánů a obsahu školních vzdělávacích programů (dále „ŠVP“), organizace soutěží, projektů,
sportovních kurzů, příprava žáků k maturitní zkoušce, v menší míře na sjednocování kritérií
hodnocení. Inspekční činností bylo zjištěno, že pedagogové se individuálními výsledky žáků
zabývají a v případě potřeby volí i vhodné formy dopomoci. Efektivitu řízení podporuje
funkční elektronický systém, který přispívá k informovanosti zákonných zástupců žáků,
slouží jako úložiště stěžejních dokumentů školy a databáze digitálních výukových materiálů.
Kontrolní činnost je systematicky plánována. Vedení školy pravidelně monitor uje
a vyhodnocuje všechny oblasti pedagogických procesů. Nástrojem kontroly je i hospitační
činnost, kterou převážně vykonává ředitelka školy. Z jejích závěrů vyplývají pozitiva
i negativa ve sledované výuce a většinou konkrétní doporučení směřující ke zlepšení
pedagogické práce. Přestože je pedagogickým pracovníkům poskytována zpětná vazba
k jejich práci, nedaří se vždy realizovat nastavená opatření ve výuce a eliminovat tak některé
dílčí nedostatky, např. omezené využívání sebehodnocení/vzájemného hodnocení žáků
a didaktických závěrů hodin. Ředitelka účelně využívá také další hodnoticí mechanis my,
např. evaluační dotazníky pro žáky, s jednotlivými zjištěními dále pracuje. Ředitelka
podporuje vzájemné hospitace včetně sdílení některých výukových materiálů i externí
mentorskou spolupráci.
Koncepční personální práce vedení gymnázia se promítá v příznivých podmínkách pro
realizaci výuky. Vzdělávání zajišťuje stabilní pedagogický sbor 37 odborně kvalifikova nýc h
učitelů (včetně 2 rodilých mluvčí). Proces přijímání a adaptace nově nastupujících pedagogů
je systematicky nastaven na úrovni vedení školy a prostřednictvím uvádějícího učitele. Další
vzdělávání pedagogických pracovníků přispívá k prohloubení odborných znalostí
jednotlivých učitelů a reaguje na aktuální potřeby školy, např. použití AI pro pedagogy,
semináře formativního hodnocení, kurzy k rozvoji digitálních kompetencí, letní škola pro
učitele cizích jazyků. Vzdělávací proces obohacuje mobilita učitelů v rámci různých
projektů. Cílený profesní rozvoj vedení školy se příznivě promítá v oblasti strategického
řízení.
Efektivním vícezdrojovým financováním i aktivním přístupem vedení školy (doplňková
činnost, zapojení do rozvojových programů a projektů) se škole daří získávat peněžní
prostředky. Účelné nakládání se získanými zdroji umožňuje průběžnou materiálně-
technickou obnovu (mj. omítka celého objektu, realizace venkovní učebny, nová okna
a stínící žaluzie zvyšující komfort výuky) a vytváří optimální podmínky pro realizac i
školních vzdělávacích programů i mimoškolní činnosti. Materiální a prostorové podmínky
se zlepšily získáním dalších prostor pro poskytovaní vzdělávání. Vzdělávání žáků se
uskutečňuje v kultivovaném, podnětném a estetickém prostředí. Gymnázium disponuje
dostatečným počtem kmenových tříd, odborných učeben, zázemím pro pedagogy. Instalace
počítačové sítě v celé budově školy umožňuje použití informačních technologií ve všech
učebnách a kabinetech školy. Žáci mají k dispozici odpočinkové zázemí i kvalitně
vybavenou knihovnu se studovnou, o přestávkách mají nyní možnost i aktivní relaxace.
Sportovní hala, radotínský lehkoatletický areál a vhodné přírodní prostředí okolí školy
včetně biotopu umožňují realizovat tělovýchovné i volnočasové aktivity žáků. Školní
stravování je smluvně zajištěno v nedaleké základní škole. Celodenní přítomnost služby
nepedagogického pracovníka u vstupu do prostor gymnázia a elektronický systém u nového
žákovského vstupu napomáhá k větší bezpečnosti žáků a ochraně majetku.




                                             3/9
                         Hodnocení průběhu vzdělávání
Koncepční úprava ŠVP a provedená redukce obsahu učiva systémově prohloub ila
mezipředmětové vazby s akcentem na rozvoj klíčových kompetencí žáků. Promyšlená
organizace vzdělávání (využívání dělených hodin v jazykovém a matematickém vzdělává ní,
estetických předmětech) a účelné využití disponibilní časové dotace vyváženě kombinuje
gymnaziální standard vzdělávání s možností individualizace a profilace žáků, např. širší
spektrum jednoletých a dvouletých seminářů před zakončením studia maturitní zkouškou.
Hospitovaná výuka v šestiletém i čtyřletém gymnáziu se vyznačovala srovnatelnou úrovní.
Dynamické střídání činností a zařazování aktivizujících metod v části sledovaných hodin
významně přispívalo k udržení pozornosti žáků a ke zvýšení jejich zájmu o probírané učivo.
Charakteristickým rysem sledovaných hodin byla příznivá pracovní atmosféra, přirozené
dodržování nastavených pravidel spolupráce a vzájemné komunikace mezi žáky i učiteli.
Kvalita výuky ve sledovaných hodinách byla pozitivně ovlivněna odbornými zkušenostmi
vyučujících a jejich zaujetím pro vyučovaný předmět. Promyšlená příprava a realizace
výuky odpovídala stanoveným vědomostním a dovednostním cílům, v části hodin byly
vhodně formovány postoje žáků. Žáci gymnázia obvykle prokazovali odpovídající znalostní
základ.
Převážná část hospitovaných vyučovacích hodin měla promyšlenou strukturu, zvolené
vzdělávací strategie a postupy odpovídaly charakteru probíraného učiva a stanoveným
vzdělávacím cílům včetně přípravy na maturitní zkoušku. Efektivně byly využívá ny
mezipředmětové přesahy a interdisciplinární vazby. Nejčastěji využívanou frontální výuku
vyučující vhodně kombinovali s metodicky dobře vedeným řízeným rozhovorem
a samostatnou prací. Cíleně rozvíjená diskuze o aktuálních tématech vedla žáky k vhodné
argumentaci. Pedagogové účelně volili i činnosti ve skupinách napomáhající vzájemné
kooperaci žáků a rozvoji jejich sociálních i komunikativních kompetencí. K názornosti
výuky v části hodin přispívalo účelné využívání demonstrativních metod, didaktickýc h
pomůcek a didaktické techniky. Zadávání problémových úkolů vedlo žáky k utváření
vlastních strategií řešení úkolů a k samostatnému vyvozování závěrů. Pedagogové využíva li
práci s chybou, zohledňovali potřeby žáků a poskytovali jim dostatek času k pochopení
a procvičení probíraného tématu. Vhodně zvolenými produktivními otázkami a praktickými
činnostmi napomáhali vyučující matematiky i přírodovědných předmětů rozvoji logického
myšlení, samostatného uvažování a systematizaci probíraného učiva. Žáci prokazovali
schopnost aplikovat své znalosti a správně používat odbornou terminologii. V části
sledovaných hodin byli žáci vedeni k širšímu formulování svých znalostí i v souvislos ti
s praktickými vědomostmi a dovednostmi z laboratorních cvičení. Čtenářská a jazyková
gramotnost byla rozvíjena většinou na požadované úrovni. Sledovaná výuka cizích jazyků
se vyznačovala přiměřenou dynamikou a promyšlenou aktivizací žáků. Hospitované hodiny
byly důsledně vedeny v cílovém jazyce. Vyučující kladli důraz na rovnoměrný rozvoj všech
řečových dovedností, tj. samostatného mluveného i písemného projevu žáků či poslechu
a čtení s porozuměním. Výslovnost žáků byla důsledně korigována. Kvalita řečových
dovedností a schopnost aplikovat znalosti gramatických jevů i slovní zásoby vykazova la
vysokou jazykovou úroveň. Systém domácí přípravy jednotlivých předmětů je účelně
využíván k procvičování učiva i k úkolům s tvořivým zadáním. Na základě zkušeností
z období distanční výuky někteří vyučující nadále využívají možností elektronické
komunikace k předávání informací mezi učitelem a žáky i ke sdílení studijních materiálů.
V převážné části všech sledovaných hodin poskytovali učitelé žákům soustavnější zpětnou
vazbu využitelnou při dalším učení.




                                           4/9
Efektivitu vzdělávání v části hospitované výuky snižovaly některé méně účinné didaktické
postupy a dílčí metodické nedostatky. Dominující postavení učitele, menší pestrost metod
a nedostatečné střídání činností vedly k nerovnoměrnému zapojení žáků do vyučová n í
a pasivitě jednotlivců. Využívání různých informačních zdrojů, včetně digitálních, se
samostatným vyhledáváním a vyhodnocováním informací pro podporu rozvoje kritického
myšlení žáků nebylo ve sledovaných hodinách patrné (vyhledávání klíčových slov,
ověřování reálií, vyhodnocování údajů). Učitelé v malé míře diferencovali zadávané úkoly
s ohledem na žáky s odlišným tempem práce. Zároveň si ne vždy ověřovali, zda a na jaké
úrovni žáci zvládli obsah aktuálně probíraného učiva. V hodinách často nebyli žáci zapojeni
do závěrečného vyhodnocení a shrnutí vyučovací hodiny. Jen v menší míře byli vedeni
k hledání příčinných souvislostí mezi jevy. Formativní hodnocení bylo využito minimá lně
a jen ojediněle vyučující vedli žáky k sebereflexi nebo objektivnímu posouzení výkonu
spolužáků, např. vzájemné hodnocení podle předem daných kritérií. V některých hodinách
se projevila také nižší míra jazykové kultury ve vyučování.
Výuka je účelně doplňována kulturními a vzdělávacími akcemi různého zaměření, které
významně přispívají ke kulturně historickému rozhledu a naplňování klíčových kompetencí,
mj. fotografický projekt Photobase, studentský filmový festival „Přečti a natoč“ (filmy tříd
na téma přečtené beletrie), školní pěvecký sbor. Vydávání vlastního časopisu TRAGOPAN
prezentuje práci celé školy i jednotlivých tříd a je významným přínosem pro rozvoj
jazykových a komunikačních kompetencí žáků. Aktuálně se úspěšně rozvíjí program
seberozvoje prostřednictvím mezinárodně uznávané Ceny Vévody z Edinburghu – DoFe.
Pravidelně zařazované aktivity propojují teoretickou výuku s praxí (předmětové exkurze,
zahraniční výjezdy, laboratorní cvičení, sportovní kurzy, projektové dny, besedy
s odborníky). Škole se daří vytvářet vhodné podmínky pro podporu kreativity
a individuálních zájmů talentovaných žáků (úspěchy v různých soutěžích a olympiádác h,
nejen v cizích jazycích, ale i v technických, přírodovědných a humanitních oborech).
K podpoře prosociálního chování žáků přispívá řada mimoškolních aktivit realizova nýc h
napříč ročníky a zapojení žáků do charitativních i dobrovolnických akcí.


                          Hodnocení výsledků vzdělávání
Výsledky vzdělávání a úspěšnost žáků gymnázia pozitivně ovlivňuje výběr z dostatečného
množství uchazečů o studium. Škola vytváří vhodné podmínky pro zvládnutí nároků
gymnaziálního vzdělávání. Pozornost je věnována adaptaci žáků prvního ročníku (adaptační
kurz pro nově vznikající třídní kolektivy, rozmanité mimoškolní aktivity, monitor ing
případných rizik) a systematické výchovně vzdělávací práce většiny pedagogů. Pozitivně je
využíváno prostředí malé školy k vytváření důvěryhodného a bezpečného prostředí, které
napomáhá všestrannému rozvoji osobnosti žáka. Žáci jsou vedeni k spoluodpovědnosti za
své výsledky při plnění termínovaných úkolů, dlouhodobých projektů a v rámci vlastní
domácí přípravy.
Systém poradenských služeb v úzké spolupráci s třídními učiteli umožňuje včasnou
identifikaci případných negativních jevů. Nastavené preventivní mechanismy založené na
komplexním průběžném monitoringu přispívají k řešení vzniklých problémů v jejich
počátku, jejich funkčnost dokládá i velmi nízký výskyt rizikového chování. Škola průběžně
identifikuje individuální potřeby žáků se speciálními vzdělávacími potřebami (k termínu
inspekční činnosti 7 žáků), s odlišným mateřským jazykem (10 žáků bez jazykové bariéry)
i žáky ohrožené školním neúspěchem a poskytuje jim podporu zejména formou
individuálního přístupu. Žákům se sportovním či jiným nadáním gymnázium umožňuje
naplňovat studijní program prostřednictvím úpravy školní docházky. Poskytování


                                            5/9
podpůrných opatření je školou průběžně sledováno. Účinnost poskytované cílené podpory
dokládají jejich srovnatelné výsledky vzdělávání s intaktními žáky. Gymnázium účelně
využívá motivačního hodnocení. Kariérové poradenství je podpořeno a realizo vá no
i prostřednictvím výuky předmětu Profesní příprava (aplikace ekonomie a pracovního práva
do roviny reálného života). Přehled a potřebnou motivaci studentů podporuje i sdílení
profesních zkušeností bývalých absolventů.
Vedení školy kontinuálně vyhodnocuje výsledky vzdělávání žáků, tříd a ročníků.
Ke zjišťování dosažené úrovně vědomostí a znalostí žáků škola používá běžné nástroje
interního testování (periodické písemné a ústní zkoušení, odborné práce). Výsledky
vzdělávání žáků předmaturitních a maturitních ročníků jsou rovněž ověřovány cvičnými
didaktickými testy z předchozích let z předmětů společné části maturitní zkoušky. Ve
sledovaném období posledních dvou školních let dosahovaly celkové výsledky vzdělává ní
žáků velmi dobré úrovně, téměř 30 % žáků prospívá s vyznamenáním, neprospívající žáci
se objevili zcela ojediněle. S vysokou mírou osvojených znalostí a dovedností žáků
koresponduje i jejich opakovaná výborná úspěšnost v externím výběrovém zjišťování ČŠI
(informatické myšlení a digitální kompetence, hlavní předměty a oblast přírodovědná
Rozvoj studijního potenciálu a míru jejich získaných kompetencí dokládají úspěchy žáků
v předmětových olympiádách i v různých individuálních nebo týmových soutěžích na
krajské a celostátní úrovni.
Významným ukazatelem kvalitativního rozvoje žáků je jejich velmi dobrá úspěšnost
u maturitních zkoušek. Ve sledovaném období všichni žáci prospěli, z toho 45 % žáků
s vyznamenáním. Z podrobné analýzy dosahovaných výsledků ve společné části maturitní
zkoušky vyplývá, že ve srovnání se stejnou skupinou oborů vzdělání v rámci ČR obvykle
dosahují žáci čtyřletého studia i šestiletého studia v předmětech český jazyk a literatura
a anglický jazyk lepších výsledků. Pozitivním jevem koncepčně pojaté výuky cizích jazyků
je i úspěšné složení certifikovaných zkoušek v cizím jazyce, ve sledovaném období využilo
až 80 % maturantů možnost nahradit profilovou zkoušku mezinárodním jazykovým
certifikátem úrovně B2 i C1 podle Společného evropského referenčního rámce pro jazyky.
Rozvoj studijního potenciálu žáků a míru jejich získaných kompetencí dokládá i velmi dobrá
úroveň maturitních prací (mj. i v oblasti výtvarné výchovy nebo informatiky).
S rozvojem individuálního potenciálu žáků koresponduje rovněž jejich dlouhodobá
úspěšnost (více než 90 %) při přijetí ke studiu na vysokých školách.


                                        Závěry
Vývoj školy
– Od posledního inspekčního hodnocení v roce 2017 mírně vzrost počet žáků čtyřletého
  studia,
– na základě vlastní analýzy výchovně- vzdělávacího procesu jsou průběžně revidovány
  a inovovány ŠVP,
– škola kontinuálně rozvíjí nastavenou koncepci kvalitního gymnaziálního vzdělává ní
  a účinně podporuje všestranný rozvoj osobnosti a nadání žáků,
– gymnázium udržuje příznivé personální podmínky z hlediska odborné kvalifikace
  vyučujících a efektivně rozvíjí funkční partnerské vztahy podporující kompetence žáků,
– vedení školy systematicky zlepšuje materiálně technické podmínky vzdělávání, od
  předchozího inspekčního hodnocení škola získala nové místo poskytovaného vzdělává ní.


                                           6/9
Silné stránky
- vytvářené motivační prostředí a rozvíjené            partnerské   vztahy   přispívají   ke
  kvalitnímu naplňování profilu absolventa (1.5),
- vzdělávání zajišťuje plně kvalifikovaný pedagogický sbor (3.1),
- systémově nastavené jazykové vzdělávání spojené s dalšími aktivitami cíleně podporuje
  jazykové kompetence žáků a jejich výborné výsledky vzdělávání v anglickém jazyce při
  ukončování studia (5.2)
- soustavné zapojování žáků do celoškolních projektů a rozšiřujících vzdělávacích aktivit
  včetně podpory individuálního nadání přispívá k všestrannému rozvoji osobnosti žáků
  i jejich budoucímu profesnímu směřování (4.4).
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
- nižší míra aktivizace žáků a jejich zapojení do výchovně vzdělávacího procesu
  v některých vyučovacích hodinách (4.3),
– méně efektivní využívání didaktických závěrů v části vyučovacích hodin s opomíjením
  vyhodnocení vzdělávacího cíle nebo s aktivním zapojením žáků do evaluace učebního
  pokroku (4.1)
– v části vyučovacích hodin menší četnost zařazování samostatné práce žáků s různými
  informačními zdroji v části výuky a vedení ke kritickému myšlení (4.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz


Doporučení pro zlepšení činnosti školy
– posílit kontrolní hospitační činnost vedení školy za účelem zvyšování              kvality
  pedagogického procesu, důsledně sledovat účinnost přijatých opatření,
– efektivněji pracovat se závěry vyučovacích hodin a ověřovat splnění stanoveného
  vzdělávacího cíle,
– napříč předměty více zařazovat samostatnou práci žáků s různými informačními zdroji
  pro rozvoj jejich kritického myšlení, více podporovat vzdělávací postupy zaměřené na
  samostatné vyhledávání informací, systematickou práci s textem a souvislé ústní
  vyjadřování žáků,
– ve výuce častěji podporovat vzájemnou kooperaci žáků prostřednictvím skupinovýc h
  činností,
– lépe využívat zpětnovazební nástroje během výuky, zařazovat sebehodnocení žáků,
  častěji využívat formativní hodnocení,
– ve vyšší míře uplatňovat diferenciaci úloh a individualizaci ve výuce vzhlede m
  k rozdílným schopnostem a pracovnímu tempu žáků, jejich nadání nebo rychlejš ímu
  tempu jejich práce.




                                            7/9
                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Zřizovací listina příspěvkové organizace Gymnázium Oty Pavla, Praha 5, Loučanská
      520 aktualizovaná příslušnými dodatky a platná k termínu inspekční činnosti
 2.   Potvrzení ve funkci ředitelky školy s účinností od 1. 8. 2024
 3.   Koncepce dalšího rozvoje školy
 4.   Školní vzdělávací programy pro čtyřleté a šestileté studium platné k termínu
      inspekční činnosti
 5.   Školní řád platný k termínu inspekce
 6.   Rozvrh vyučovacích hodin, školní rok 2024/2025
 7.   Třídní knihy, školní rok 2024/2025 vedené k termínu inspekce
 8.   Záznamy z jednání pedagogické rady a předmětových komisí, školní roky 2023/2024
      a 2024/2025 vedené k termínu inspekce
 9.   Portfolio výchovného poradce a metodika prevence vedené ve školním roce
      2024/2025
10.   Vybraný vzorek ze školní matriky vedený k termínu inspekční činnosti
11.   Výroční zpráva o činnosti školy za školní rok 2023/2024
12.   Účetní závěrka za rok 2023
13.   Smlouva o zajištění školního stravování s poskytovatelem stravy, včetně dodatků,
      poslední ze dne 5. 9. 2024



                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




                                          8/9
Složení inspekčního týmu a datum vyhotovení inspekční zprávy

 Mgr. Ivana Kučerová, školní inspektorka, vedoucí inspekčního týmu
 MgA. Naděžda Ostřanská, školní inspektorka
 Ing. Stanislav Paris, školní inspektor
 PhDr. Bc. Tibor Slažanský, PhD., školní inspektor
 Ing. Marta Dykovská, kontrolní pracovnice


15. 11. 2024




                                         9/9
