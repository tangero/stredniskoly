                                  Česká školní inspekce
                                Moravskoslezský inspektorát
______________________________________________________________________________________________________ ______




                         IN S P E K Č N Í ZP R ÁVA
                                          Čj. ČŠIT-372 /22-T


Název                                Gymnázium Mikuláše Koperníka, Bílovec,
                                     příspěvková organizace
Sídlo                                17. listopadu 526/18, 743 01 Bílovec
E-mail                               gbilovec@gmk.cz
IČ                                   00601667
Identifikátor                        600016773
Právní forma                         příspěvková organizace
Zastupující                          Mgr. Pavel Mrva
Zřizovatel                           Moravskoslezský kraj
Místo inspekční činnosti             17. listopadu 526/18, 743 01 Bílovec
Termín inspekční činnosti            7. 3. 2022 − 10. 3. 2022


Inspekční činnost byla zahájena předložením pověření k inspekční činnosti.


                                  Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.




2021/2022
                                   Charakteristika
Gymnázium Mikuláše Koperníka, Bílovec, příspěvková organizace, 17. listopadu 526 (dále
„škola“) vykonává činnost střední školy a školní jídelny. Ve školním roce 2021/2022
vzdělává střední škola žáky v denní formě vzdělávání v oborech vzdělání 79-41-K/41
Gymnázium (čtyřleté) a 79-41-K/81 Gymnázium (osmileté). K termínu inspekční činnosti
navštěvovalo školu ve čtrnácti třídách 355 žáků, z toho 216 žáků se vzdělává ve třídách
osmiletého gymnázia. Škola je naplněna vzhledem k nejvyššímu povolenému počtu žáků
ze 60 %. Ve školním roce 2021/2022 eviduje škola 20 žáků se speciálními vzdělávac ími
potřebami.


                         Hodnocení podmínek vzdělávání
Ředitel školy (dále „ředitel“) vykonává funkci od roku 2010, v letech 2014 – 2018 byla jeho
činnost přerušena z důvodu působení ve vedení města Bílovce. Na řízení školy se podílí dva
zástupci, jejichž vymezení kompetencí odpovídá podmínkám a potřebám školy. Koncepce
školy je jasně formulovaná a srozumitelná všem účastníkům vzdělávání. Na vizi školy se
aktivně podílejí pedagogové, což přispívá k naplňování jednotlivých kroků její realizace
a jasnému směřování k vytyčeným cílům. Postup je průběžně sledován a vyhodnocová n
v rámci porad a setkávání členů pedagogického sboru i ostatních zaměstnanců. Ředitel
pravidelně provádí motivační rozhovory, kde s jednotlivými pedagogy vyhodnocuje jejich
dosavadní práci a plán profesního rozvoje v souvislosti s dalším vzděláváním a účastí na
mimoškolních aktivitách. Ředitel na základě odbornosti a zájmů pedagogů vytváří
specializované pracovní skupiny, které se věnují plnění jednotlivých úkolů vytyčenýc h
v plánu práce. Vedení školy začínajícím pedagogům systematicky zajišťuje podmínky pro
jejich pedagogickou činnost. Hospitační činnost je prováděna ředitelem školy, zástupcem
ředitele a vedoucími předmětových komisí, pedagogům je poskytována zpětná vazba výuky
za účelem zkvalitňování jejich vzdělávací činnosti. Pravidelné schůzky předmětových
komisí jsou zaměřeny na předávání informací mezi vyučujícími, sjednocení hodnoticíc h
kritérií v jednotlivých předmětech a na organizační záležitosti.
Komunikace mezi vedením školy, žáky, jejich zákonnými zástupci a pedagogy je účelně
zajišťována prostřednictvím školního informačního systému, webových stránek a možnosti
osobních schůzek v rámci konzultačních hodin. Vedení školy se účastní jednání školské
rady, spolupracuje se Sdružením rodičů a přátel dětí školy. Ředitel klade velký důraz na
individuální přístup při řešení možných problémů ve všech aspektech podílejících se na
podmínkách vzdělávání a rozvoji osobnosti žáka. Setkává se se zástupci školního
parlamentu, kde projednává podněty ze strany žáků. Je vstřícný k osobnímu jednání s žáky
a zákonnými zástupci. Případné návrhy a problémy dále analyzuje a stanovuje adekvátní
opatření. V době uzavření škol v důsledku pandemické situace bylo provedeno dotazníkové
šetření mezi zákonnými zástupci, na jehož základě došlo k potřebným úpravám organizace
distanční výuky.
V posledních letech se škola zaměřuje na vytváření nadstandardních podmínek pro
ekologickou výchovu. Mezi hlavní priority ředitel ve školním roce 2021/2022 stanovil
vybudování aquaponie (ekonomické systémy produkce potravin, které spojují chov ryb
s pěstováním rostlin bez půdy) jako součást vznikající školní ekologické zahrady. Dosud se
zde podařilo vybudovat prvky podporující rozmanitost živých organismů v rámci školního
pozemku a došlo k výsadbě stromů. V této souvislosti ředitel ve spolupráci se studenty
Ostravské univerzity a Hnutím Brontosaurus usiluje o založení experimentálního školního
pracoviště v nedalekém kamenolomu, které by taktéž sloužilo ke vzdělávacím a výchovným



2021/2022                                   2
environmentálním aktivitám žáků školy. V současné době dobrovolníci z řad žáků školy pod
vedením odborníků provádějí úvodní práce na přípravě terénu pro studijní účely.
Prostorové a materiální podmínky ve škole vyhovují potřebám realizovaných vzdělávac íc h
programů. Průběžně dochází k ekologizaci provozu školní budovy a výměně školního
nábytku. Od poslední inspekční činnosti (ve školním roce 2014/2015) byla realizo vá na
modernizace odborných učeben a sportovní haly, byla provedena výměna osvětlení. Učebny
jsou vybaveny moderními didaktickými pomůckami, které jsou v rámci výuky účelně
využívány. Ve vestibulu školy se nachází prostor vybavený stoly a židlemi umožňujíc í
neformální setkávání žáků napříč ročníky. V oblasti bezpečnosti a ochrany zdraví škola
vyhodnocuje možná rizika a poskytuje žákům potřebné informace k jejich prevenci. Míra
úrazovosti vykazuje mírně klesající tendenci.


                          Hodnocení průběhu vzdělávání
Hospitační činnost byla prováděna v ročnících osmiletého           a čtyřletého   gymná zia
v teoreticky i výchovně zaměřených vyučovacích předmětech.
Výuka v hospitovaných hodinách probíhala na odborné úrovni, byla promyšle ná
a realizovaná v souladu s kurikulárními dokumenty. Komunikace mezi učiteli a žáky byla
vedena v pozitivní, motivační atmosféře podporující proces učení. Učitelé projevovali
vstřícný přístup, posilující vztah vzájemného respektu mezi pedagogy a žáky, nevyskyto va ly
se kázeňské problémy. Celkově výuka poskytovala žákům málo prostoru pro aktivizac i,
rozvoj kritického myšlení a klíčových kompetencí, nebyly využívány prvky formativního
hodnocení. V malé míře učitelé uplatňovali individuální přístup a diferenciaci zadávaných
úkolů podle schopností a potřeb jednotlivých žáků. Ojediněle žáci pracovali v on-line
prostředí, kde měli možnost procvičovat nabyté praktické vědomosti a vyhledávat infor mace
související se zadáním úkolu. Ve sledovaných hodinách vyučující většinou hodnotili výkony
žáků slovně nebo známkou.
Sledovaná výuka českého jazyka a literatury byla vedena odborně správně. Převládala
frontální metoda výkladu, řízeného rozhovoru a samostatné práce žáků. Dominantní role
učitele a převažující zaměření výuky na vědomostní cíle ve většině vyučovacích hodin
neumožňovala dostatečnou podporu rozvoje čtenářské gramotnosti, komunikativníc h
schopností a jazykových dovedností žáků. Většina činností byla zaměřena především na
faktografické znalosti žáků, vyučující nevyžadovali od žáků souvislejší projev, ve kterém by
rozvíjeli schopnost argumentace, často měli tendenci odpovídat místo žáků, případně
doplňovali jejich odpovědi vlastními formulacemi. Žáci měli k dispozici učebnice a pracovní
sešity, ale v hospitovaných hodinách s nimi pracovali jen v menší míře. Pedagogové
v průběhu hodin zařazovali také práci s textem a pracovními listy včetně zadaných úkolů,
výsledky této práce byly ověřovány většinou metodou řízeného rozhovoru, nebyla účelně
využita práce s chybou.
Z cizích jazyků byly hospitovány hodiny anglického, německého, španělského
a francouzského jazyka. Výuka byla v převážné většině vedena v cílovém jazyce, český
jazyk byl použit k upřesnění pokynů. V průběhu vzdělávání byly rozvíjeny produktivní
i receptivní jazykové dovednosti. Především v hospitovaných hodinách anglické ho
a francouzského jazyka byly realizovány aktivity ve dvojicích nebo skupinách a docházelo
k účelnému střídání výukových aktivit. Některé hospitované vyučovací hodiny byly
věnovány pouze jedné z jazykových dovedností (gramatickým jevům, konverzaci), což často
vedlo k jednotvárnosti a tím také ke snižování pozornosti žáků. V malé míře byla žákům



2021/2022                                    3
poskytnuta příležitost k samostatnému projevu v cílovém jazyce. Ve výuce byla minimá lně
věnována pozornost cílům vyučovacích hodin a zhodnocení vzhledem k učení žáků.
Těžiště výuky matematiky spočívalo v cíleném osvojování řešení matematických úloh
a problémů. V hospitovaných hodinách byli žáci vhodně motivováni a povzbuzo vá ni
k aktivnímu přístupu a pracovali většinou se zaujetím. Výklad učiva byl veden jasně
a srozumitelně, nové pojmy byly zařazovány do již známých souvislostí. V hodinách
převládala méně efektivní forma frontální výuky. V některých hodinách bylo využito
dovedností a znalostí z jiného předmětu a výuka byla podpořena účelným využitím
digitálních technologií. Efektivní byla práce asistentky pedagoga, která poskytovala funkční
pomoc nejen žákům se speciálními vzdělávacími potřebami. Vyučující u žáků rozvíje li
logické a abstraktní myšlení, čímž podporovali rozvoj matematických kompetencí.
V hodinách přírodovědných předmětů odbornost a zaujetí učitelů účelně zvyšovala motivac i
a míru zapojení žáků do výuky, přestože byla využita frontální forma s metodou výkladu
doplněna řízeným rozhovorem. Pracovní tempo bylo přiměřené a odpovídalo studijním
možnostem žáků. Někteří vyučující podporovali u žáků osobnostní rozvoj v rámci
environmentálního vzdělávání.
Efektivní střídání činností v hudební výchově poskytlo žákům možnost aktivního zapojení
do výuky, otevřená komunikace a využití celé škály pomůcek i digitální techniky
aktivizovaly a motivovaly žáky ke spontánním projevům.
Úlohy zadávané v hospitovaných hodinách zeměpisu a základů společenských věd
poskytovaly učitelům informace o zvládnutí aktuálně probíraného obsahu učiva. Byla
zařazována skupinová práce a práce ve dvojicích. Žáci pracovali se zájmem a byla po nich
vyžadována náročná komunikace podporující kritické myšlení.
Sledovaná výuka tělesné výchovy se vyznačovala promyšleno u realizací, potřebný důraz byl
kladen na dodržování zásad bezpečnosti a prevenci úrazů. Žáci byli vhodně motivo vá ni
k pohybovým činnostem a vedeni k uvědomění si důležitosti pohybu a kondice v běžném
životě. Pohybovým činnostem žáků předcházela názorná ukázka učitele, která účinně
přispívala k naplnění stanovených cílů.


                          Hodnocení výsledků vzdělávání
Dosažené znalosti a dovednosti žáků učitelé průběžně hodnotí především různými formami
ústního a písemného zkoušení. Škola výsledky vzdělávání průběžně sleduje a vyhodnoc uje
v rámci pedagogické rady, podle potřeby k nim přijímá opatření ke zlepšení. Celkově žáci
dosahují ve vzdělávání stabilně velmi dobrých výsledků, ve školním roce 2020/2021
prospělo s vyznamenáním více než 60 % žáků, všichni žáci školy prospěli. Žáci dlouhodobě
vykazují téměř 100 % úspěšnost u maturitních zkoušek. Míru dosažených kompetencí
ověřuje škola také externím testováním, kde vykazuje výborné hodnocení. Odchody žáků
v průběhu vzdělávání se téměř nevyskytují. Další uplatnění svých absolventů škola sleduje
prostřednictvím předávání informací samotnými žáky. Většina z nich pokračuje ve studiu na
vysokých školách. Získané informace využívá škola v rámci kariérového poradenství.
Distanční výuka probíhala pomocí jednotné platformy. U některých žáků škola zazname na la
problémy s nedostatečným technickým vybavením, tyto problémy řešila zápůjčkou
techniky. Žáci se výuky účastnili pravidelně, zasílali vypracované úkoly a komuniko va li
s pedagogy. Žáci ohrožení školním neúspěchem využili nabízené individuální on-line
konzultace.




2021/2022                                    4
Ve výsledcích vzdělávání se pozitivně projevuje systematická činnost školního
poradenského pracoviště. Výchovný poradce, školní psycholožka a metodička prevence
ve spolupráci s třídními učiteli sledují a vyhodnocují vzdělávání žáků s potřebou
podpůrných opatření a poskytují pedagogům a dvěma asistentkám pedagoga metodickou
pomoc v procesu vzdělávání. Pro žáky ohrožené školním neúspěchem je zajišťováno
pravidelné doučování v ranních a odpoledních hodinách. Velký důraz je kladen na primární
prevenci. Škola organizuje besedy s odborníky, adaptační pobyt pro žáky nastupující do
1. ročníků, sportovní a lyžařský kurz. Vážnější negativní jevy v chování žáků se
v posledních třech školních letech nevyskytovaly. Školní poradenské pracoviště funkčně
spolupracuje s pedagogicko-psychologickou poradnou.
Každoročně škola vydává ročenku představující nejvýznamnější události roku, úspěšné
řešitele soutěží a přehled umístění absolventů v daném roce. Ročenka slouží jako
reprezentativní přehled činnosti školy za uplynulý školní rok.
Škola žákům nabízí četné volnočasové aktivity zaměřené jak na sportovní vyžití (basketbal,
kopaná, gymnastika, kondiční cvičení), tak také na další zájmové vzdělávání (kybernetick ý,
fyzikální kroužek, pěvecký sbor, šachy, modelářský klub, kurzy pro získání jazykového
certifikátu, myslivecký a včelařský kroužek), zčásti jsou organizované v součinnos ti
s místními sportovními organizacemi a Domem dětí a mládeže v Bílovci. Žáci mohou využít
školní sportoviště i po vyučování.
Žáci školy se účastní mnoha soutěží, ve kterých dosahují úspěchů na krajské a celonárodní
úrovni, a to z matematiky, zeměpisu, v rámci Středoškolské odborné činnosti, v soutěžích
v programování, na olympiádách z anglického a českého jazyka, z dějepisu, biologie
a chemie. Žáci získávají ocenění na republikové úrovni, např. nejlepší středoškolák v České
republice – Cena Učené společnosti České republiky.
Škola vytváří podmínky pro pořádání akcí, jejichž hlavními organizátory a v mnoha
případech iniciátory jsou žáci. Tyto akce mají charakter jak vzdělávací, tak kultur ní
a nemalou měrou přispívají k rozvoji organizačních dovedností žáků a jejich sounáležitos ti
se školou a místní komunitou. Žáci již mnoho let zpracovávají korespondenční kurz
matematiky určený žákům druhého stupně základních škol a odpovídajících ročníků
víceletých gymnázií na území České republiky. Žáci přišli také s myšlenkou vzniku
matematického memoriálu na počest zesnulé pedagožky školy a fotbalového memoriálu jako
vzpomínku na spolužáka, který prohrál boj se zákeřnou nemocí. Mezi další tradiční akce se
řadí celoškolské hry – celodenní akce určená žákům a pedagogům, tradičně připravovaná
třídou v předposledním ročníku, a multižánrový umělecký festival realizovaný v kultur níc h
centrech města a navštěvovaný místní veřejností, na jehož organizaci spolupracují
především žáci vyšších ročníků školy.
Vzhledem k matematické historii školy je příznačné, že se zde v letních měsících tradičně
koná soustředění vítězů krajských kol Matematické olympiády. Mezi úspěšnými řešiteli jsou
také žáci školy. Škola se ve spolupráci s Univerzitou Palackého v Olomouci podílí na
organizaci každoroční Mezinárodní matematické olympiády.




2021/2022                                   5
                                          Závěry
Vývoj školy
    -   V období od poslední inspekční činnosti realizované ve školním roce 2014/2015
        došlo ke změně ve vedení školy, a to na pozici ředitele a jednoho zástupce ředitele.
    -   Budova školy prošla podstatnou modernizací.
    -   Škola na základě svého současného směřování rozvíjí podmínky pro moderní
        ekologickou výuku.
Silné stránky
    -   Zapojením žáků do projektové činnosti, kvalitní nabídkou mimoškolních aktivit
        a úspěšnou reprezentací žáků v soutěžích škola významně podporuje rozvoj
        schopností a dovedností žáků.
    -   Velmi dobré materiální podmínky mají pozitivní dopad na kvalitu vzdělávání žáků.
    -   Žáci školy dlouhodobě dosahují velmi dobrých výsledků při ukončování vzdělává ní
        maturitní zkouškou a v externím testování, jsou úspěšní v soutěžích na celostátní
        úrovni.
    -   Intenzivní spolupráce s externími partnery napomáhá k budování podmínek pro další
        rozvoj široké škály vzdělávacích aktivit žáků.
    -   Zapojení žáků školy do široké škály ekologických činností podporuje jejich kladný
        postoj k životnímu prostředí.
    -   Škola vytváří příznivé klima pro žáky, učitele i zákonné zástupce.
Slabé stránky a/nebo příležitosti ke zlepšení
    -   Ve výuce se zatím nedaří ve větší míře účelně aplikovat inovativní vzdělávac í
        metody a postupy, v nižší míře byla uplatňována individualizace pedagogického
        přístupu a diferenciace učiva vzhledem k individuálním schopnostem a možnoste m
        žáků.
    -   Ojediněle byly ve výuce zařazovány aktivity vedoucí k rozvoji kritického myšle ní
        a komunikačních dovedností. V menší míře bylo ve výuce využíváno sebehodnocení
        a formativní hodnocení žáků.
    -   Kontrolní mechanismy vedení školy nebyly dostatečně účinné v oblasti administrace
        úrazovosti žáků.
Doporučení pro zlepšení činnosti školy
    -   Využívat ve větší míře formy a metody výuky, které povedou k rozvoji kritického
        myšlení, cílenému formování postojů žáků, účelné sebereflexi a uplatně ní
        diferencovaného přístupu podle individuálních možností žáků.
    -   Při hodnocení výsledků vzdělávání žáků uplatňovat formativní hodnocení a vytvoř it
        prostor pro sebehodnocení žáků. Tímto směrem plánovat další vzdělává ní
        pedagogických pracovníků a ověřovat následnou aplikaci získaných poznatků ve
        výuce.
    -   Při hospitační činnosti zaměřit pozornost na strukturu vyučovací hodiny - především
        na stanovení a vyhodnocení cíle a získávání zpětné vazby o pochopení a zvládnutí
        učiva.



2021/2022                                    6
                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 14 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Moravskoslezský inspektorát,
Matiční 20, 702 00 Ostrava, případně prostřednictvím datové schránky (g7zais9), nebo
na e-podatelnu csi.t@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Školní vzdělávací program pro osmileté gymnázium „Škola možností“ platný pro
       školní rok 2021/2022
 2.    Školní vzdělávací program pro čtyřleté gymnázium „Vzdělání na cestu dál“ platný
       pro školní rok 2021/2022
 3.    Koncepce rozvoje školy 2021 – 2024
 4.    Výroční zpráva o činnosti školy za školní rok 2020/2021
 5.    Ročenka školy pro školní rok 2019/2020 a 2020/2021
 6.    Plán práce pro školní rok 2021/2022
 7.    Plán dalšího vzdělávání pedagogických pracovníků na školní rok 2021/2022 platný
       od 31. 8. 2021 včetně individuálních plánů sebevzdělávání jednotlivých pedagogů
       ve dnech samostudia
 8.    Roční plán environmentální výchovy na školní rok 2021/2022
 9.    Záznamy z hospitační činnosti ve školním roce 2021/2022 (vzorek)
10.    Zápisy z porad ve školním roce 2021/2022
11.    Plány práce a zápisy z jednání předmětových komisí ve školním roce 2021/2022
       (vzorek)
12.    Krizový plán pro školní rok 2021/2022
13.    Minimální preventivní program, školní rok 2021/2022
14.    Plán práce školního psychologa ve školním roce 2021/2022
15.    Dokumentace žáků se speciálními vzdělávacími potřebami (vzorek)
16.    Personální dokumentace pedagogických pracovníků (vzorek)
17.    Matrika školy vedená ve školním roce 2021/2022 (vzorek)
18.    Třídní knihy vedené ve školním roce 2021/2022 (vzorek)
19.    Vzorek dokumentace vztahující se k bezpečnosti a ochraně zdraví ve školním roce
       2020/2021, 2021/2022
20.    Vzorek dokumentace vztahující se k finančním podmínkám školy pro školní rok
       2021/2022
21.    Vzorek dokumentace k zajištění školního stravování vedená ve školním roce
       2021/2022




2021/2022                                 7
                                          Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Moravskoslezský inspektorát,
Matiční 20, 702 00 Ostrava, případně prostřednictvím datové schránky (g7zais9), nebo
na e-podatelnu csi.t@csicr.cz s připojením elektronického podpisu, a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




Složení inspekčního týmu a datum vyhotovení inspekční zprávy


 Mgr. Adéla Kulová, školní inspektorka,          Mgr. Adéla Kulová v. r.
 vedoucí inspekčního týmu
 Mgr. Eliška Birková, školní inspektorka         Mgr. Eliška Birková v. r.


 Ing. Magda Dirgasová, školní inspektorka        Ing. Magda Dirgasová v. r.


 Mgr. Jana Svačinová, školní inspektorka         Mgr. Jana Svačinová v. r.


 Ing. Martina Čaputová, školní inspektorka       Ing. Martina Čaputová v. r.


 Bc. Marcela Zahradníková, kontrolní             Bc. Marcela Zahradníková v. r.
 pracovnice

V Ostravě 1. 4. 2022


Datum a podpis ředitele školy potvrzující projednání a převzetí inspekční zprávy


 Mgr. Pavel Mrva,                                          Mgr. Pavel Mrva v. r.
 ředitel školy

V Bílovci 4. 4. 2022




2021/2022                                    8
