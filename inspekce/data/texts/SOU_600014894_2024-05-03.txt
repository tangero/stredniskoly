                                   Česká školní inspekce
                                Inspektorát v Kraji Vysočina
                                Zborovská 3, 586 01 Jihlava
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIJ-766/24-J
                                       Sp. zn. ČŠIJ-S-150/24-J


Název                               Obchodní akademie, Vyšší odborná škola zdravotnická
                                    a Střední zdravotnická škola, Střední odborná škola
                                    služeb a Jazyková škola s právem státní jazykové
                                    zkoušky Jihlava
Sídlo                               Karoliny Světlé 2, 586 01 Jihlava
E-mail                              sekretariat@ozs-ji.cz
IČO                                 00 836 591
Identifikátor                       600 014 894
Právní forma                        příspěvková organizace
Zastupující                         Mgr. Libor Fasora
Zřizovatel                          Kraj Vysočina
Místo inspekční činnosti            Husova 54, Karoliny Světlé 2, nám. Svobody 1,
                                    Telečská 50, Jihlava
                                    Nemocnice Jihlava
Inspekční činnost na místě          3., 6. – 7. a 10. 5. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání, a to podle přísluš nýc h
školních vzdělávacích programů a akreditovaných vzdělávacích programů, zjišťová ní
a hodnocení naplnění školních vzdělávacích programů a jejich souladu s právními předpisy
a rámcovými vzdělávacími programy podle § 174 odst. 2 písm. a), b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů.
                                   Charakteristika
Právnická osoba Obchodní akademie, Vyšší odborná škola zdravotnická a Střední
zdravotnická škola, Střední odborná škola služeb a Jazyková škola s právem státní jazykové
zkoušky Jihlava (dále „škola“) vykonává činnosti vyšší odborné školy, střední školy,
domova mládeže a školní jídelny.
Vyšší odborná škola vyučuje podle akreditovaného vzdělávacího programu MŠMT
v kombinované formě vzdělávání obor vzdělání 53-41-N/11 Diplomovaná všeobecná sestra.
Střední škola vyučuje podle školních vzdělávacích programů obory vzdělání kategorií
H, M a L. V době konání inspekční činnosti ve vyšší odborné škole praktické vyučová ní
neprobíhalo.


                         Hodnocení podmínek vzdělávání
Nastavená koncepce řízení promyšleně vychází z reálných podmínek školy. Prioritou
je poskytovat kvalitní vzdělání směřující k uplatnění absolventů v jejich profesním životě,
což se daří úspěšně naplňovat. Vzdělávací programy operativně reagují na potřeby praxe
a moderní trendy. Pozitivem je, kromě vytvořených kvalitních vzdělávacích podmínek,
přijímání stále většího počtu zájemců o studium. V době od poslední inspekční činnosti
se podařilo vytvořit stabilní konkurenceschopný vzdělávací subjekt se širokou nabídkou
oborů vzdělání v návaznosti na požadavky jednotlivých zaměstnavatelů.
Oblast řízení má funkční organizační strukturu. Ředitel promyšleně stanovil organizační řád
s náplněmi pracovních pozic a účelným delegováním kompetencí na zástupce pro jednotlivé
úseky školy. Na základě důsledného vyhodnocování došlo k dílčím úpravám v systému
managementu. Řízení školy je důsledně podporované plánováním a kontrolním systémem.
Kontrolní činnost vychází ze zpracovaného plánu s konkrétním stanovením náplně
pro jednotlivé vedoucí pozice a cíleně směřuje do stanovených oblastí. Nedílnou součástí
kontrolní činnosti jsou hospitace prováděné dle stanovených kompetencí. Vyhodnocová ní
probíhá zejména na poradách vedení, jednotlivých úseků, předmětových komisí, jednáních
pedagogické rady s přijímáním navrhovaných dílčích opatření.
Informační systém školy založený na informačních a komunikačních technologiíc h
jednotlivých úseků je plně funkční. Pravidelně jednají pedagogické rady úseků a hojně jsou
využívané prostředky nových technologií. Vybavení školy moderní didaktickou a výpočetní
technikou se výrazně zlepšilo i díky zapojení do různých projektů a úroveň přesahuje rámec
běžného vybavení.
Zavedený informační systém účelně sjednotil sdílení informací, dokumentů a učebních
materiálů všem účastníkům vzdělávání. Informovanost zákonných zástupců žáků je zajištěna
(např. třídní schůzky, prostředky informačních technologií, písemný nebo osobní styk).
Pedagogický sbor je kvalifikovaný a věkově vyvážený, což podporuje účelné předávání
zkušeností. Profesní rozvoj v rámci dalšího vzdělávání je účelně plánován a konkretizová n
s jednotlivými pedagogy. Jeho celkové zhodnocení probíhá zejména v rámci výroční zprávy
o činnosti školy. Formou projektu je účelně podporováno jazykové vzdělávání, vzdělává ní
s využitím nových technologií, moderní trendy ve výuce, rozšiřování odbornosti i profesní
rozvoj pedagogů. Vzájemná spolupráce vyučujících probíhá zejména v rámci předmětových
komisí. Na některých pracovištích účelně probíhají aktivity typu tandemového vyučování.




                                           2/7
Výuka praktického vyučování probíhá v odborných učebnách a na reálných pracovištíc h
smluvních partnerů. V rámci dlouhodobých praxí je ročně uzavíráno mezi školou a partnery
kolem 40 smluv. Zároveň je v rámci individuální odborné praxe mezi žáky a firma mi
uzavíráno kolem 350 smluv. Výukové prostory jsou dobře zabezpečeny a udržovány. Žáci
mají možnost vykonávat praxi i u firem podle vlastního výběru. Jedná se o promyšle né
a smysluplné zapojování žáků do produktivní činnosti, kdy žáci pracují v reálných
podmínkách svého budoucího zaměstnání. Výuka je dlouhodobě smluvně a organizač ně
velmi dobře zajištěna.
Materiální podmínky pro přípravu absolventů na úspěšný vstup do praxe jsou velmi dobré.
Škola má vhodné prostorové podmínky, v místě sídla školy jsou nadstandardní. Vedení školy
se daří úspěšně naplňovat priority v oblasti modernizací učeben teoretických předmětů
a pracovišť odborného výcviku (např. školní kuchyň pro odborný výcvik, generální
rekonstrukce tělocvičny, vznik výdejny obědů v nové budově zřizovatele, struktura ICT sítí)
i vzájemných vztahů zaměstnanců na jednotlivých úsecích.


                          Hodnocení průběhu vzdělávání
Hospitovaná výuka v teoretickém vyučování probíhala v podnětném prostředí a ve velmi
vstřícné a respektující atmosféře. Oboustranně partnerský vztah vyučujících se žáky účelně
podporoval efektivitu učebního procesu.
V teoretickém vyučování pedagogové systematicky seznamovali žáky s daným tématem,
logicky a názorně vysvětlovali novou látku a zároveň účinně využívali zkušenosti žáků
z reálného života a praxe. Pedagogové často zařazovali práci ve skupinách. Bylo zřejmé,
že žáci mají osvojené správné pracovní návyky pro tuto formu činnosti. Sami si organizo va li
práci, všichni členové skupin se do ní aktivně zapojovali a pozorně sledovali následnou
prezentaci výsledků. Dílčí rezervou je, že nebyla využita příležitost uplatnit po skončení
skupinových činností vzájemné hodnocení. Vyučující důsledně vedli žáky k přemýšle ní,
vyvozování souvislostí a stanovování závěrů. Příkladný byl diferencovaný přístup k žákyni
s vyšší úrovní dosažených kompetencí v anglickém jazyce, která měla v hodině odlišnou
náplň respektující její studijní potenciál a potřeby.
Všichni vyučující účinně využívali připravené prezentační materiály. Je velmi pozitivní,
že žáci se nemuseli zdržovat zdlouhavým zapisováním poznámek, měli od vyučujíc íc h
ve sdíleném výukovém prostředí k dispozici materiály v digitální formě. Žáci se aktivně
účastnili výuky, v případě potřeby a zájmu se neobávali zeptat. Se zaujetím se zapojovali
do aktivit, které umožňovaly využití mobilních telefonů a uplatnění vlastní kreativity.
Dokázali úspěšně a samostatně plnit zadané úkoly. Všem pedagogům se dařilo získat
pozornost žáků svým zaujetím pro předmět, uváděním osobních zkušeností a spojením teorie
s praxí.
V nižší míře byla sledována diferenciace činností vedoucí k výraznějšímu rozvoji znalostí
a dovedností vzhledem k potenciálu jednotlivých žáků. Pouze v některých hodinách byl
v závěru hodin vytvořen prostor pro hodnocení učitelem. Žáci neměli možnost využít vlastní
nebo vzájemné hodnocení. Učitelé nevytvářeli příležitosti pro delší souvislou komunikac i
žáků.
Praktické vyučování žáků bylo hospitováno v různých formách (odborný výcvik, cvičení,
praxe, odborná praxe). Část pedagogů odborných předmětů je současně vyučujíc ími
praktického vyučování, což účelně napomáhá přenosu získaných teoretických znalostí




                                            3/7
a vědomostí do využití v praxi. Pozitivem byla přirozená autorita pedagogů, plynoucí z jejich
odborné erudice. Odborná praxe v době konání inspekce neprobíhala.
Organizace výuky byla velmi dobře koncipována. Vyučující využívali vhodné metody
a formy práce (např. výklad, instruktáž, praktické ukázky). Vhodně upozorňovali i na možná
úskalí a využívali práci s chybou. Jejich individuální přístup účinně usměrňoval stanovené
činnosti žáků, kteří pracovali se zájmem a každý svým tempem. Výborné bylo propojování
teorie s praxí a efektivní využívání pomůcek s pozitivním dopadem na kvalitu výuky. Účelně
docházelo k promyšlenému rozvoji odborných i sociálních kompetencí při práci
ve skupinách či dvojicích. Evidentní byla diferenciace požadavků vyučujících vzhlede m
ke schopnostem a možnostem jednotlivých žáků. Samozřejmostí byla disciplinovanost žáků,
dodržování technologických postupů a zásad bezpečnosti práce. Žáci byli průběžně vhodně
zapojováni do vzájemné komunikace a obhajoby výsledků své práce. Efektivně byla
využívána práce s chybou. Průběžně i v závěrech prováděných činností se objevovalo
formativní hodnocení žáků učiteli či instruktory, sebehodnocení a v některých případech
i vzájemné hodnocení žáků.
K naplňování vzdělávacího programu domova mládeže přistupují pedagogové plánovitě,
se zřetelem k potřebám každého ubytovaného. Při řízení kolektivu vychovatelů klade
vedoucí vychovatelka důraz na vzájemnou spolupráci a sdílení informací. Ubytovaní
se účastní různorodých zájmových aktivit i příležitostných činností. Jejich nabídka byla
rozšířena zapojením domova mládeže do operačního programu Jan Amos Komenský.
Uplatňována je úzká spolupráce se školou, jsou využívána školní sportoviště a v případě
potřeby i další prostory školy. Vychovatelé činnost svých výchovný skupin pravidelně
vyhodnocují. Závažné problémy nebylo třeba řešit.


                          Hodnocení výsledků vzdělávání
Výsledky vzdělávání škola průběžně monitoruje a vyhodnocuje jak v oblasti teoretického,
tak praktického vyučování. Aktuální problémy jsou adekvátně řešeny v součinnos ti
vyučujících i instruktorů na smluvních pracovištích. Sumární výsledky jsou komuniko vá ny
na jednáních pedagogické rady.
Při ukončování studia jsou žáci úspěšnější při skládání závěrečné zkoušky oproti maturitní
zkoušce. Ve společné části maturitní zkoušky vykazují výsledky rozdílnou úroveň
v jednotlivých oborech a zkušebních předmětech, která se meziročně proměňuje. Výstupy
jsou podrobně analyzovány a promyšleně využity pro nastavení konkrétních opatření.
Např. po neúspěchu žáků jedné třídy oboru vzdělání 63-41-M/02 Obchodní akademie
v profilové části zkušebního předmětu český jazyk v jarním zkušebním období 2023,
kdy neprospělo téměř 38 % žáků, bylo bezprostředně jednáno s vyučující předmětu
a předsedou předmětové komise. Přijatá opatření (např. doučování v průběhu prázdnin)
vedla k úspěšnému ukončení studia téměř všech žáků v podzimním termínu. Při posledním
absolutoriu v lednu 2021 byli úspěšní všichni studenti.
Škola systematicky využívá externí evaluaci výchovně vzdělávacích výsledků. Proběhlo
komerční testování SCIO, testování žáků oborů ukončovaných závěrečnou zkouškou
Dovednosti žáků středních škol, Evaluace kompetencí a gramotností Kraje Vysočina
pro střední školy. Přidanou hodnotu získanou v průběhu vzdělávání škola monitorova la
např. prostřednictvím testů CLOSE. Se slabými výsledky testování v oblastech moderní
dějiny a čtenářská gramotnost ve školním roce 2022/2023 škola podrobně pracovala
na úrovni tříd i jednotlivých žáků.



                                            4/7
Pozitivní je diferencovaný přístup k žákům různého studijního potenciálu a oborového
zaměření a v souvislosti s tím vytváření vhodných podmínek pro jejich výuku (např. výběr
učebnic, knižní tituly povinné četby).
V návaznosti na získané výsledky škola organizuje příkladné množství aktivit vedoucích
k podpoře školní úspěšnosti žáků a cílenému rozvoji jejich občanské gramotnosti. Jedná
se například o doučování, využívání inovativních metod výuky s podporou operativního
programu J. A. Komenského, jazykové a sportovní kurzy, studijní pobyty, stáže
v zahraničních školách v rámci projektu Erasmus+, stáže ve firmách, exkurze, projekty,
účast odborníků z praxe ve výuce.
Ve spolupráci se Zkouškovým centrem Cambridge P.A.R.K. Brno mohou žáci přímo
ve škole složit zkoušku z anglického jazyka na úrovni B1, popř. B2 podle Společného
evropského referenčního rámce pro jazyky, kterou poté nahrazují profilovou část maturitní
zkoušky tohoto zkušebního předmětu. Promyšleně je uplatňován systém motivač níc h
stipendií jak žáků, tak vzdělávacích oborů.
Systematicky nastavená a důsledně vedená práce školního poradenského pracoviště
je výsledkem promyšleného delegování pravomocí, úzké spolupráce všech jeho členů
a funkčního systému sdílení informací ve všech částech školy. Výrazně podporovány jsou
pravidelné vzájemné porady k jednotlivým žákům v rámci společných jednání školního
poradenského pracoviště. Efektivita nastavených opatření vychází z podrobné znalosti
jednotlivých žáků, je monitorována, pravidelně vyhodnocována a v případě potřeby
doplňována a upravována.
Školní preventivní strategie je funkční. Vhodně nastaveny jsou různé besedy a programy
pro jednotlivé ročníky (např. Neumírej zbytečně. Blázníš? No a!). Škola reaguje na aktuální
problémy žáků. V případě vztahových problémů je realizována účinná intervence, která
se zaměřuje na vytváření příznivého sociálního klimatu a práci s třídním kolektive m.
Pro nově vznikající třídní kolektivy jsou promyšleně organizovány adaptační programy
zaměřené na vzájemné posílení vztahů. Prostřednictvím účelně zvolených aktivit
kariérového poradenství získávají žáci dobrou orientaci v možnostech dalšího profesního
směřování.
Samozřejmostí je intenzivní podpora přípravy žáků k soutěžím různorodého zaměření
(znalostní, dovednostní, sportovní, předmětové i oborové), což vede k výborným umístě ním
i na národní a mezinárodní úrovni. Tyto úspěchy přinášejí škole významnou zpětnou vazbu
o úrovni dosažených kompetencí v porovnání s vrstevníky, o kvalitě realizované výuky
a jsou vysoce motivační.
Absence žáků je důsledně sledována. V součinnosti se školním poradenským pracovištěm
jsou analyzovány příčiny a nastavována opatření v podobě výchovných komisí, spolupráce
s ošetřujícími lékaři i orgánem sociálně právní ochrany dětí.


                                         Závěry
Vývoj školy
– Zkvalitnění materiálních podmínek se pozitivně promítá do kvality a organizace
  výchovně vzdělávací práce školy.
– Výměna členů vedení školy.
– Dokladem konkurenceschopnosti školy je výrazný nárůst zájmu počtu žáků o studium.



                                           5/7
Silné stránky
 Promyšlené delegování dílčích řídících kompetencí přispívá k efektivnímu řízení
  právního subjektu jako celku. (1.3)
 Dlouhodobá kvalitní spolupráce se sociálními partnery a její stálá inovace v této oblasti
  účelně podporuje rozvoj odborných a praktických kompetencí žáků a studentů. (1.5)
 Efektivní autoevaluace i s využitím externího testování, důsledné vyhodnoco vá ní
  a přijímání adekvátních opatření se funkčně podílí na zkvalitňování výuky žáků. (2.1)
 Cílená podpora komunikace a vzájemné spolupráce všech aktérů vzdělávání ze strany
  vedení školy se pozitivně odráží na vytváření podnětného pracovního prostředí. (2.2)
 Promyšlená strategie plánování, realizace a uplatňování různorodých aktivit
  podporujících odborné, sociální a osobnostní kompetence žáků. (4.3)

Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz

Slabé stránky (oblasti ke zlepšení)

– Méně důsledná pozornost věnovaná závěrům hodin a vyhodnocení sebereflexe žáků
  školy. (4.2)

Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz

Doporučení pro zlepšení činnosti školy

– V závěrech vyučovacích hodin efektivně zhodnotit dosažení jejich cíle a vytvářet vhodné
  příležitosti pro vzájemné hodnocení a sebehodnocení žáků.


            Seznam dokladů, o které se inspekční zjištění opírají
 1. Strategický rozvoj školy pro období 20202025, ze dne 31. 5. 2023
 2. Cílový úkol ředitele příspěvkové organizace 20212024, ze dne 2. 10. 2023
 3. Nastavení strategického cíle školy a školského zařízení, ze dne 29. 2. 2024
 4. Doporučení k uzpůsobení podmínek pro konání maturitní zkoušky, č. 1965/2023
 5. Koncepce dalšího rozvoje školy, ze dne 1. 9. 2022
 6. Systém podpory začínajících učitelů  plán adaptace, ze dne 31. 8. 2023
 7. Dokumentace domova mládeže
 8. Plán ICT, ze dne 1. 9. 2023
 9. Nabídka vzdělávání dospělých – zpracované profesní kvalifikace
10. Plán kontrolní činnosti – školní rok 2023/2024, ze dne 29. 8. 2023
11. Roční plán předmětových komisí 2023/2024, ze dne 31. 8. 2023
12. Plány práce předmětových komisí na školní rok 2023/2024
13. Zápisy ze schůzek předmětových komisí ve školním roce 2023/2024
14. Školní program EVVO, ze dne 1. 9. 2023


                                            6/7
15. Plán DVPP na období školního roku 2023/2024, ze dne 2. 9. 2023
16. Vzdělávání – oblasti a konkrétní akce – Plán 2023/2024 (škola + DM), ze dne 2. 9. 2023
17. Školní vzdělávací programy jednotlivých oborů vzdělání
18. Výroční zpráva za školní rok 2022/23
19. Plán výchovně vzdělávací činnosti, ze dne 1. 9. 2023
20. Zápisy pedagogické rady ve školním roce 2023/2024
21. Zápisy z porad jednotlivých úseků za školní rok 2023/2024
22. Dokumentace školního poradenského pracoviště


                                        Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

PhDr. Mgr. Milan Matějů, školní inspektor, vedoucí inspekčního týmu
Mgr. Ludmila Dobalová, školní inspektorka
Bc. Bohuslava Dvořáková, kontrolní pracovnice
Mgr. Petra Koubková, školní inspektorka
Mgr. Miroslav Pospíšil, školní inspektor
22. 5. 2024




                                           7/7
