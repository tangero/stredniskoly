CSI0X00AY89G
Počet listů: 8




                                    Česká školní inspekce
                                    Olomoucký inspektorát
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIM-1278/22-M


Název                               Střední odborná škola průmyslová a Střední odborné
                                    učiliště strojírenské, Prostějov, Lidická 4
Sídlo                               Lidická 4, 796 01 Prostějov
E-mail                              sps_pv.lid@infos.cz
IČO                                 69 650 721
Identifikátor                       610 300 580
Právní forma                        příspěvková organizace
Zastupující                         Ing. Petr Čížek
Zřizovatel                          Olomoucký kraj
Místo inspekční činnosti            Lidická 4, 796 01 Prostějov
                                    Wolkerova 1695/24, 796 01 Prostějov
                                    Vrahovická 4303/14C, 796 01 Prostějov
Inspekční činnost na místě          2., 5. a 6. 12. 2022


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                   Charakteristika
Střední odborná škola průmyslová a Střední odborné učiliště strojírenské, Prostějov, Lidická
4 (dále „škola“, „subjekt“) vykonává činnost střední školy. V současné době škola realizuje
vzdělávání v oborech vzdělání s maturitní zkouškou 23-41-M/01 Strojírenství (zaměření
počítačové systémy a programování), 36-47-M/01 Stavebnictví (zaměření pozemní
stavitelství), 26-41-M/01 Elektrotechnika (zaměření mechatronika a počítačové systémy),
23-44-L/01 Mechanik strojů a zařízení a 23-45-L/01 Mechanik seřizovač a v oborech
vzdělání s výučním listem 23-51-H/01 Strojní mechanik, 23-52-H/01 Nástrojař
a 23-56-H/01 Obráběč kovů. Teoretická příprava se uskutečňuje v prostorách školy,
praktická příprava většinou ve vlastních dílnách a na smluvních pracovištích v partnerských
organizacích.
V letošním školním roce navštěvují školu 364 žáci v 19 třídách. Ve škole se vzdělávají žáci
se speciálními vzdělávacími potřebami. Stravování žáků je zajišťováno smluvně jiným
právním subjektem.
Svou činnost škola prezentuje v regionálním tisku a na webových stránkách školy
www.sosasoupv.cz a na sociálních sítích.


                         Hodnocení podmínek vzdělávání
Ředitel školy naplňuje reálně nastavený záměr rozvoje činnosti školy opírající se o analýzu
jejího stavu, vývoj společenské poptávky na trhu práce a dlouholetou znalost prostředí.
Základním nástrojem jsou kvalitně zpracované školní vzdělávací programy, ve kterých je
kladen důraz na získání odborných kompetencí žáků. Jejich inovace odrážejí jak legislativní
změny, tak změny vzdělávacího obsahu reflektující moderní poznatky vyučovaných oborů
vzdělání a reagující na poznatky z distanční výuky.
Systém plánování s podílem pedagogických pracovníků vytváří příznivé podmínky pro
činnost školy. V řízení školy je uplatňována analýza dosaženého stavu, na jejím základě jsou
deklarovány aktuální potřeby a úkoly v provozní, organizační, vzdělávací, výchovné
i personální a řídicí oblasti. Krátkodobé i operativní plánování navazuje na koncepční
záměry, je konkrétní, adresné a umožňuje zpětnou kontrolu plnění úkolů. Management školy
průběžně hodnotí a inovuje strategie a plány. K účinnosti řízení školy přispívá přehledná
organizační struktura, která odpovídá podmínkám a velikosti subjektu a vytváří předpoklady
pro účelné delegování kompetencí a úkolů na jednotlivé pracovníky.
Ke zvýšení odborné úrovně výuky a ke koordinaci odborných činností využívá ředitel školy
předmětové komise. Prioritami v činnosti předmětových komisí jsou zejména tvorba
a inovace školních vzdělávacích programů, příprava maturitních a závěrečných zkoušek,
vzájemná informovanost a výměna zkušeností. Malou pozornost věnují problematice
vyučovacích metod a forem, proto se škole nedaří eliminovat nedostatky v metodickém
vedení výuky spočívající v omezeném využívání pestrých výukových metod a forem,
formativně hodnoticích a sebehodnoticích nástrojů důležitých pro utváření učení žáků
a diferencovaného přístupu k žákům podle jejich vzdělávacích možností a potřeb.
Škola má nastavena systémová pravidla pro vedení dialogu se žáky a zákonnými zástupci
žáků školy a pedagogickými pracovníky. Neformálním orgánem a partnerem vedení školy
je i školní parlament, jehož podněty se vedení školy pravidelně zabývá.
Složení pedagogického sboru umožňuje v plném rozsahu plnit záměry a cíle vzdělávac íc h
programů. Možná personální rizika jsou sledována a pravidelně vyhodnocována, škola


                                            2/8
přijímá příslušná opatření k jejich odstraňování. Ředitel školy klade velký důraz na profesní
rozvoj pedagogů, sám se aktivně zúčastňuje vzdělávacích akcí. Pedagogové využíva jí
nabídek dostupných vzdělávacích institucí a účastní se i webinářů. Příležitostí ke zlepšení je
zaměřit pozornost na vzdělávání z oblasti inovativních metod a forem práce ve výchově
a vzdělávání, což přispěje ke zkvalitnění vzdělávacího procesu a k cílenému formová ní
a rozvíjení osobnosti žáků. Další vzdělávání pedagogických pracovníků probíhá podle plánu
vzdělávání vypracovaného ředitelem školy ve spolupráci s pedagogy.
Materiální zázemí výuky sledovaných oborů vytváří odpovídající podporu pro naplňová ní
požadavků profilu absolventa. Škola spolupracuje s celou řadou sociálních partnerů, z nichž
největší podíl tvoří firmy a podnikatelé, u kterých je zajišťováno zejména praktické
vyučování. Škola je aktivně zapojena do řady projektů, které mají za cíl zkvalitnit zejména
výuku, zvýšit zájem o polytechnické vzdělávání s výhledem na kvalitní uplatnění absolventů
na trhu práce i odbornost pedagogů.
Podmínky a pravidla pro zajištění bezpečnosti a ochrany zdraví jsou stanoveny ve vnitř níc h
předpisech školy. Žáci a studenti jsou pravidelně seznamováni s možnými bezpečnostními
riziky vyskytujícími se ve škole i při činnostech organizovaných mimo školu v souladu
s aktuálními tématy a realizovanými aktivitami.


                          Hodnocení průběhu vzdělávání
Hodnocené vyučovací hodiny probíhaly dynamicky bez časových prostojů. Zvolené
vzdělávací strategie a postupy odpovídaly charakteru probíraného vzdělávacího obsahu. Ve
sledovaných vyučovacích hodinách vládlo příznivé pracovní klima založené na přirozené
autoritě vyučujících a jejich empatickém přístupu k žákům. Komunikace mezi vyučujíc ími
a žáky i mezi žáky navzájem probíhala korektně, bez jakýchkoliv náznaků nežádoucíc h
projevů. Žáci byli vedeni k vzájemnému respektu, ojediněle byly zařazovány i formy výuky
podporující vzájemnou spolupráci.
Vyučovací hodiny probíhaly bez časových prostojů, zpravidla převažovala frontální výuka
s metodicky vhodně vedeným rozhovorem kombinovaným se samostatnou prací žáků.
Ostatní formy, které by žáky více aktivizovaly, se vyskytly méně a spíše formálně. Chyběly
tak zejména aktivity ve skupinách nebo dvojicích, které by podporovaly kooperaci
a komunikaci žáků. Nebyla patrná práce žáků s různými informačními zdroji, neměli tak
možnost pracovat samostatně, aby byla podpořena jejich vnitřní motivace. Audiovizuá lní
didaktická technika pro posílení názornosti a efektivní zprostředkování informací byla ve
vyučovacích hodinách využita zejména pedagogy, méně pak žáky.
Ve vyučovacích hodinách nebyla vždy zřetelná diferenciace a individualizace vzdělávac ího
obsahu zohledňující odlišné vzdělávací potřeby žáků. Žáci pracovali převážně na stejných
úkolech se shodnou mírou obtížnosti, což vedlo k nižší efektivitě výuky jako takové.
Nadaným žákům byly ve vyučovacích hodinách zřídka vytvářeny další příležitosti pro jejich
rozvoj. Individuální přístup včetně uplatňování podpůrných opatření žáků se speciálními
vzdělávacími potřebami byly ve výuce méně patrné. Škola nabízí žákům individuá lní
konzultační hodiny, ve kterých je zájemcům věnována patřičná péče, avšak tento přístup je
nezbytné uplatňovat především v rámci běžné výuky.
Žáci získávají od vyučujících zpětnou vazbu o svých vzdělávacích výsledcích většinou
prostřednictvím hodnocení klasifikačním stupněm a stručným komentářem. V části
sledovaných vyučovacích hodin chybělo sebehodnocení a vzájemné hodnocení práce žáků,
nebylo tak využito tohoto nástroje k dotváření zpětné vazby ve vztahu ke splnění


                                             3/8
stanovených vzdělávacích cílů pro žáky i učitele a možnost rozvíjení a upevňová ní
sociálních kompetencí žáků. Nedostatečný prostor byl v části vyučovacích hodin věnován
závěrečnému shrnutí učiva a efektivní zpětné vazbě o naplnění vzdělávacích cílů.
Vzdělávací obsahy nebyly probírány izolovaně, vyučující je úzce propojovali s ostatními
odbornými vyučovacími předměty a praktickým vyučováním. Učitelé žáky seznamovali se
vzdělávacími cíli a ověřovali, zda jim porozuměli, ale tím, že žáci nejsou důsledně vedeni
k vyhodnocování jejich dosahování, není efektivně podpořen proces jejich motivace ve
vzdělávání na základě jejich individuality.
Průběh praktického vyučování (odborného výcviku a vyučovacího předmětu praxe) byl
sledován v prostředí školních dílen. V pracovních skupinách pod dohledem učitelů
odborného výcviku byla zajištěna účelná organizace prováděných pracovních činností žáků,
které probíhaly v souladu s tematickým rozvržením vzdělávacího obsahu. Realizace výuky
ve skupinách jednotlivých ročníků byla prováděna formou práce na konkrétně zadaných
úkolech v rámci oboru, případně se žáci věnovali procvičování již získaných dovedností.
Vzdělávací obsah vhodně navazoval na teoretické znalosti. Učitelé s dlouholetou odbornou
praxí úspěšně rozvíjeli schopnosti žáků porozumět zadání úkolu, dohlíželi, zda žáci
efektivně pracují, a v průběhu vyhodnocovali jejich samostatné úsilí při zpracování úkolů.
Z hlediska motivace žáků se pozitivně uplatňovala především individuální podpora.
Průběžná kontrola samostatné práce byla zaměřena zejména na správnost provádění
jednotlivých pracovních činností, důraz byl kladen na dodržování bezpečnosti práce,
pracovních technik a dodržování technologických postupů. Kromě odborných kompetencí
byly ve výuce rozvíjeny zejména kompetence komunikativní, sociální a personální.
U většiny žáků byla patrná samostatnost při práci a zvládnutí pracovních operací.


                         Hodnocení výsledků vzdělávání
Škola sleduje úspěšnost žáků v průběhu celého vzdělávacího cyklu. Výsledky vzdělávání za
jednotlivá klasifikační období jsou pravidelně vyhodnocovány na jednáních pedagogické
rady. Při hodnocení výsledků vzdělávání žáků se škola řídí transparentními pravidly, která
jsou součástí školního řádu. Celkové výsledky vzdělávání žáků odpovídají očekávaným
výstupům ve školních vzdělávacích programech a v jednotlivých vyučovacích předmětech
nevykazují závažné vzájemné odchylky a mají srovnatelnou úroveň. V rámci požadavků na
profil absolventa škola cíleně preferuje jejich přípravu na reálný trh práce a neformá lně
sleduje své absolventy i v jejich další studijní či profesní dráze.
Škola získává přehled o znalostech jednotlivých žáků prostřednictvím interních hodnoticíc h
nástrojů, a to zadáváním testů, kontrolních písemných prací, ústních zkoušek před třídou
i přímým pozorováním. Z dalších nástrojů testování jsou využívány vstupní testy pro
1. ročníky, které však škola dále nevyužívá pro efektivní práci s nimi, dále tzv. maturitní
generálky, v odborné oblasti se žáci školy zúčastňují celorepublikové soutěže v práci se
speciálními počítačovými softwary. Výsledky žáků a tříd jsou sumarizovány a projednávány
na čtvrtletních jednáních pedagogické rady, avšak statistická sumarizace převládá nad
podrobnou analýzou příčin neúspěšnosti jednotlivých žáků a vyhodnocováním účinnos ti
přijatých opatření ke zlepšení. Hlubší analýzou výsledků vzdělávání se nezabývají ani
metodické orgány. Škola identifikuje žáky s rizikem školního neúspěchu, zajišťuje jim
primární podporu v průběhu vyučování, nabízí individuální konzultace nebo pravidelně
realizuje doučování v rámci projektu Šablony a Národního programu doučování. Těchto
nabízených aktivit využívají hlavně žáci oborů vzdělání s maturitní zkouškou.



                                           4/8
Poradenské služby jsou ve škole zajišťovány výchovnou poradkyní a zástupkyní ředitele
školy v jedné osobě, kariérovou poradkyní a školní metodičkou prevence ve spolupráci
s ředitelem školy a třídními učiteli. Mezi stěžejní činnosti výchovné poradkyně patří
poradenská činnost, která je zaměřena na integraci žáků se speciálními vzdělávac ími
potřebami, které eviduje a informace o nich zprostředkuje vyučujícím. Pomáhá též se
začleněním podpůrných opatření do výuky, které však není pokaždé funkční, protože ve
vyučovacích hodinách nebyla vždy zřetelná diferenciace a individualizace vzdělávac ího
obsahu zohledňující odlišné vzdělávací potřeby žáků. Společně s metodičkou prevence
realizuje aktivity na podporu preventivních a intervenčních opatření u žáků školy s akcentem
na žáky sociálně znevýhodněné a kulturně odlišné, žáky s potřebou podpůrných opatření
a žáky z nepodnětného rodinného prostředí, kteří jsou nejvíce ohroženi předčasným
ukončením školní docházky. Při individuální práci s žáky převažuje forma respektujíc ího
rozhovoru.
O dílčích krocích své činnosti si vede písemnou dokumentaci a pořizuje zápisy z jednání.
Podnětně vnímá spolupráci s Pedagogicko-psychologickou poradnou Prostějov. Společně
s kariérovou poradkyní jednají s místním úřadem práce, Hospodářskou komorou
a regionálními firmami. Žákům s dobrými studijními výsledky je udělováno stipendium,
které je dotováno Krajským úřadem Olomouckého kraje a spolupracujícími firmami. Nadaní
žáci jsou profilováni hlavně v odborných předmětech, účastní se různých soutěží včetně
Středoškolské odborné činnosti.
Prevence sociálně nežádoucích jevů je plně v kompetenci metodičky prevence. Preventivní
strategie školy je zaměřena na předcházení výskytu rizikového chování žáků s důrazem na
posilování příznivých vzájemných vztahů. V případě potřeby je problematika rizikové ho
chování součástí třídnických hodin. Vyjádřit se k dění ve škole mohou žáci přímo při
osobním kontaktu s vyučujícími. Žákovská samospráva formou školního parlamentu nabízí
žákům příležitost aktivně se podílet na procesech rozhodování a tvorbě pravidel a její činnost
je školou vnímána jako smysluplná. Spokojenost se školním klimatem si metodička
prevence ověřuje prostřednictvím třídních učitelů, evaluační dotazníky nevyužívá. Učitelé
jsou seznámeni s plánem aktivit primární prevence. V minimálním preventivním programu
nejsou definované strategie prevence, primární prevence v jednotlivých předmětech
a měření efektivity primárního programu. Krizový plán školy není vypracován.
Škola také důsledně sleduje celkovou absenci žáků. Vyšší absenci jak omluvených, tak
neomluvených hodin škola řeší, však pouze s částečnou úspěšností. V případě
prospěchových a kázeňských problémů škola jedná se žáky a s jejich zákonnými zástupci,
kteří jsou o výsledcích vzdělávání průběžně informováni především prostřednictvím zápisů
v elektronické žákovské knížce, na třídních schůzkách nebo formou individuálníc h
konzultací.


                                          Závěry
Vývoj školy
- V době od poslední inspekční činnosti došlo ke zlepšení materiálních podmínek pro
  vzdělávání – modernizace odborných učeben a učebních pomůcek.
Silné stránky
- Škola cíleně a efektivně spolupracuje s důležitými profesními a sociálními partnery
  zajištujícími rozvoj teoretických znalostí a praktických dovedností žáků.



                                             5/8
Slabé stránky a/nebo příležitosti ke zlepšení
- Systém kontrolní činnosti není v dostatečné míře zaměřen na vyhodnocování a přijímá ní
  opatření v oblasti výukových metod a forem.
- Závěry většiny vyučovacích hodin teoretické výuky postrádají motivační shrnutí
  a zhodnocení práce žáků, v některých chybí sebehodnocení a vzájemné hodnocení ze
  strany žáků. Škola tak nerozvíjí u žáků dostatečně sociální kompetence
  a kompetence k učení.
- Výuka není dostatečně diferenciovaná, nejenom směrem k žákům se speciálními
  vzdělávacími potřebami, prvky individualizace výuky jsou zařazovány pouze ojediněle.
- Škola získává informace o vzdělávacích výsledcích žáků, které ale nejsou podrobněji
  analyzovány a nejsou přijímána konkrétní opatření na podporu úspěšnosti žáků
  ohrožených školním neúspěchem.
Doporučení pro zlepšení činnosti školy
- Zefektivnit aktivizaci žáků prostřednictvím zařazování skupinové práce či práce ve
  dvojicích, ve struktuře vyučovacích hodin se zaměřit na shrnutí a upevňování učiva,
  častěji využívat formativního hodnocení práce žáků, sebehodnocení a vzájemné ho
  hodnocení ve vazbě k jejich dalšímu osobnostnímu rozvoji a motivaci k učení.
- Využívat účelnější metody práce umožňující častější diferenciaci výuky pro méně
  úspěšné, ale i nadané žáky.
- Podporovat profesní rozvoj pedagogů takovou nabídkou dalšího vzdělává ní
  pedagogických pracovníků, která bude zacílena zejména na oblast inovativních metod
  a forem výuky ve středním vzdělávání a zároveň v souladu i se závěry z kontrolní
  a hospitační činnosti vedení školy.
- V rámci kontrolní a hodnoticí činnosti přijímat konkrétní opatření v souvislos ti
  s analýzou výsledků vzdělávání žáků, zpětně vyhodnocovat účinnost těchto opatření
  a následně je upravovat nebo zavádět další opatření.


                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 15 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Olomoucký inspektorát, Wellnerova
25, 779 00 Olomouc, případně prostřednictvím datové schránky (g7zais9), nebo na
e-podatelnu csi.m@csicr.cz s připojením elektronického podpisu.


           Seznam dokladů, o které se inspekční zjištění opírají
 1.   Výpis z rejstříku škol a školských zařízení, ze dne 30. 11. 2022
 2.   Školní vzdělávací program, obor vzdělání 23-41-M/01 Strojírenství, zaměření
      počítačové systémy a programování, s platností od 1. 9. 2009, v platném znění
 3.   Školní vzdělávací program, obor vzdělání 26-41-M/01 Elektrotechnika, zaměření
      mechatronika, s platností od 1. 9. 2015, v platném znění


                                          6/8
 4.   Školní vzdělávací program, obor vzdělání 26-41-M/01 Elektrotechnika, zaměření
      počítačové systémy, s platností od 1. 9. 2009, v platném znění
 5.   Školní vzdělávací program, obor vzdělání 23-45-L/01 Mechanik seřizovač, s platností
      od 1. 9. 2011, v platném znění
 6.   Školní vzdělávací program, obor vzdělání 23-44-L/01 Mechanik strojů a zařízení,
      s platností od 1. 9. 2011, v platném znění
 7.   Školní vzdělávací program, obor vzdělání 36-47-M/01 Stavebnictví, zaměření
      pozemní stavitelství, s platností od 1. 9. 2012, v platném znění
 8.   Školní vzdělávací program, obor vzdělání 23-51-H/01 Strojní mechanik, s platností
      od 1. 9. 2009, v platném znění
 9.   Školní vzdělávací program, obor vzdělávací 23-52-H/01 Nástrojař, s platností od 1. 9. 2009,
      v platném znění
10.   Školní vzdělávací program, obor vzdělání 23-56-H/01 Obráběč kovů, s platností
      od 1. 9. 2010, v platném znění
11.   Školní řád, ze dne 7. 10. 2020, čj. SOŠP 1061/2020
12.   Rozvrh hodin – školní rok 2022/2023
13.   Třídní knihy – školní roky 2021/2022 a 2022/2023
14.   Školní matrika – školní rok 2022/2023
15.   Výroční zpráva o činnosti za školní rok 2021/2022
16.   Zápisy z jednání pedagogické rady – školní roky 2021/2022 a 2022/2023
17.   Zápisy z porad vedení – školní roky 2021/2022 a 2022/2023
18.   Plány práce a zápisy z jednání předmětových komisí – školní roky 2021/2022
      a 2022/2023
19.   Plán kontrolní činnosti zástupce ředitele pro teoretické vyučování – školní rok
      2022/2023
20.   Zápisy z hospitací a kontrol – školní roky 2021/2022 a 2022/2023
21.   Složka: Písemné práce z vybraných vyučovacích předmětů (namátkový výběr), školní
      roky 2021/2022, 2022/2023
22.   Složka: Protokoly o přezkoušení, školní rok 2021/2022, 2022/2023
23.   Přehled prospěchu, chování a absence žáků za 1. a 2. pololetí školního roku
      2021/2022
24.   Personální dokumentace pedagogických zaměstnanců (doklady o dosaženém
      vzdělání), stav ke dni inspekční činnosti
25.   Plán personálního rozvoje pedagogických pracovníků pro školní rok 2022/2023, ze
      dne 1. 9. 2022
26.   Souhrnná dokumentace poradenských služeb ve škole, školní rok 2022/2023
27.   Seznam žáků se speciálními vzdělávacími potřebami vedený k termínu inspekční
      činnosti
28.   Doklady vztahující se k finančním podmínkám školy
29.   Doklady související se zajištěním bezpečnosti a ochrany zdraví žáků, školní rok
      2022/2023




                                              7/8
                                          Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Olomoucký inspektorát,
Wellnerova 25, 779 00 Olomouc, případně prostřednictvím datové schránky (g7zais9),
nebo na e-podatelnu csi.m@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Pavel Okleštěk, školní inspektor,
 vedoucí inspekčního týmu                               ………………………..

 Ing. Bc. Milan Vlach, školní inspektor
                                                        ………………………..

 Mgr. Věra Krakovská, školní inspektorka
                                                        ………………………..

 Mgr. Pavel Leszkow, školní inspektor
                                                        ………………………..

 Ing. Petra Kalabisová, kontrolní pracovnice
                                                        ………………………..
 Ing. Luděk Kozárek, odborník na výuku
 odborných předmětů technického zaměření                ………………………..




V Olomouci 20. 12. 2022




                                               8/8
