                                    Česká školní inspekce
                                    Olomoucký inspektorát
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIM-259/23-M


Název                               Střední odborná škola Litovel, Komenského 677
Sídlo                               Komenského 677, 784 01 Litovel
E-mail                              sekretariat@soslitovel.cz
IČO                                 00 848 875
Identifikátor                       600 017 087
Právní forma                        příspěvková organizace
Zastupující                         Mgr. Pavel Skácel
Zřizovatel                          Olomoucký kraj
Místo inspekční činnosti            Komenského 677, 784 01 Litovel
                                    Gemerská 505/9, 784 01 Litovel
                                    Uničovská 132/19, 784 01 Litovel
Inspekční činnost na místě          14. až 16. 2. 2023


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání, a to podle školních
vzdělávacích programů pro střední odborné vzdělávání a školního vzdělávacího programu
domova mládeže.
Zjišťování a hodnocení naplnění školních vzdělávacích programů.
                                   Charakteristika
Střední odborná škola Litovel, Komenského 677 (dále „škola“, „subjekt“) vykonává činnost
střední školy, školní jídelny a domova mládeže. Škola poskytuje střední stupeň vzdělání
s výučním listem v oborech vzdělání 29-54-H/01 Cukrář, 65-51-H/01 Kuchař-číšník,
26-51-H/01 Elektrikář, 29-51-H/01 Výrobce potravin (Sladovník, pivovarník) a nově druhý
školní rok střední stupeň vzdělání s maturitní zkouškou v oborech vzdělání 26-41-L/01
Mechanik elektrotechnik a 34-56-L/01 Fotograf. Ve studijním oboru 29-41-M/01
Technologie potravin se v současné době nevzdělává žádný žák. K termínu inspekční
činnosti se v oborech s maturitní zkouškou vzdělávalo 41 žáků a ve tříletých oborech
s výučním listem 146 žáků. Od minulé inspekční činnosti došlo ke zrušení nástavbového
oboru 64-41-L/51 Podnikání – nástavbové studium. Stravování žáků školy a žáků
ubytovaných v domově mládeže je zajištěno ve školní jídelně, která slouží rovněž jako jedno
z pracovišť odborného výcviku. Pro realizaci praktického vyučování škola využívá vlastní
výuková střediska a pracoviště smluvních partnerů.
Škola vzdělává 19 žáků se speciálními vzdělávacími potřebami a 13 žáků se vzdělává podle
individuálního vzdělávacího plánu.
Informace o škole jsou pro zájemce i veřejnost publikovány prostřednictvím výroční zprávy
o činnosti školy, průběžně aktualizovaných webových stránek (https://soslitovel.c z),
informačního systému České školní inspekce InspIS PORTÁL nebo různých informač níc h
materiálů a tiskovin.


                         Hodnocení podmínek vzdělávání
Řízení školy a pedagogických procesů od poslední inspekční činnosti stagnuje. Opatření pro
zlepšení činnosti školy navržená Českou školní inspekcí nebyla efektivně přijata a v praxi
zcela realizována. Nastavený kontrolní systém není v praxi plně efektivní, vedení školy se
nepodařilo zcela eliminovat zjištěné nedostatky v metodickém vedení výuky v některých
vyučovacích předmětech. Cíle vymezené ve strategických dokumentech jsou zaměřeny na
podporu odborného vzdělávání včetně spolupráce se zaměstnavateli, rozvoj kariérového
poradenství a školy jako centra celoživotního vzdělávání. Stanovená koncepce rozvoje školy
specifikuje a stanovuje konkrétní oblasti činnosti s výhledem na dvouleté periody. Oborová
nabídka školy reaguje na demografický vývoj v regionu, poptávku na trhu práce, zájem žáků
devátých tříd základních škol a na reálné možnosti školy v souladu se záměry zřizovate le.
Stanovenou koncepci se však škole nedaří naplňovat.
Výuku zajišťuje stabilní, kvalifikovaný pedagogický sbor. Prováděná hospitační činnost
širšího vedení školy není dostatečně účinná, poznatky z hospitací a poskytovaná zpětná
vazba pedagogům neposkytuje potřebnou oporu pro objektivní posuzování kvality
vzdělávání a pro zlepšování činnosti školy. Systém vzájemných hospitací učitelů, který by
umožnil vyučujícím reflexi, sebereflexi a zpětnovazební aspekty jejich pedagogické práce,
není efektivně nastaven, účelnost tohoto nástroje se v hodnocených vyučovacích hodinách
neprojevila. Vedení školy dostatečně nevyhodnocuje efektivitu užitých metod
a organizačních forem práce ve výuce, malou pozornost věnuje formativně hodnotic ím
a sebehodnoticím nástrojům důležitých pro utváření učení a diferencovaného přístupu
k žákům podle jejich vzdělávacích možností a potřeb. Další vzdělávání pedagogů je
podporováno, avšak jeho zaměření vyhovuje potřebám školy jen částečně. Nedůsledná
kontrola vedení školy se projevila také v nesystémové práci s výsledky vzdělávání žáků
a přijímání účinných opatření k jejich zlepšování a v nezasílání povinných hlášení o úrazech
žáků školy.


                                            2/9
Subjekt disponuje vyhovujícími prostory, které jsou využívány pro zabezpečení teoretického
i praktického vyučování. Škola v oblasti zajištění odborné praxe, podpory materiálního
vybavení odborných pracovišť školy a při organizování školních akcí spolupracuje
s různými subjekty zejména místního a regionálního významu a profesními svazy. Škola se
aktivně podílí na mezinárodní spolupráci s partnerskou školou (Slovenská republika),
v rámci oborů z oblasti regionální gastronomie.


                          Hodnocení průběhu vzdělávání
Ve sledované teoretické i praktické výuce byl charakteristický respektující přístup
v interakci pedagog – žák. Žáci dodržovali nastavená pravidla, nevyskytovaly se kázeňské
problémy ani vyrušování ovlivňující průběh výuky. Dominantní výskyt frontální výuky sice
vedl k organizačnímu zvládnutí výuky ze strany pedagogů, ale negativním dopadem byla
nízká míra zapojení všech žáků po většinu vyučovací hodiny a pasivní jednostranné
předávání informací žákům bez potřebné motivace a většího zapojení žáků do vzdělává ní.
Diferenciace vzdělávacího obsahu ve víceoborových třídách a různé náročnosti úloh se
nevyskytla, všichni žáci pracovali na stejných úkolech se stejnou mírou obtížnosti. Větší
aktivizace žáků se podařilo dosáhnout pouze v případech, kdy byla vhodně zařazena
samostatná práce a také v odborném výcviku. Formy dialogu nebo diskuse mezi žáky
nejsou využívány, absentovalo vedení žáků k práci s více zdroji, k analýze informací či
k vyvozování závěrů nebo samostatnému řešení problémů. Výuka byla z pohledu vlastního
učení žáků málo efektivní.
Vyučující propojovali výuku se zkušenostmi z reálného života a profesní orientací žáků, jen
ojediněle se vyskytla podpora rozvoje postojů žáků. Zpětná vazba byla poskytována více
v průběhu vyučovací hodiny formou hodnoticích výroků, shrnující závěry vyučovac íc h
hodin vztažené k dosažení vzdělávacích cílů se vyskytovaly jen zřídka a spíše formálně.
Sebehodnocení žáků, vzájemné hodnocení a formativní hodnocení, která by podpořila
motivovanost žáků k průběhu vzdělávání, se nevyskytovala, přestože tyto formy hodnocení
jsou v základních dokumentech školy zapracovány. V některých hodnocených vyučovacích
hodinách bylo zaznamenáno neefektivní využití digitální techniky vyučujíc ími
k předkládání prezentací učebního obsahu, ze kterého si žáci vytvářeli poznámky. Výuka ve
vzdělávací oblasti Jazyk a jazyková komunikace nebyla dostatečně promyšle ná,
a neposkytovala žákům dostatečný prostor pro rozvoj kompetencí k učení, kritického
myšlení a čtenářské gramotnosti. V části vyučovacích hodin cizího jazyka vedli učitelé žáky
sporadicky k rozvíjení komunikačních dovedností. Nízké využití vhodných kooperativníc h
forem práce a vytvářené komunikační situace nepodporovaly dostatečný prostor pro rozvoj
interaktivních řečových dovedností žáků. Většina hodnocených vyučovacích hodin postrádala
pestrost metod a forem, zařazení moderních prvků ve vzdělávání s vyšší mírou aktivizač níc h
metod, které by motivovaly k vyššímu studijnímu úsilí žáků.
Výuka odborného výcviku v gastronomických oborech (Kuchař-číšník, Cukrář) byla
sledována ve výrobním a odbytovém středisku odloučeného pracoviště školy, v prostorách
školní dílny pro cukrářskou výrobu a na smluvním pracovišti oboru výrobce potravin.
Pracovní činnosti a dovednosti žáků v odborném výcviku byly dostatečně provázány
s teoretickou přípravou. Ve všech pracovních skupinách byla zajištěna účelná organizace
prováděných činností. Pracovní operace žáků probíhaly v souladu s tematickým rozvržením
vzdělávacího obsahu. Z výukových forem převažovala samostatná individuální práce,
případně práce ve dvojicích nebo menších skupinách. Z hlediska motivace žáků se pozitivně
uplatňovaly především individuální podpora, oceňování snahy a přiměřená náročnost učitelů
odborného výcviku. Průběžná kontrola samostatné práce byla zaměřena zejména na přesnost


                                            3/9
a správnost provádění jednotlivých pracovních operací, důraz byl kladen na dodržování
technologických postupů a znalost stanovených pravidel při činnostech s používanými
technickými zařízeními a přístroji. Kromě odborných kompetencí byly ve výuce rozvíjeny
zejména kompetence komunikativní, sociální a personální a kompetence k řešení problémů.
U většiny žáků byla patrná samostatnost a zvládnutí procvičovaných pracovních operací.
Škola nabízí žákům ubytování ve vlastním domově mládeže, který část své kapacity nabízí
pro případné využití třetím stranám. Výchovně vzdělávací činnost navazuje na hlavní
činnost střední školy. Poskytuje standardní ubytování i dostatečné zázemí pro využití
volného času. Nabízené aktivity vhodně doplňovaly vzdělávací nabídku školy formou
odpočinkových, zájmových, preventivních, kulturních, pro které je část prostoru domova
mládeže vhodně přizpůsobena. Sportovní aktivity jsou realizovány převážně ve školní
tělocvičně a posilovně. Během pozorovaných činností žáků panovalo příjemné klima
a spolupráce. Organizování činností vychází z operativního i dlouhodobého plánování,
avšak realizace těchto plánů i některých běžných činností spojených s ubytováním žáků není
vždy zcela důsledně kontrolována a vyhodnocována.


                          Hodnocení výsledků vzdělávání
Systém zjišťování a hodnocení výsledků vzdělávání žáků je založen zejména na uplatňová ní
standardních evaluačních nástrojů s využitím různých forem písemného a ústního ověřování
žákovských znalostí a dovedností. Ve vybraných vyučovacích předmětech škola zařazuje
písemné práce většího rozsahu a zapojuje se do výběrového zjišťování výsledků vzdělává ní
organizovaného Českou školní inspekcí. Výsledná data z interní evaluace však nejsou
dostatečně analyzována, vyučující se dále nezabývají návrhem opatření vedoucích
k minimalizaci chyb a zlepšování výsledků vzdělávání žáků. Informace získané z testování
jsou zpravidla konstatovány a vyhodnocovány pouze na úrovni tříd, ale jejich reflexe na
úrovni předmětových komisí již není zcela dostatečná. Metodické orgány školy fungují spíše
formálně. Předmětem jednání předmětových komisí jsou většinou organizační záležitos ti
a výměna námětů do výuky, malá pozornost je věnována podrobnějšímu vyhodnoco vá ní
výsledků vzdělávání žáků při ukončování studia i jeho průběhu, učitelům tak chybí efektivní
zpětná vazba, případně další podněty ke zlepšení jejich pedagogické práce. Pro zlepšení
výsledků vzdělávání škola zavedla podpůrné doučovací aktivity, které jsou využívá ny
především k procvičování a upevňování běžného vzdělávacího obsahu, pro opakování učiva
k závěrečné zkoušce či realizaci konzultací, které probíhají hlavně v rámci projektu Národní
plán doučování, avšak nabízená podpora není žáky využívána v dostatečné míře a značná
část těchto žáků ukončuje studium předčasně. Celkové výsledky vzdělávání jednotlivců i tříd
jsou projednávány na jednáních pedagogické rady, chybí však jejich detailnější rozbor
a stanovení dalších postupů, jak účelně využívat vzdělávací předpoklady všech žáků.
Usnesení z jednání pedagogické rady mají pro pedagogické pracovníky spíše informativní
charakter, aktuálně nesměřují k výraznějšímu pozitivnímu posunu kvality výchovně
vzdělávacího procesu.
Vzdělávací nabídku škola rozšiřuje realizací různých edukačních akcí, čímž podporuje
osobnostní rozvoj žáků a jejich uplatnění na trhu práce (např. exkurzemi, naučnými
programy, kurzy). Škola má zpracovanou koncepci a strategii fungování jednotlivýc h
dílenských a gastronomických pracovišť pro výkon pracovních činností, návyků
a dovedností žáků potravinářských oborů v odborném výcviku, včetně produktivní práce,
kterou sledují učitelé odborného výcviku. Pravidelná obměna žáků na jednotlivýc h
pracovištích umožňuje nácvik dovedností v návaznosti na jednotlivá témata školního
vzdělávacího programu. Škola přikládá reálnému pracovnímu prostředí značný význam, což


                                            4/9
vede ke zkvalitňování vzdělávacího obsahu a lepší uplatnitelnosti žáků na trhu práce. Žáci
se aktivně zapojují do veřejných akcí (např. charitativních) a také do oborových soutěží
a přehlídek. Vedení školy v rámci vlastní evaluace zpracovalo v listopadu školního roku
2022/2023 dotazníkové šetření na zjišťování klimatu školy, šetření zaměřené na žáky
ohrožené předčasným ukončením studia a některé aspekty manažerského a pedagogického
vedení školy, jejichž závěry byly částečně pojmenovány, avšak účelná opatření vzhlede m
ke zjištěným závěrům již nebyla dostatečně vyvozena.
Zákonní zástupci žáků jsou o výsledcích vzdělávání průběžně informováni především
prostřednictvím zápisů v elektronické žákovské knížce, na třídních schůzkách nebo formou
individuálních konzultací. Výsledky žáků školy u závěrečných zkoušek jsou napříč
jednotlivými obory vzdělání zpravidla stabilní.
Poradenské služby jsou ve škole zajišťovány výchovnou poradkyní a zástupkyní ředitele
školy v jedné osobě, kariérovou poradkyní a školní metodičkou prevence. Výchovná
poradkyně eviduje a zprostředkovává informace o žácích se speciálními vzdělávac ími
potřebami vyučujícím pomocí elektronického přístupu, nicméně efektivita takto
nastaveného systému není zpětně ověřována. Nejčastěji řešeným problémem je vysoká míra
absence s podezřením na skryté záškoláctví. Výchovná poradkyně společně s metodičkou
prevence realizují aktivity na podporu preventivních a intervenčních opatření u žáků školy
s akcentem na žáky ze znevýhodněného kulturně-sociálního prostředí a žáky s potřebou
podpůrných opatření, kteří jsou nejvíce ohroženi předčasným ukončením školní docházky.
Kontrola a vyhodnocování efektivity poskytování podpůrných opatření žákům jednotlivými
vyučujícími v průběhu výuky nejsou zcela systematické. Nastavení některých postupů při
řešení výchovně-vzdělávacích problémů s jednotlivými žáky nemá vždy dostatečnou
účinnost z části i vlivem nepřítomnosti podrobnější analýzy příčin neúspěšnosti každého
žáka a chybějícího jednotného systémového přístupu třídních učitelů k této problematice.
Chybí rovněž stanovení konkrétních opatření, která by se promítla do hospitační činnosti
vedení školy, dalšího vzdělávání pedagogických pracovníků a do práce školního
poradenského pracoviště s každým jednotlivcem při důsledném a prokazatelné m
uplatňování strategie předcházení školní neúspěšnosti. V rámci kariérového poradenství jsou
s žáky vhodně realizovány návštěvy regionálních firem formou exkurzí a zprostředkovány
besedy na Úřadě práce ČR. Žáci s dobrými studijními výsledky jsou zařazováni do
motivačního programu školy, avšak efektivní vyhledávání nadaných žáků a jejich cílená
podpora nejsou ve škole funkčně zavedeny.
Prevence sociálně nežádoucích jevů je plně v kompetenci metodičky prevence, která
preventivní strategie školy realizuje v součinnosti s třídními učiteli a zaměřuje ji na
předcházení výskytu rizikového chování žáků s důrazem na posilování příznivýc h
vzájemných vztahů. Pravidelně je realizováno dotazníkové šetření, které je zaměřeno na
výskyt rizikového chování žáků a prevenci kriminality. Účinnost preventivních programů
realizovaných zpravidla v rámci vhodných vyučovacích předmětů je však vyhodnocová na
pouze formálně. Preventivní programy městské policie, Policie České republiky
a neziskového sektoru jsou využívány sporadicky.




                                           5/9
                                         Závěry
Vývoj školy
- Některá opatření pro zlepšení činnosti školy navržená Českou školní inspekcí nebyla
  ředitelem školy efektivně přijata a v praxi realizována. Úroveň poskytovaného středního
  vzdělávání a kontrolní činnost ředitele školy stagnuje.
- Škole se nedaří efektivně využívat potenciálu moderních výukových metod při
  vzdělávání žáků. Přetrvávají nedostatky v oblasti uplatňování formativně hodnoticíc h
  i sebehodnoticích nástrojů důležitých pro utváření učení žáků.
- Od poslední inspekční činnosti došlo ke zlepšení materiálního a technického vybavení
  pro získání odborných kompetencí a komplexního zvládnutí praktických dovedností
  v průběhu praktického vyučování.
- Od školního roku 2021/2022 není realizován obor vzdělání Podnikání – nástavbové
  studium a nově škola nabízí obory vzdělání s maturitní zkouškou Fotograf, Mechanik-
  elektrotechnik a Technologie potravin.
Slabé stránky a/nebo příležitosti ke zlepšení
- Chybí efektivní nastavení systému řízení, hospitační a kontrolní činnost všech součástí
  subjektu a jejich systémová provázanost. Systém řízení důsledně neanalyzuje vzdělávac í
  proces, čímž nedochází k jeho zkvalitňování a k účinné zpětné vazbě o průběhu
  vzdělávání.
- Nedostatečná pestrost vzdělávacích metod a forem, nízká míra aktivizace žáků
  v teoretické výuce a chybějící diferenciace vzdělávacího obsahu zapříčiňují neefektivní
  výuku.
- Absence sebehodnocení, vzájemného hodnocení a formativního hodnocení žáků za
  účelem posílení jejich motivace k učení, a tím i přispění ke snížení vysoké míry absence.
- Škola získává informace o vzdělávacích výsledcích žáků, nejsou z nich však důsledně
  přijímána konkrétní opatření na podporu úspěšnosti všech žáků ve vzdělávání. V tomto
  směru jsou metodické orgány a pedagogická rada využívány neefektivně.
- Školní poradenské pracoviště pracuje spíše formálně, přenos informací k učitelům není
  zcela efektivní.
Doporučení pro zlepšení činnosti školy
- Nastavit systémovou práci vedení školy se zpětnovazebními nástroji, které by vedly ke
  zvýšení kvality poskytovaného vzdělávání (zvýšit četnost hospitační činnosti, výsledky
  hospitační činnosti využít ke zkvalitnění výuky, zajistit účinnou spolupráci pedagogů
  v oblasti poradenských služeb).
- Zefektivnit práci s žáky v oblasti prevence vysoké absence, případně neomluve né
  absence, důsledně dodržovat pravidla pro omlouvání absence a sjednotit postup při řešení
  neomluvené absence.
- Zefektivnit aktivizaci žáků prostřednictvím zařazování skupinové práce či práce ve
  dvojicích, ve struktuře vyučovacích hodin se zaměřit na shrnutí a upevňování učiva,
  častěji využívat formativního hodnocení práce žáků, sebehodnocení a vzájemné ho
  hodnocení ve vazbě k jejich dalšímu osobnostnímu rozvoji a motivaci k učení.




                                            6/9
- Vytvářet žákům ve výuce dostatečný prostor pro jejich aktivitu a rozvoj kompetencí
  i gramotností, uplatňovat ve větší míře diferenciaci a individualizaci výuky s ohledem na
  vzdělávací potřeby žáků.
- Rozšířit a prohloubit další vzdělávání pedagogických pracovníků a zaměřit ho
  na využívání moderních pedagogicko-didaktických metod, pestrých organizačních forem
  výuky a využívání sebehodnocení, vzájemného hodnocení a formativního hodnocení
  žáků.
- Systém kontrolní činnosti zaměřit na vyhodnocování a přijímání opaření v oblasti
  výsledků vzdělávání v průběhu vzdělávání i při jeho ukončování. Ze získaných informac í
  o vzdělávacích výsledcích žáků důsledně přijímat konkrétní opatření na podporu
  úspěšnosti všech žáků ve vzdělávání.
- Hospitační činnost vedení školy, vzájemnou hospitační činnost, činnost předmětových
  komisí, spolupráci vyučujících v rámci pedagogického sboru a další vzdělává ní
  pedagogických pracovníků zaměřit na implementaci moderních vzdělávacích metod
  s cílem zvýšit aktivizaci žáků v teoretické výuce a na dosahování předpokládaných
  výstupů obsažených ve školních vzdělávacích programech.
- Efektivně přenášet relevantní informace ze školního poradenského pracoviště i k ostatním
  aktérům vzdělávání a systematicky vyhodnocovat efektivitu poskytovaných podpůrných
  opatření. Aktivně vyhledávat nadané žáky a poskytovat jim účinnou podporu zvláště
  v teoretické výuce.
- Zvážit přínos nabídky oboru vzdělání 29-41-M/01 Technologie potravin z důvodu
  nízkého zájmu o tento obor.


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Olomoucký inspektorát, Wellnerova
25, 779 00 Olomouc, případně prostřednictvím datové schránky (g7zais9), nebo na
e-podatelnu csi.m@csicr.cz s připojením elektronického podpisu.


            Seznam dokladů, o které se inspekční zjištění opírají
 1.   Plán rozvoje školy 2023–2025, ze dne 1. 12. 2022
 2.   Školní vzdělávací program Mechanik elektrotechnik, platnost od 1. 9. 2022
 3.   Školní vzdělávací program Elektrikář, platnost od 1. 9. 2022
 4.   Školní vzdělávací program Cukrář, platnost od 1. 9. 2022
 5.   Školní vzdělávací program Fotograf, platnost od 1. 9. 2022
 6.   Školní vzdělávací program Kuchař – číšník, platnost od 1. 9. 2022
 7.   Školní vzdělávací program Sladovník – pivovarník, platnost od 1. 9. 2022
 8.   Školní řád, platnost od 1. 9. 2021
 9.   Pravidla hodnocení výsledků vzdělávání, ze dne 1. 1. 2017
10.   Organizační řád, školní rok 2022/2023


                                           7/9
11.   Vnitřní řád školní jídelny, ze dne 1. 9. 2022
12.   Další vzdělávání pedagogických pracovníků, školní roky 2021/2022, 2022/2023
13.   Složka: Hospitační záznamy, školní roky 2021/2022, 2022/2023
14.   Třídní knihy, elektronická forma, školní roky 2021/2022, 2022/2023
15.   Zápisy z jednání pedagogické rady, školní roky 2021/2022, 2022/2023
16.   Plány práce a zápisy z předmětových komisí, školní roky 2021/2022, 2022/2023
17.   Interní šetření klimatu školy (elektronická forma), realizace listopad 2022
18.   Výroční zpráva o činnosti školy, školní roky 2021/2022, 2022/2023
19.   Inspekční zpráva České školní inspekce, č.j. ČŠIM-34/17-M, ze dne 16. 2. 2017
20.   Zápisy z jednání pedagogické rady, školní roky 2021/2022 a 2022/2023 k termínu
      inspekční činnosti
21.   Složka: Písemné práce z vybraných vyučovacích předmětů (namátkový výběr), školní
      rok 2022/2023 k termínu inspekční činnosti
22.   Složka: Porady vedoucích předmětových komisí, školní roky 2021/2022 a 2022/2023
      k termínu inspekční činnosti (elektronická verze)
23.   Souhrnná dokumentace poradenských služeb, školní rok 2022/2023
24.   Program poradenských služeb pro školní rok 2022/2023, platný od 1. 9. 2022
25.   Vybraná dokumentace k žákům se speciálními vzdělávacími potřebami, školní rok
      2022/2023
26.   Plán pedagogické podpory žáků s odlišným mateřským jazykem, školní rok
      2022/2023
27.   Preventivní program školy pro školní rok 2022/2023
28.   Dotazníkové šetření zaměřené na klima školy, ze dne 11. 11. 2022
29.   Dotazníkové šetření žáků ohrožených odchodem ze školy, 11. 11. 2022
30.   Opatření přijatá ke snížení vysoké míry absence žáků ve vyučování, ze dne
      29. 8. 2022
31.   Vnitřní řád domova mládeže, platnost od 1. 11. 2020
32.   Provozní řád domova mládeže, platnost od 1. 9. 2021
33.   Denní záznamy práce domova mládeže, školní rok 2022/2023
34.   Hospitační záznamy na úseku domova mládeže, školní rok 2022/2023
35.   Doklady související se zajištěním bezpečnosti žáků při poskytování vzdělává ní
      a školských služeb
36.   Doklady vztahující se k finančním podmínkám školy
37.   Personální dokumentace pedagogických pracovníků školy vedená k termínu
      inspekční činnosti (doklady o dosaženém vzdělání a odborné kvalifikaci)
38.   Doklady související se zabezpečením školního stravování




                                         8/9
                                           Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu: Česká školní inspekce, Olomoucký inspektorát,
Wellnerova 25, 779 00 Olomouc, případně prostřednictvím datové schránky (g7zais9),
nebo na e-podatelnu csi.m@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Ing. Bc. Milan Vlach, školní inspektor,
 vedoucí inspekčního týmu

 Mgr. Pavel Fridrich, školní inspektor

 Mgr. Věra Krakovská, školní inspektorka

 Ing. Petra Kalabisová, kontrolní pracovnice




Datem vyhotovení inspekční zprávy se rozumí datum posledního podpisu člena inspekčního
týmu.




                                               9/9
