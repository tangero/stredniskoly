                                     Česká školní inspekce
                                      Zlínský inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIZ-1150/22-Z


Název                               Střední škola Kostka s.r.o.
Sídlo                               Pod Pecníkem 1666, 755 01 Vsetín
E-mail                              info@kostka-skola.cz
IČO                                 25367692
Identifikátor                       600018199
Právní forma                        Společnost s r.o.
Zastupující                         PaedDr. Karel Kostka, MBA, Ph.D.
Zřizovatel                          PaedDr. Karel Kostka MBA, Ph.D.
Místo inspekční činnosti            Pod Pecníkem 1666, 755 01 Vsetín
Inspekční činnost na místě          1. 11. 2022 − 4. 11. 2022


Inspekční činnost byla zahájena doručením oznámení o inspekční činnosti.

                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou podle
§ 174 odst. 2 písm. b) a c) zákona č. 561/2004 Sb., o předškolním, základním, středním,
vyšším, odborném a jiném vzdělávání (školský zákon), ve znění pozdějších předpisů, za
období od poslední inspekční činnosti.

                                         Charakteristika
Právnická osoba Střední škola Kostka s.r.o. (dále „škola“) poskytovala v době inspekce
vzdělávání ve 4 oborech vzdělání s maturitní zkouškou v denní formě vzdělávání 63-41-
M/01 Ekonomika a podnikání, 75-31-M/01 Předškolní a mimoškolní pedagogika, 78-42-
M/03 Pedagogické lyceum a 79-41-K/61 Gymnázium. Počet vzdělávajících se žáků
ve sledovaném období měl výrazně vzestupnou tendenci. Ve školním roce 2022/2023 se
ve škole vzdělávalo 732 žáků v 26 třídách v denní formě vzdělávání. Škola identifiko va la
žáky se speciálními vzdělávacími potřebami (dále „SVP“), v době inspekce vzdělávala 37
těchto žáků, kterým byla poskytována podpůrná opatření v rozsahu 1. – 3. stupně.

                         Hodnocení podmínek vzdělávání
Škola má jasně a srozumitelně nastavenou vizi, ukotvenou v Plánu strategického rozvoje
Střední školy Kostka na období 2021 – 2027, ve kterém jsou klíčové oblasti vzdělává ní
logicky rozčleněny. Jednotlivé klíčové oblasti stanovují srozumitelné cíle, které jsou
v souladu se zásadami vzdělávání a s přípravou žáků na jejich uplatnění v dalším vzdělává ní
a praxi. Na vypracovanou koncepci smysluplně navazují dílčí kroky vedoucí ke stanoveným
cílům, které jsou vedením školy efektivně vyhodnocovány. Vedení školy o vypracované
strategii s pedagogy komunikuje a ti se s ní identifikují. Škola rovněž o svých strategickýc h
záměrech aktivně komunikuje s rodiči žáků při úvodních třídních setkáních i nad rámec
těchto schůzek a případné připomínky či podněty účelně zapracovává do svých strategickýc h
dokumentů. Stanovené cíle se škole daří dlouhodobě a úspěšně naplňovat, a to především
ve výrazném zvyšování počtu žáků v jednotlivých oborech vzdělání, v materiálníc h
podmínkách, kdy jejich využívání efektivně podporuje vzdělávání, v účelném zapojení
do zahraničních projektů, ve smysluplném doplňování pedagogického sboru i ve stabilníc h
výsledcích při ukončování vzdělávání žáků v jednotlivých oborech vzdělání mimo obor
vzdělání Předškolní a mimoškolní pedagogika. Vzdělávání škola uskutečňuje podle školních
vzdělávacích programů (dále „ŠVP“), jejich aktualizace reagují na aktuální změny
vycházející z potřeb školy i z podnětů ze strany spolupracujících sociálních partnerů (firem)
vedoucích k širšímu uplatnění absolventů v dalším vzdělávání i v praktickém životě.
Stanovená pravidla a mechanismy k organizaci vlastní činnosti školy smysluplně reflektují
podněty pedagogů i ostatních aktérů vzdělávání. Vedení školy systematicky kontroluje
a vyhodnocuje stav v důležitých oblastech vzdělávání, ale škole se nedaří nastavit vhodná
opatření pro zkvalitnění vzdělávacích výsledků žáků při ukončování vzdělávání ve společné
části maturitní zkoušky u oboru vzdělání Předškolní a mimoškolní pedagogika. Velký důraz
je kladen na hospitační činnost, která je součástí funkčního kontrolního systému.
Vyhodnocení a závěry z jednotlivých hodin se vhodně přenášejí do výuky jednotlivýc h
předmětů, ale škole se zatím jen v malé míře daří zařazovat do výuky metody a formy
podporující spolupráci žáků při řešení učebních úloh a zvýšení jejich aktivního zapojení
do výuky. Vedení školy věnuje cílenou pozornost činnosti předmětových komisí, aktivně
se zúčastňuje jejich jednání a s předsedy jednotlivých komisí nastavuje dílčí cíle pro daný
školní rok vycházející z plánu rozvoje školy, které se daří přenášet do výuky jednotlivýc h
předmětů i do činností podporujících osobnostní rozvoj žáků. Škola vytvářela vhodné
příležitosti pro vzájemnou spolupráci pedagogů se zákonnými zástupci žáků i rodiči žáků
zletilých formou třídních schůzek, pravidelnou komunikací třídních učitelů přes webový
informační systém i vzájemné setkávání při akcích pořádaných školou. Škola vhodnými
formami a v náležitém rozsahu informovala veřejnost i uchazeče o studium o vyučovanýc h
oborech vzdělání, podmínkách studia, organizaci přijímacího řízení a kritériích přijetí.
Poradenské služby byly na velmi dobré úrovni zabezpečovány ředitelem školy, výchovno u
poradkyní a metodičkou prevence. Všem žákům byla poskytována účinná podpora a pomoc
v souladu s jejich potřebami a doporučeními v rámci jejich vzdělávacích oborů. Výchovná
poradkyně kromě systematické péče o žáky se SVP poskytovala vhodnou metodickou
pomoc i pedagogům. Průběžná spolupráce vychovatelů s pedagogy školy v oblast sociálně
preventivní přispívala k účinnému předcházení výchovných problémů ubytovaných žáků.
Vzdělávání je zabezpečeno účelně složeným a stabilizovaným pedagogickým sborem.
Vedení školy cíleně podporuje profesní rozvoj pedagogů a jejich spolupráci. Začínajíc ím
učitelům byla nastavena pravidelná a systematická podpora v adaptačním procesu. Další


                                             2/8
vzdělávání pedagogických zaměstnanců bylo zaměřeno především na splnění kvalifikač níc h
předpokladů a na oblast osobnostního rozvoje a prohloubení odborných znalostí. V menší
míře se další vzdělávání pedagogů zaměřovalo na rozvoj potřebných pedagogickýc h
dovedností vedoucích k aktivizaci žáků prostřednictvím různých metod a forem výuky, což
se negativně projevilo i v části sledované výuky.
Škola má velmi dobré materiální podmínky. Prostředí školy je moderní, estetické a podnětné,
na jeho bezpečnost klade vedení školy patřičný důraz. Škola pravidelně vyhodnoc uje
bezpečnostní rizika a průběžně zajišťuje informovanost a poučení žáků k bezpečnému
chování. V souvislosti se zvyšujícím se zájmem veřejnosti o vzdělání v nabízených oborech
zřizovatel školy realizoval přístavbu dalšího objektu školy. Stabilní finanční zdroje posílené
prostředky z projektů byly efektivně využity kromě zabezpečení běžných činností školy a
zvyšování úrovně materiálních podmínek také k rozšíření vzdělávací nabídky pro žáky.
Nové i stávající učebny byly vybaveny moderními technologiemi a učebními pomůckami.
Škola disponuje kvalitním zázemím školy pro tělovýchovné a pohybové aktivity. Na velmi
dobré úrovni je i vybavení informačními a komunikačními technologiemi, které však nebyly
v žádoucím rozsahu využity ve výuce.
Domov mládeže nabízí ubytovaným žákům příjemné, moderní prostředí a možnosti pro
široké spektrum zájmové činnosti. V domově mládeže se nachází školní jídelna-výdejna,
prostřednictvím které jsou žákům poskytovány kvalitní služby školního stravování
Škola dlouhodobě a koncepčně vytvářela velmi dobré podmínky pro spolupráci s partnery
ve prospěch žáků a vzhledem k zaměření školy udržuje a rozvíjí kontakty se sociálními
partnery obdobně oborově zaměřenými, se školami i pedagogickými institucemi poskytujíc í
vzdělávání v regionu i mimo něj a dlouhodobě i v zahraničí. Škola efektivně zajistila
praktickou výuku jak ve smluvních pracovištích (dále „firmy“), tak i na pracovištíc h
zřizovatele, kde si žáci pod vedením učitelů i instruktorů rozvíjí své odborné kompetence
v návaznosti na obsah učiva vycházejícího ze ŠVP. Žákům jsou vytvářeny velmi dobré
příležitosti pro seznamování se s běžnými provozními činnostmi a úkoly, které plní
zaměstnanci daných odborností. Škola cíleně spolupracuje se základními školami v rámci
své oborovosti, kdy ve svých odborných učebnách pro žáky připravuje vhodné aktivity
odpovídající jejich věku. Účelně jsou do této činnosti zapojování žáci školy, kteří se učí své
nabyté znalosti a dovednosti prezentovat. Škola účelně spolupracuje se školami stejného
zaměření především při ukončování vzdělávání i v oblasti odborných soutěží. Žáci jsou
vhodně zapojování do různých akcí pořádaných školou, dalšími organizacemi i městem
Vsetín s cílem formovat nejen jejich postoje, ale především sociální a osobnostní rozvoj.

                          Hodnocení průběhu vzdělávání
Průběh vzdělávání byl sledován v teoretické výuce ve všeobecně vzdělávacích předmětech
český jazyk a literatura, dějepis, anglický a německý jazyk, matematika, fyzika, chemie,
zeměpis, základy přírodních věd, biologie, psychologie, základy společenských věd,
občanská výchova, hudební výchova, výtvarná výchova, tělesná výchova, v odborných
předmětech pedagogika, dramatická výchova, právo, ekonomika, účetnictví a daně a
v praktickém vyučování oboru vzdělání Předškolní a mimoškolní pedagogika.
Ve všech hodinách cizích jazyků panovala příjemná pracovní atmosféra. Výuka byla vedena
frontální formou založenou zejména na přímé interakci mezi učitelem a žáky v daném cizím
jazyce. Z hlediska dalšího učení však nebyla dostatečně efektivní, protože nebyly rozvíjeny
v potřebné míře konverzační dovednosti většiny žáků. Jen v minimálním počtu hodin
se vyskytla efektivní práce ve dvojicích. Ve sledovaných hodinách nebylo využito práce
ve skupinách, která by přispěla k motivaci žáků k dalšímu učení a rozvíjela jejich sociální


                                             3/8
kompetence. Ojediněle bylo využito vhodných jazykových her a videí vzbuzujících zájem
žáků.   V malé    míře     bylo    účelně  využito   digitální   techniky,    zejména
ke zdokonalování poslechových dovedností žáků.
Sledovaná výuka českého jazyka a literatury vycházela z dosažených znalostí žáků, které
vhodně rozvíjela. Žáci byli vedeni ke kritickému myšlení a vyjadřování vlastních názorů a
hodnocení. Ve sledovaných hodinách literatury byla příkladná práce s literárním textem.
V menší části sledovaných hodin žáci cíleně pracovali s různými informačními zdroji,
příkladně však bylo dbáno na utváření postojových názorů.
Ve sledovaných hodinách přírodovědných předmětů byly ke vstupní motivaci žáků vhodně
využívány jejich dosavadní znalosti a dovednosti. Zvolené metody a formy výuky s účelným
využitím digitální techniky měly ve většině hodin pozitivní vliv na kvalitu vzdělávání. Žáci
byli vedeni k dodržování správné odborné terminologie, dostávali dostatečný prostor pro
vzájemnou komunikaci i spolupráci. Při komunikaci se žáci vzájemně respektovali a nebáli
se dotazovat cílenými otázkami k probíranému obsahu učivu. V závěru většiny sledovanýc h
hodin bylo cíleně využito shrnutí a upevnění poznatků a získání zpětné vazby o znalostech
a dovednostech žáků dosažených v průběhu výuky. Různé informační zdroje a diferenc iace
náročnosti zadávaných úkolů spolu s nabídkou možnosti výběru z úloh odlišné kognitivní
náročnosti byly ve výuce využity v menší míře.
Ve většině hodin společenskovědních předmětů převládala frontální výuka doplněna
řízeným rozhovorem a samostatnou prací žáků s ojedinělým zařazením aktivizujících metod.
Žáci velmi dobře využívali své zkušenosti z reálného života, které vycházely z jejich znalostí
a dovedností. K rozvoji vzájemné spolupráce při řešení úkolů byli žáci vedení v menší míře.
V předmětech výchovného zaměření byli žáci systematicky vedeni k rozvíjení dovednosti
řešit problémy, pracovat samostatně i v týmu a respektovat své potřeby a názory. Výuka
tělesné výchovy rozvíjela u žáků kladný vztah k pohybovým činnostem k jejich osvojování
a pravidelnému využívání v souladu s pohybovým zájmem jednotlivých žáků. Ve většině
vyučovacích hodin tělesné výchovy byla výuka dobře organizačně promyšle ná
a realizovaná, kdy žáci byli vhodně podněcováni k aktivnímu přístupu. Pro dosažení
stanovených cílů byly účelně zvoleny metody a formy, které napomáhaly zvládnout nové
pohybové dovednosti i rozvíjet již zvládnuté činnosti. V závěru většiny vyučovacích hodin
nechybělo závěrečné shrnutí probraného učiva s celkovým zhodnocením průběhu vyučovac í
hodiny, na němž se zpravidla aktivně podíleli jak vyučující, tak jednotliví žáci. Žáci
dostávali průběžnou zpětnou vazbu využitelnou k jejich dalšímu učení, pouze v menší míře
bylo uplatňováno sebehodnocení žáků i hodnocení jejich spolužáků.
Pouze v některých sledovaných vyučovacích hodinách cizích jazyků, českého jazyka a
literatury i společenskovědních předmětů byly využity efektivní závěrečné vyhodnoce ní
zaměřené na shrnutí a upevnění poznatků a získání zpětné vazby o znalostech
a dovednostech žáků dosažených v průběhu výuky a nabídka možností výběru z učebních
úloh odlišné kognitivní náročnosti.
Sledovaná výuka odborných ekonomických předmětů cíleně směřovala k podpoře rozvoje
dovedností a znalostí, které jsou důležité pro budoucí uplatnění žáků. Žáci byli důsledně
vedeni k používání správné terminologie, logickému uvažování a chápání zákonitostí
probíraného učiva. Motivace žáků k učení vycházela především ze zájmu vyučujících předat
žákům co nejvíce vědomostí a dovedností vztahujících se k dané odbornosti. Organizač ní
formy i využívané metody při probírání nového učiva, procvičování či opakování často
neposkytovaly žákům dostatečný prostor pro aktivní zapojení do výuky. V některých
hodinách nebyl podporován rozvoj komunikačních dovedností žáků, ale vhodně byly
propojovány získané teoretické poznatky se situacemi z praktického života. Žáci školy jsou


                                             4/8
zapojeni v rámci projektu do tvorby reálných firem, které zakládají v rámci praktického
vyučování ve 3. ročníku. Tato výuka vhodně podporuje kreativitu žáků a rozvíjí nejen jejich
komunikační schopnosti, ale i organizační dovednosti.
Ve sledované výuce odborných pedagogických předmětů byly vhodně aplikovány
mezipředmětové vztahy, při nichž docházelo k propojování učiva a poznatků z reálného
života. V průběhu vzdělávání, který reflektoval osobnostní a studijní předpoklady žáků, pak
žáci efektivně rozvíjeli a prohlubovali nejen své vědomosti a dovednosti, ale i postoje. Všem
žákům byla poskytována účinná individuální pomoc a péče respektující jejich vzdělávac í
potřeby. Vzdělávací cíle byly žákům vždy zřejmé, byly konkrétní i přiměřené a účelně
zvolená frontální forma výuky ve spojení s řízeným rozhovorem přispěla k jejich dosažení.
V závěru většiny vyučovacích hodin nechybělo závěrečné shrnutí probraného učiva
s celkovým zhodnocením průběhu vyučovací hodiny, na němž se zpravidla aktivně podíleli
jak vyučující, tak jednotliví žáci. Žáci dostávali průběžnou zpětnou vazbu využite lno u
k jejich dalšímu učení.
Při výuce pedagogické učební praxe se pozitivně projevila cílená a účinná podpora
komplexního rozvoje žákyň vhodným využitím jejich znalostí a získaných praktických
zkušeností, jejich hodnocení probíhalo diferencovaně s využitím pozitivní zpětné vazby
k realizovaným výstupům.

                          Hodnocení výsledků vzdělávání
Výsledky vzdělávání žáků byly pravidelně projednávány na jednáních pedagogické rady
i předmětových komisí. Vedení školy zpracovává podrobnou analýzu s kvalitními
vypovídajícími hodnotami, které jsou dostatečně využívány pro nastavení vhodných
opatření pro zkvalitnění vzdělávacích výsledků každého žáka. Sdílený elektronick ý
informační systém umožňoval systematické sledování úspěšnosti žáků v průběhu celého
školního roku. Zákonní zástupci žáků byli průběžně informováni o prospěchu na třídníc h
schůzkách i pomocí webového informačního systému. Výsledky vzdělávání žáků
vykazovaly v období posledních tří let vyrovnanou úroveň a u většiny žáků jednotlivých tříd
nedocházelo k výrazným výkyvům v rámci průběžných vzdělávacích výsledků. Škola
systematicky identifikuje individuální potřeby žáků s potřebou podpůrných opatření a
efektivně uplatňuje vlastní strategii. Žáci se slabším prospěchem a zvýšenou absencí byli ve
škole evidováni, jejich neúspěchy a problémy v učení se vedení školy i pedagogičtí
pracovníci zabývali a v průběhu studia jim byla poskytována podpora formou doučování i
konzultací v jednotlivých předmětech. U žáků oboru vzdělání Předškolní a mimoško lní
pedagogika, kteří dlouhodobě vykazují slabší vzdělávací výsledky, byly od školního roku
2022/2023 zavedeny povinné konzultace zaměřené na předměty společné části maturitní
zkoušky. Škola účelně spolupracovala se školskými poradenskými zařízeními a při úpravě
vzdělávání žáků se SVP vycházela z jejich doporučení a současně využívala vlastních úprav
metod, organizace a hodnocení vzdělávání. Dopady využívaných podpůrných opatření byly
účelně každý rok vyhodnocovány.
Celkové výsledky maturitní zkoušky v posledních třech letech vykazovaly rozdílnou úroveň
u jednotlivých oborů vzdělání. U oboru vzdělání Ekonomika a podnikání a Gymnázium byly
výsledky žáků vždy lepší jak republikový průměr stejné skupiny oborů. Ke zlepšení
výsledků maturitní zkoušky u oboru vzdělání Pedagogické lyceum došlo zejména
v předmětu společné části maturitní zkoušky český jazyk, kdy se výsledky pohybovaly pod
hranicí celorepublikového průměru dané skupiny oborů. Naopak u oboru vzdělání
Předškolní a mimoškolní pedagogika výsledky žáků konajících maturitní zkoušku společné
části vždy výrazně zaostávaly za republikovým průměrem ve stejné skupině oborů, ale



                                            5/8
v profilové části maturitní zkoušky byly výsledky žáků na výborné úrovni a při této zkoušce
vždy všichni žáci uspěli.
Maturitní výsledky vedení školy sledovalo, efektivně analyzovalo a vyhodnocova lo.
Pro zlepšení žákovských výsledků, především u předmětů společné části maturitní zkoušky,
vedení školy přijalo a realizovalo vhodná opatření směřující ke zlepšení výsledků při
ukončování vzdělávání především u oboru vzdělání Předškolní a mimoškolní pedagogika.
Škola si pravidelně vedla přehled o úspěších svých absolventů v dalším vzdělává ní
i profesním životě, pořádala s nimi setkávání, s cílem vhodně motivovat žáky školy pro
přípravu na profesní dráhu nebo do dalšího vzdělávání.
Škola vytváří dostatečné podmínky pro zapojování žáků do soutěží a projektové činnosti.
Žáci se pravidelně zapojují do vědomostních a dovednostních soutěží zaměřenýc h
především na dějepis, konverzaci v anglickém jazyce a sport probíhajících na úrovni kraje.
Dále žáci mají velmi dobré úspěchy v soutěžích podporujících osvojování podnikatelsk ýc h
kompetencí pořádaných na celostátní úrovni.

                                         Závěry
Vývoj školy
   -   Navýšení počtu žáků v jednotlivých oborech vzdělání.
   -   Zvýšení odborné kvalifikovanosti pedagogického sboru.
   -   Zkvalitnění a rozšíření materiálních podmínek především pro odborné
       a přírodovědné vzdělávání i v oblasti informačních a komunikačních technologií.
Silné stránky
   -   Dlouhodobá cílená spolupráce školy se sociálními partnery, školami i dalšími
       pracovišti pedagogického vzdělávání v České republice i v zahraničí, včetně
       výměnných programů a projektů efektivně využívaných ke zkvalitnění vzdělává ní
       i podpoře osobnostního rozvoje jednotlivých žáků.
   -   Velmi dobré materiální podmínky a jejich průběžné zkvalitňování odpovídajíc í
       moderním trendůmve vzdělávání.
Slabé stránky a/nebo příležitosti ke zlepšení
   -   Vytvořit prostor pro samostatné využívání různých informačních zdrojů žáky při
       řešení úloh a následnou analýzu, kterou by dokázali vhodně interpretovat.
   -   Absence forem výuky podporujících spolupráci žáků při řešení učebních úloh
       a zvýšení jejich aktivního zapojení do výuky.
   -   Při výuce aktivně pracovat se všemi žáky a nabízet jim možnost výběru z úloh
       odlišné kognitivní náročnosti.
   -   V závěru vyučovacích hodin vytvořit prostor pro zhodnocení probíraného obsahu
       učiva vyučujícím i žáky směrem k jejich vlastnímu učení.




                                            6/8
Doporučení pro zlepšení činnosti školy
      -   Při plánování dalšího vzdělávání pedagogických pracovníků se zaměřit na rozvoj
          v oblasti využívání metod a forem nabízejících žákům aktivity podporující jejich
          učení.
      -   Zaměření hospitační činnosti vedení školy nastavit na sledování účinnosti využívá ní
          aktivizujících metod a forem ve výuce.

Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.

               Seznam dokladů, o které se inspekční zjištění opírají
 1.       Zřizovací listina čj. 328615-03 vydaná PaedDr. Karlem Kostkou dne 19. 3. 1997 po
          změnách ze dne 19. 9. 2005 pod č. j. 28486/05-21 s účinností od 20. 9. 2005, ze dne
          22. 8. 2006 pod č. j. 17671/2006-21 s účinností ode dne vydání a ze dne 12. 5. 2006
          pod č. j. 5749/2006-21 s účinností od 1. 9. 2006
 2.       Výpis z obchodního rejstříku, vedeného Krajským soudem v Ostravě oddíl C, vložka
          15908 ze dne 21. 1. 2009
 3.       Rozhodnutí ve věci zápisu změny do rejstříku škol a školských zařízení vydané
          Krajským úřadem Zlínského kraje č. j. 31799/2015 ze dne 7. 12. 2022 s účinností
          od 1. 9. 2016
 4.       Rozhodnutí ve věci zápisu změny do rejstříku škol a školských zařízení vydané
          Krajským úřadem Zlínského kraje č. j. 61915/2020 ze dne 29. 10. 2020 s účinností
          od 1. 9. 2021
 5.       Rozhodnutí ve věci zápisu změny do rejstříku škol a školských zařízení vydané
          MŠMT ČR čj. MSMT-19087/2022-3 ze dne 7. 12. 2022 s účinností od 1. 9. 2022,
 6.       Rozhodnutí ve věci zápisu změny do rejstříku škol a školských zařízení vyda né
          MŠMT ČR čj. MSMT-19087/2022-3 ze dne 14. 7. 2022 s účinností od 1. 9. 2022,
 7.       Jmenování ředitele školy ze dne 1. 4. 1997
 8.       Školní řád ze dne 1. 2. 2016 ve znění aktualizace k 19. 11. 2021
 9.       Školní vzdělávací programy vyučovaných oborů vzdělání ve školním roce 2022/2023
          k datu inspekce
10.       Zápisy z jednání pedagogické rady a předmětových komisí 2020/2021, 2021/2022 a
          2022/2023 k datu inspekce
11.       Třídní knihy a výkazy, rozvrhy tříd a vyučujících ve školním roce 2022/2023 k datu
          inspekce
12.       Plán personálního rozvoje a dalšího vzdělávání pedagogických pracovníků pro
          období 2021 – 2026 platný od 1. 9. 2021
13.       Doklady o dosaženém vzdělání pedagogických pracovníků (vzorek) ve školním roce
          2022/2023 k datu inspekce
14.       Plán kontrolní a hospitační činnosti na školní rok 2022/2023
15.       Výroční zprávy o činnosti školy za školní rok 2019/2020, 2020/2021 a 2021/2022
16.       Plán strategického rozvoje školy Kostka 2021 – 2027 ze dne 1. 9. 2021
17.       Přehled prospěchu jednotlivých tříd ve školním roce 2020/2021, 2021/2022
18.       Výsledky maturitních zkoušek ve školním roce 2019/2020, 2020/2021 a 2021/2022
19.       Organizace školního roku 2022/2023
20.       Hospitační záznamy za školní rok 2020/2021, 2021/2022 a 2022/2023 k datu inspekce



                                              7/8
21.   Dokumentace výchovného poradenství a prevence rizikového chování žáků ve
      školním roce 2022/2023 k datu inspekce
22.   Spisy žáků přijatých a nepřijatých ke vzdělávání na střední škole (vzorek) na školní
      rok 2020/2021, 2021/2022 a 2022/2023
23.   Kritéria pro přijetí na střední školu na školní rok 2020/2021, 2021/2022 a 2022/2023
24.   Dokumentace k zajištění podmínek bezpečnosti a zdraví žáků ve školním roce
      2022/2023 k datu inspekce
25.   Dokumentace k zajištění školního stravování ve školním roce 2022/2023 k datu
      inspekce
26.   Podklady k vyhodnocení finančních podmínek školy za rok 2021 a 2022 k datu
      inspekce
                                           Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Zlínský inspektorát, Zarámí 88,
P. O. Box 125, 760 01 Zlín, případně prostřednictvím datové schránky (g7zais9), nebo
na e-podatelnu csi.z@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.
Složení inspekčního týmu a datum vyhotovení inspekční zprávy
Titul, jméno, příjmení, funkce
 Mgr. Radovan Zicháček, školní inspektor,
 vedoucí inspekčního týmu

 Bc. Lea Boďová, školní inspektorka

 PhDr. Josef Hitmár, školní inspektor

 Ing. Zuzana Mücková, školní inspektorka

 Mgr. Zuzana Tydlačková, školní
 inspektorka
 Ing. Anna Zámečníková, kontrolní
 pracovnice
 Mgr. Jana Zámečníková, školní
 inspektorka

 Ing. Ilona Ptáčková, školní inspektorka

Datem vyhotovení inspekční zprávy se rozumí datum posledního podpisu člena
inspekčního týmu.



                                             8/8
