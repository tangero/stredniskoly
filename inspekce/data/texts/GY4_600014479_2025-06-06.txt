                               Česká školní inspekce
                                Zlínský inspektorát
                        Zarámí 88, P. O. Box 125, 760 01 Zlín
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIZ-665/25-Z
                                       Sp. zn. ČŠIZ-S-140/25-Z


Název                               ORBIS, Mateřská škola, Základní škola a Střední
                                    škola, s.r.o.
Sídlo                               nám. T. G. Masaryka 1279, 760 01 Zlín
E-mail                              zszl@orbiszlin.cz
IČO                                 26 215 829
Identifikátor                       600 014 479
Právní forma                        společnost s r.o.
Zastupující                         Mgr. Kateřina Blaha Hlavňovská
Zřizovatel                          Ivo Valenta
Místo inspekční činnosti            nám. T. G. Masaryka 1279, Zlín
Inspekční činnost na místě          6. 6. 2025, 10. 6. až 11. 6. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Inspekční činnost podle § 174 odst. 7 školského zákona pro účely přiznání dotací
podle zvláštního právního předpisu, na základě žádosti právnické osoby, která vykonává
činnost školy.
Hodnocení podmínek, průběhu a výsledků vzdělávání poskytovaného ve střední škole
podle § 174 odst. 2 písm. a) až c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.
                                   Charakteristika
Právnická osoba ORBIS, Mateřská škola, Základní škola a Střední škola, s.r.o. (dále „škola“)
je soukromou školou vykonávající činnost mateřské, základní a střední školy, školní družiny,
školního klubu a školní jídelny-výdejny. V době inspekční činnosti škola realizova la
vzdělávání ve dvou čtyřletých maturitních oborech vzdělání 18-20-M/01 Informač ní
technologie a 63-41-M/01 Ekonomika a podnikání a v posledním ročníku dobíhajíc ího
dvouletého nástavbového studia 64-41-L/51 Podnikání. O provedení inspekční činnosti
požádala právnická osoba z důvodu přidělení zvýšené dotace na základě zřízení nového
oboru vzdělání 79-41-K/41 Gymnázium, ve kterém byla v letošním školním roce zahájena
výuka.
K datu inspekční činnosti se ve škole vzdělávalo 168 žáků ve 12 třídách. Bylo evidováno 16
žáků se speciálními vzdělávacími potřebami, z toho 3 s individuálním vzdělávacím plánem
a 7 žáků s odlišným mateřským jazykem. 10 žákům byla poskytována podpora v rámci jejich
sportovních aktivit.
Od roku 2024 se škola zařadila mezi síť škol Cambridge International School nabízejíc íc h
kromě rozšířené výuky jazyků i dvojjazyčné vzdělávání ve vybraných předmětech a možnost
složení mezinárodních jazykových zkoušek podle Společného evropského referenčního
rámce.
Stravování žáků bylo zajišťováno prostřednictvím školní jídelny-výdejny ve spolupráci
s Univerzitou Tomáše Bati ve Zlíně.


                         Hodnocení podmínek vzdělávání
Při zpracování koncepčních dokumentů vedení školy vycházelo ze SWOT analýzy,
na niž logicky navazovala střednědobá koncepce rozvoje školy a roční plány její činnosti
se specifikovanými kroky jejich plnění. Realizovatelné cíle respektovaly moderní trendy
vzdělávání a aktuální požadavky trhu práce. Koncepce školy byla průběžně inovová na
zejména v oblasti cizojazyčného a mediálního vzdělávání. Úspěšně byly plněny stanovené
úkoly především v oblasti zajištění materiálně technických a ekonomických podmínek.
Škola zintenzivnila své aktivity při propagaci na veřejnosti, díky níž došlo k postupnému
navýšení počtu žáků. V oblasti personální se jen částečně dařilo stabilizovat pedagogický
sbor, ale postupně se dařilo zvyšovat jeho profesní úroveň včetně zapojení odborně
kvalifikovaných rodilých mluvčí do výuky.
V roce 2023 došlo ke změně ve vedení školy. Vzdělávání probíhalo podle školních
vzdělávacích programů, s nimiž vyučující aktivně pracovali. Kontrolní a hospitační činnost
byla účelně rozdělena mezi členy vedení školy. V rámci hospitační činnosti bylo ve výuce
systematicky sledováno uplatňování moderních metod a forem, využívání informač níc h
technologií a klima ve třídě společně s dalšími didaktickými faktory ovlivňujícími průběh
vyučovací hodiny. Pedagogům byla poskytována kvalitní zpětná vazba s cílem rozvíjet jejich
odborný potenciál a současně přispívat ke zlepšení výuky. Účinnost aplikovanýc h
výukových metod a forem práce byla s ohledem na stanovené cíle výuky pravidelně
vyhodnocována.
Výchovně vzdělávací proces ve škole byl zabezpečován zatím ne zcela odborně
kvalifikovaným a stabilním pedagogickým sborem. Další vzdělávání pedagogickýc h
pracovníků zohledňovalo jak aktuální potřeby školy, tak profesní zájmy vyučujíc íc h




                                            2/7
zejména v oblasti využití inovativních metod a forem v cizojazyčném vzdělávání, což se
pozitivně odrazilo ve sledované výuce.
Škola disponovala kvalitními prostorovými i materiálními podmínkami, školní interiéry byly
esteticky a vkusně upraveny. Společné prostory byly vhodně využity k vytvoření
odpočinkových zón určených i pro zájmové a sportovní aktivity žáků. Díky úzké spolupráci
se zřizovatelem byly provedeny finančně náročné investiční opravy budovy, rekonstruovány
šatny a sociální zařízení. Úpravou venkovního schodiště a rozšířením přístupové ho
elektronického systému se posílila bezpečnost u vstupů do budovy školy. Modernizací všech
učeben vybavených interaktivními tabulemi a digitální technikou byly vytvořeny
nadstandardní podmínky potřebné pro uplatňování moderních metod výuky a naplňová ní
obsahu inovativního vzdělávání. Mimorozpočtové zdroje získané zapojením do projektové
činnosti dlouhodobě přinášely zvýšení podpory úrovně jazykových a digitálních kompetencí
žáků. Vzdělávací prostředí s příznivým počtem žáků v jednotlivých třídách přispíva lo
k zintenzívnění podpory individuálního přístupu k žákům ve vzdělávání. K výuce tělesné
výchovy a sportovním aktivitám sloužily pronajímané prostory a venkovní víceúčelo vé
hřiště.
Nastavená preventivní opatření školy k zajištění bezpečnosti a ochrany zdraví
a k předcházení rizik vzniku úrazu při vzdělávacích činnostech garantovala žákům reálnou
fyzickou bezpečnost.
Poradenské služby byly ve škole zajišťovány systematicky a na kvalitní úrovni
prostřednictvím výchovné poradkyně a současně metodičky prevence. Ve spolupráci
s třídními učiteli, vedením školy a dalšími pedagogickými pracovníky poskytovala cílenou
podporu žákům i jejich zákonným zástupcům při řešení vzdělávacích a výchovných obtíží.
Škola navázala účelnou oboustranně přínosnou spolupráci s různými druhy škol,
regionálními kulturními a sociálními institucemi, místními firmami i sportovními oddíly.
Odborné praxe žáků v regionu smysluplně doplňovaly teoretickou výuku převážně
v ekonomické oblasti a v oblasti informačních technologií. K partnerům školy patří město
Zlín, na jehož kulturních a společenských akcích se žáci aktivně podíleli. Výborná je
především spolupráce se zřizovatelem školy, který poskytuje velké finanční dotace také
na kulturní a společenské akce a školní zájezdy. Na velmi dobré úrovni je rovněž kooperace
se zákonnými zástupci žáků.


                          Hodnocení průběhu vzdělávání
Ve všech čtyřletých oborech vzdělání byla hodnocena kvalita výuky v jazyce českém
a literatuře, anglickém a německém jazyce a tělesné výchově, navíc v gymnaziá lním
vzdělávání bylo sledováno vyučování v hudební výchově a ve středním odborném
vzdělávání proběhly hospitace v matematice, biologii a chemii.
Výuka jazyka českého a literatury byla vedena méně účelným frontálním způsobem
se začleněním samostatné práce žáků a řízeného dialogu. Cíle vyučovacích hodin byly jasně
stanoveny a postupně plněny. Žáci průběžně dostávali kvalitní zpětnou vazbu k úrovni svých
výkonů, ale někteří z nich byli při práci s pracovními listy zaměřenými na jazykové rozbory
a literární pojmy pasivní. V jednom případě bylo efektivně využito práce s chybou. Výuka
anglického a německého jazyka byla pedagogy vedena převážně v cílovém jazyce, čímž bylo
žákům účelně vytvářeno cizojazyčné prostředí podporující přirozené osvojování cizího
jazyka. Intenzívně byly využívány pestré aktivizační metody a formy výuky efektivně
podporující nejen rozvoj jazykové gramotnosti, ale také podněcující zájem žáků o předmět.


                                           3/7
Systematická pozornost byla věnována především rozšiřování lexikální zásoby žáků,
zdokonalování jejich mluveného projevu a prohlubování znalosti gramatických pravidel.
Ve velké míře byly také využívány kooperační formy práce žáků, které přispívaly k rozvoji
jejich komunikativních a sociálních dovedností.
Výuka matematiky měla rozdílnou úroveň kvality. Procvičování a upevňování probíraného
učiva ve většině hodin mělo pozitivní vliv na efektivitu vzdělávání. Žáci byli při řešení
plněných úkolů vedeni k volbě správného postupu, formulování odpovědí i k dodržování
odborné terminologie. Požadavky na ně byly přiměřené a srozumitelné. V jedné
z vyučovacích hodin se ale na úrovni výuky negativně odrazila absence odborné kvalifikace
vyučující. Tato skutečnost se projevila zejména integrací velmi málo účinných výukovýc h
metod a forem s minimální podporou rozvoje komunikačních dovedností žáků.
Výuka chemie byla dobře didakticky strukturována s jasně vymezenými cíli. Využití
praktických znalostí a zkušeností žáků bylo účelné. Zvolené vyučovací metody i zadávané
úkoly v biologii byly promyšlené, podporovaly aktivní zapojení žáků do výuky
a umožňovaly jejich činnostní učení po převážnou část vyučovací doby. Žáci prokazovali
schopnost získávat, analyzovat a interpretovat informace z různých zdrojů a v různých
formách. V průběhu výuky samostatně vyhledávali, třídili a hodnotili informace,
porovnávali různé návrhy řešení úloh.
V hudební výchově byly střídány různé učební metody a formy práce. Umělecké schopnosti
a dovednosti žáků byly rozvíjeny systematicky a promyšleně. Všichni žáci byli do učebního
procesu aktivně zapojeni, smysluplně byla propojena teoretická část s praktickou, především
v intonačním a rytmickém projevu žáků. Výuka tělesné výchovy probíhala s důrazem
na dosahování vzdělávacích cílů. Pečlivý výběr metod a úloh umožnil široké zapojení žáků,
což mělo pozitivní vliv na jejich motivaci, zlepšení fyzické kondice a rozvoj dovedností.
Výuka byla přizpůsobena individuálním schopnostem a potřebám žáků, což zajistilo rovné
příležitosti pro jejich rozvoj. Práce s chybami účelně podněcovala žáky k hlubš ímu
zamyšlení nad vykonávanými činnostmi a přispívala k jejich motorickému učení. Byla
rozvíjena především schopnost týmové spolupráce.
Ve všech předmětech byla průběžně využívána zpětná vazba, která měla pozitivní vliv
na porozumění probíraného učiva a na další učení žáků. Digitální technologie byly do výuky
zpravidla účelně implementovány jak pedagogy, tak žáky. V některých hodinách byli žáci
při vyhledávání informací zapojeni do práce s přenosnými digitálními zařízeními, čímž byla
účelně rozvíjena jejich schopnost využívat moderní audiovizuální nástroje. S výjimko u
výuky matematiky, cizích jazyků, biologie a předmětů výchovného zaměření byl kladen
menší důraz na rozvoj samostatného kritického úsudku žáků. Ve výuce většiny předmětů
kromě cizojazyčného vzdělávání chybělo závěrečné vyhodnocení výukových cílů
anebo nebylo dostatečně propojeno s reflexí studijního pokroku žáků a mělo spíše formální
charakter. Minimálně byly do výuky začleňovány úlohy s rozdílnou kognitivní náročností.


                         Hodnocení výsledků vzdělávání
Individuální a celkové výsledky vzdělávání žáků byly pravidelně projednávány
pedagogickou radou, škola je systematicky evidovala, analyzovala a přijímala nápravná
opatření, jejichž účinnost byla pravidelně sledována a vyhodnocována. Do systému
hodnocení výsledků byly účelně zapojeny předmětové komise, které se cíleně věnovaly
sledování vzdělávacích výsledků žáků. Na zkvalitňování výsledků žáků v průběhu
a při ukončování studia se pozitivně podílelo zejména dělení výuky jazyků a rozřazení žáků
do skupin podle dosažené jazykové úrovně u vstupních testů, což současně umožňovalo také


                                           4/7
zintenzivnění individuálního přístupu k žákům. Ke zlepšení vzdělávacích výsledků žáků
v cizích jazycích vedlo i cílené navýšení disponibilních hodin a výuka některých předmětů
v anglickém jazyce, což se pozitivně projevilo ve více než zdvojnásobení počtu úspěšně
složených mezinárodních jazykových zkoušek nahrazujících maturitní zkoušku. Zákonní
zástupci byli o vzdělávacím postupu a výsledcích svých dětí pravidelně informo vá ni
prostřednictvím třídních schůzek, školního informačního systému a osobních konzultac í
s pedagogy.
V posledních třech letech proběhlo v rámci externího ověřování žákovských znalostí
testování ve finanční a čtenářské gramotnosti, v němž ve srovnání s celostátními a krajskými
výsledky žáci dosáhli průměrného hodnocení.
Škola systematicky identifikovala individuální potřeby žáků, kteří potřebovali podpůrná
opatření, a efektivně uplatňovala strategii, která těmto požadavkům odpovídala. Účinnost
nápravných postupů byla pravidelně monitorována a vyhodnocována. Žákům,
kteří potřebovali podporu, byla poskytována náležitá pomoc formou doučování a konzultac í.
Dále byla zajištěna odpovídající individuální péče pro žáky se speciálními vzdělávac ími
potřebami prostřednictvím pedagogických intervencí, které vycházely z konkrétních
doporučení, jejichž efektivita byla průběžně sledována a vyhodnocována. Na základě
získaných poznatků byly přijímány následné intervenční kroky. Pro zjišťování klimatu třídy
a další poradenství škola cíleně využívala také poradenských služeb externího preventisty
a kariérového poradce. Systematicky podporovala budování pozitivních vztahů v nově
vzniklých třídních kolektivech, a to prostřednictvím pravidelně realizovaných adaptačních
pobytů pro žáky prvních ročníků a dalších tematicky zaměřených kurzů. V roce 2023 bylo
formou dotazníkového průzkumu mezi žáky a zákonnými zástupci sledováno klima
ve všech třídách. Škola se aktivně zapojovala do činností v oblasti prevence patologick ýc h
jevů podporujících vstřícné a přátelské prostředí ve třídních kolektivech, čímž přispíva la
k vytváření bezpečného a motivujícího školního prostředí.
Celkový prospěch žáků od školního roku 2021/2022 měl zlepšující se tendenci.
Se stoupajícím počtem žáků se zvyšoval počet žáků, kteří prospěli s vyznamenáním.
V celostátním srovnávání žáků škol obdobného typu i v rámci Zlínského kraje žáci školy
dosahovali v posledních třech letech postupně zlepšujících se studijních výsledků ve všech
částech maturitní zkoušky napříč všemi ukončovanými maturitními obory vzdělání
kromě výsledků profilové části u nástavbového studia Podnikání v loňském školním roce.
Při ukončování studia v oborech vzdělání Ekonomika a podnikání a Informační technolo gie
bylo dosaženo nejlepších výsledků ve školním roce 2023/2024, kdy více než dvě třetiny žáků
úspěšně absolvovali studium a snížil se počet neprospívajících žáků ve srovnání se školním
rokem 2021/2022. Vedení školy s výsledky vzdělávání u maturitních zkoušek systematick y
pracovalo a podnikalo odpovídající kroky k posílení studijních výsledků žáků.
Ve škole byly vytvářeny dobré podmínky pro motivaci žáků k zapojení do různorodýc h
soutěží na školní, regionální a krajské úrovni. Žáci školy se pravidelně účastnili
vědomostních a dovednostních soutěží především v ekonomické oblasti, v níž se
v posledních třech letech několikrát umístili na předních místech v kraji. Zahraniční zájezdy,
exkurze a další vzdělávací aktivity účelně přispívaly nejen k posilování a rozvoji
komunikačních schopností žáků i pedagogických pracovníků v cizích jazycích
a k prohlubování znalostí o kulturních, historických a společenských reáliích, ale také cíleně
podporovaly osobnostní růst žáků. Ke zvyšování jazykové gramotnosti žáků především
v jazyce anglickém efektivně napomáhalo zapojení rodilých mluvčí do výuky.




                                             5/7
                                         Závěry
Vývoj školy
– Změna názvu školy, jejího zřizovatele a vedení.
– Výmaz učebních oborů a maturitního oboru vzdělání Obchodník.
– Rozšíření vzdělávací nabídky o dva nové obory vzdělání Informační technolo gie
  a Gymnázium.
– Zkvalitnění materiálně technického vybavení školy.
– Nárůst počtu žáků od školního roku 2021/2022.
Silné stránky
– Mimořádné úsilí vedení školy v těsné spolupráci se zřizovatelem při zajišťová ní
  nadstandardních materiálních podmínek směřujících ke zkvalitnění výuky a vytvoření
  kultivovaného a účelného školního prostředí. (2.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Minimální výskyt podpory kritického myšlení, využívání úloh s rozdílnou kognitivní
  náročností a chybějící vyhodnocení výukových cílů v závěrech vyučovacích hodin. (4.1)
– Absence aktivizačních metod a forem výuky jazyka českého a literatury a nízká míra
  rozvoje komunikativních schopností žáků ve výuce matematiky. (4.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Při kontrolní činnosti se zaměřit na účelné zařazování úkolů podněcujících kritické
  myšlení žáků a úkolů odlišné náročnosti a na vyhodnocování stanovených cílů
  vzhledem k obsahu učiva ve vyučování.
– Soustředit se při kontrolní činnosti na efektivní uplatňování aktivizujících metod a forem
  a úloh podporujících komunikativní schopnosti žáků ve výuce.
Pro účely zvýšení dotací právnická osoba vykonávající činnost školy s ohledem
na zjišťování týkajícího se všech oborů vzdělání včetně oboru Gymnázium dosahuje
výsledků hodnocení požadovaných dle § 5 odst. 3 písm. b) zákona č. 306/1999 Sb.,
o poskytování dotací soukromým školám, předškolním a školským zařízením, ve znění
pozdějších předpisů.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně




                                            6/7
informujte Českou školní inspekci, jaká byla přijata opatření, a to prostřednictvím
datové schránky (g7zais9).


              Seznam dokladů, o které se inspekční zjištění opírají
 1.   Koncepční dokumenty školy ve školním roce 2023/2024 a 2024/2025 k datu inspekce
 2.   Kontrolní a hospitační činnost vedení školy ve školním roce 2023/2024 a 2024/2025
      k datu inspekce
 3.   Dokumentace školy podle § 28 odst. 1 školského zákona ve školním roce 2023/2024
      a 2024/2025 k datu inspekce
 4.   Dokumentace k výchovnému a kariérovému poradenství a k prevenci ve školním roce
      2023/2024 a 2024/2025 k datu inspekce
 5.   Dokumentace k zajištění podmínek bezpečnosti a zdraví žáků ve školním roce
      2024/2025 k datu inspekce


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspe kce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Mgr. Zuzana Tydlačková, školní inspektorka, vedoucí inspekčního týmu
 Ing. Zuzana Mücková, školní inspektorka
 Mgr. Radovan Zicháček, školní inspektor
 Bc. Jana Mazáková, kontrolní pracovnice
30. 6. 2025




                                         7/7
