                                 Česká školní inspekce
                               Moravskoslezský inspektorát
                               Matiční 20, 702 00 Ostrava
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIT-2425/24-T
                                       Sp. zn. ČŠIT-S-570/24-T


Název                               Střední škola a Vyšší odborná škola,
                                    Kopřivnice, příspěvková organizace
Sídlo                               Husova 1302/11, 742 21 Kopřivnice
E-mail                              sekret@voskop.cz
IČO                                 00 601 624
Identifikátor                       600 016 781
Právní forma                        příspěvková organizace
Zastupující                         Ing. Jiří Pištecký
Zřizovatel                          Moravskoslezský kraj
Místa inspekční činnosti            Husova 1302/11, 742 21 Kopřivnice
                                    Husova 1162/7a, 742 21 Kopřivnice
Inspekční činnost na místě          19. 11. 2024 - 20. 11. 2024, 22. 11. 2024 a 25. 11. 2024

Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů a podle akreditovaných vzdělávacích programů.
Zjišťování a hodnocení naplnění školních vzdělávacích programů a akreditovanýc h
programů.
                                    Charakteristika
Střední škola a Vyšší odborná škola, Kopřivnice, příspěvková organizace (dále „škola“)
vykonává činnost střední školy poskytující vzdělání s výučním listem a s maturitní
zkouškou, vyšší odborné školy, školní jídelny a školní jídelny − výdejny. Škola má
v rozlehlém areálu dvě místa poskytovaného vzdělávání.
V době inspekční činnosti střední škola vzdělávala v denní formě vzdělávání v oborech
vzdělání 23-41-M/01 Strojírenství, 23-43-L/51 Provozní technika (nástavbové studium),
23-45-L/01 Mechanik seřizovač, 23-51-H/01 Strojní mechanik, 23-55-H/02 Karosář,
23-56-H/01 Obráběč kovů, 23-61-H/01 Autolakýrník, 23-68-H/01 Mechanik opravář
motorových vozidel, 26-57-H/01 Autoelektrikář a 37-42-M/01 Logistické a finanční služby
ve 22 třídách 416 žáků. Ve vyšší odborné škole se vzdělávalo v pěti skupinách 52 studentů
v oborech vzdělání 23-41-N Strojírenství a 63-41-N Ekonomika podniku a management. Od
poslední inspekční činnosti v roce 2019 došlo k mírnému zvýšení počtu žáků a studentů.
Navýšil se také počet žáků se speciálními vzdělávacími potřebami a žáků s odlišným
mateřským jazykem.
Školní stravování    je pro žáky a studenty        zajištěno   ve školní jídelně   a školní
jídelně − výdejny.
O své činnosti škola informuje veřejnost na svých webových stránkách.


                         Hodnocení podmínek vzdělávání
Ředitel školy působí ve funkci od roku 2020. Část řídicích kompetencí účelně delegoval na
své tři zástupce. Přenos informací v rámci školy je i vzhledem k velikosti školy funkční,
využívaný elektronický informační systém podporuje rychlou a efektivní komunikaci všech
aktérů vzdělávání. Pravidelné porady vedení a pedagogické rady odpovídajícím způsobem
posilují součinnost pedagogů. V koncepčních dokumentech byly jasně definovány strategie
vedoucí k naplnění stanovených cílů, které se škole, především v materiální oblasti,
propojování teoretických poznatků s praktickými a zapojování sociálních partnerů do
vzdělávání, daří naplňovat. Řízení školy je funkční, ale v nastavení kontrolního systému byly
zjištěny dílčí nedostatky např. v oblasti zpracované dokumentace a administrace úrazů.
Ředitel školy se závěry z předchozí inspekční činnosti z března 2019 zabýval jen částečně
a přijal opatření v oblasti propojení teoretické výuky s praktickou, k podpoře školní
neúspěšnosti žáků, kompatibilitě školy jako celku, efektivnějšímu dalšímu vzdělává ní
pedagogických pracovníků nebo ke zlepšení celkového vnitřního informačního systému.
Nedostatkům vztahujícím se k oblasti kontrolního systému nebo ke zvyšování kvality výuky
je potřeba nadále věnovat zvýšenou pozornost.
Složení pedagogického sboru umožňuje plnit záměry a cíle školních vzdělávac íc h
a akreditovaných vzdělávacích programů. K vyšší efektivitě vzdělávání vedlo i účelné další
vzdělávání pedagogických pracovníků s důrazem na získávání nových odborných znalostí.
Plánování vzdělávání vycházelo zejména z potřeb školy, ale i jednotlivých učitelů nebo
předmětových sekcí. Jeho realizací byly cíleně prohlubovány odborné a metodické znalosti
a dovednosti, ale i praktické zkušenosti vyučujících. Vzhledem k výsledkům hospitační
činnosti vedení školy by bylo vhodné se v dalším období zaměřit na nové didaktické
postupy, aktivizaci žáků, zavádění prvků kritického myšlení, podporu čtenářské gramotnosti
apod.




                                            2/8
Žákovský a studentský parlament se zapojuje do organizování různorodých aktivit, posiluje
komunikaci mezi vedením školy, žáky a studenty a podporuje jejich aktivní účast na dění ve
škole.
Školní poradenské pracoviště se zabývá především žáky se speciálními vzdělávac ími
potřebami a prevencí sociálně patologických jevů. Jednotliví členové spolu navzájem účelně
spolupracovali, vzniklé problémy cíleně řešili s třídními učiteli i dalšími vyučujícími. Dva
výchovní poradci kromě systematické péče o žáky poskytovali také metodickou pomoc
i pedagogům. Škola průběžně sledovala případné signály všech forem rizikového chování
a měla jasně nastavená pravidla a postupy pro jejich řešení. Účinná byla spolupráce školní
psycholožky s třídními učiteli a školní metodičkou prevence realizovaná formou metodické
podpory směrem k práci s třídním kolektivem. Její zapojení také vhodně přispívalo k řešení
individuálních problémů žáků i pedagogů.
Ředitel školy aktivně vyhledává a dlouhodobě realizuje několik projektů, čímž posiluje
kvalitu materiálního zázemí vzdělávání, průběžně renovuje budovy a nachází další
specifickou podporu např. v oblastech personálních podmínek (školní asistent, koordinátor
spolupráce školy a zaměstnavatelů, školní psycholog), profesního růstu pedagogů, soutěží,
stavby vozidla Tatra. Škola pořídila v rámci projektu např. notebooky a učební pomůcky pro
rozvoj informatického myšlení a digitálních kompetencí žáků. Škola rozvíjí efektivní
spolupráci se zřizovatelem a mnoha externími partnery, stěžejní je spolupráce s řadou
regionálních i nadregionálních partnerů.
Pro zajištění oblasti bezpečnosti a ochrany zdraví žáků má škola účinně nastavený systém.
Žákům byly pravidelně podávány informace o možných bezpečnostních rizicích ve škole
i při činnostech organizovaných mimo školu, míra úrazovosti je nízká. Ke zvýšení
bezpečnosti slouží u vstupu do budov školy čipový systém. Při práci v praktickém vyučová ní
byly žákům poskytovány vhodné osobní ochranné pracovní prostředky. Dílčí nedostatky
byly zaznamenány v evidenci úrazů žáků.
Školní jídelna používá při sestavování jídelních lístků trend pestré a nutričně vyvážené
stravy v souladu se zásadami zdravé výživy a s ohledem na plnění výživových norem,
zařazuje pro přípravu pokrmů i netradiční potraviny. Strávníci mají možnost výběru ze dvou
hlavních jídel. Školní jídelna je zapojena do projektu zajišťujícího finanční podporu k úhradě
stravného pro žáky, kteří by ze sociálních důvodů nemohli využívat služeb školního
stravování.


                          Hodnocení průběhu vzdělávání
Během inspekční činnosti byla sledována výuka ve střední a vyšší odborné škole ve
všeobecně vzdělávacích a odborných předmětech a v praktickém vyučování (odborném
výcviku). Sledovaná výuka se vyznačovala příjemnou pracovní atmosférou. Partnerský
přístup pedagogů napomáhal rozvoji sociálních a komunikačních kompetencí žáků
i studentů.
Vzdělávací cíle ve výuce všeobecných předmětů střední školy byly především zaměřeny na
dosahování očekávaných výstupů uvedených ve školních vzdělávacích programech a na
rozvoj či upevnění znalostí a dovedností žáků. Cíle orientované na rozvoj postojů žáků byly
zaznamenány pouze výjimečně. Nejčastější formou výuky byl výklad učitele, který byl
kombinován se samostatnou prací žáků nebo prací ve dvojicích, zatímco skupinová práce
byla zařazována jen zřídka. Žákům byly často předkládány hotové informace a většinou
pracovali pouze s jedním zdrojem, což omezovalo rozvoj jejich kritického myšlení. Digitá lní


                                             3/8
technologie byly ve výuce využívány efektivně. Na konci vyučovací hodiny učitelé obvykle
shrnuli probírané učivo, přičemž žáci se do hodnocení zapojovali jen omezeně. Oblast
sebehodnocení a vzájemného hodnocení žáků, která by podporovala jejich odpovědnost za
vlastní výkon, nebyla dostatečně rozvíjena.
Propojování teoretických poznatků s praktickými zkušenostmi ve výuce odborných
předmětů výrazně přispívalo k efektivnějšímu rozvoji odborných kompetencí žáků, kteří byli
schopni aplikovat získané znalosti a dovednosti na konkrétní situace. Během výuky byl
dostatečně zdůrazněn význam odborné terminologie a částečně i praktické řešení problémů.
Nejvíce přínosné pro žáky byly části hodin, ve kterých učitelé zvolili metody a formy výuky
podporující jejich aktivní účast, diskuse k zadaným úkolům a schopnost vyvozovat závěry
použitelné v každodenním životě. V některých hodinách byly vhodně využívány názorné
pomůcky. Pouze v části hodin učitelé pracovali s cílem hodiny a na jejím závěru vyhodnotili,
zda byl splněn. Diferenciace učiva a práce se žáky se speciálními vzdělávacími potřebami
nebo nadanými nebyla uplatňována v dostatečné míře. Průběžné nebo závěrečné hodnocení,
které by žákům poskytlo zpětnou vazbu o jejich aktuálních znalostech a úspěšnosti
v dosahování stanovených cílů, bylo ve výuce zaznamenáno pouze výjimečně.
Praktické vyučování probíhalo jak na školních pracovištích, tak na pracovištích smluvníc h
partnerů. Škola klade důraz na propojení výuky s reálným pracovním prostředím, což
přispívá k vyšší kvalitě vzdělávání a lepší připravenosti absolventů pro trh práce. Mezi
výukovými metodami převládala samostatná individuální práce, práce ve dvojicích nebo
menších skupinách, což bylo pro žáky přínosné. Samostatná práce žáků, včetně správnosti
pracovních operací, technologických postupů a používání zařízení, byla pravidelně
kontrolována učitelem nebo instruktorem. Bezpečnost a ochrana zdraví při práci žáků byla
důsledně dodržována. V komunikaci se kladl důraz na používání odborné terminolo gie
a upozornění na chyby bylo podáváno konstruktivně a povzbuzujícím způsobem. Žáci
pracovali se zájmem a jejich chybovost byla využívána pro efektivnější učení. Průběžně jim
byla poskytována zpětná vazba, která hodnotila nejen produktivitu, ale i kvalitu jejich práce
a výkonu.
Výuka studentů ve vyšší odborné škole probíhá formou přednášek, cvičení, seminář ů
a konzultací, dále se studenti účastní exkurzí, stáží a praxí (průběžných i souvislýc h)
v souladu s akreditovanými vzdělávacími programy. Cíle vzdělávacích programů jsou
v souladu s profesním uplatněním absolventů a efektivně propojují teorii s praxí. Průběh
teoretické přípravy byl sledován hospitacemi v denní formě vzdělávání jak ve vybraných
odborných předmětech, tak ve výuce cizích jazyků. Výuka měla ve všech vyučovac íc h
jednotkách dobrou úroveň, byla vedena erudovanými a zkušenými pedagogy, kteří vytvořili
příjemnou a přátelskou atmosféru. Vzhledem k malému počtu studentů v jednotlivýc h
skupinách byl přístup pedagogů často individualizován, což umožnilo intenzivní a efektivní
komunikaci. Studenti měli možnost diskutovat s vyučujícími, pracovat samostatně nebo ve
skupinkách na zadaných úkolech. Výklad byl vždy jasný a srozumitelný, nové infor mace
byly logicky propojeny s již známými koncepty. V průběhu vzdělávání bylo zohledněno jak
osobnostní zaměření, tak studijní předpoklady studentů. Při prezentaci učiva byla využívá na
didaktická technika a materiály byly studentům poskytovány prostřednictvím
komunikačních platforem.


                          Hodnocení výsledků vzdělávání
Střední škola průběžně sleduje individuální vzdělávací výsledky žáků. Pro ověřování jejich
dílčích znalostí a dovedností využívá standardní interní hodnotící nástroje. Výsledky


                                            4/8
vzdělávání eviduje škola v elektronickém informačním systému, který je dostupný všem
aktérům vzdělávání. Celkové i průběžné hodnocení žáků vychází z požadavků vymeze nýc h
v učebních osnovách vyučovacích předmětů. Sumarizace a přehledné zpracování
individuálních i skupinových výsledků vzdělávání žáků poskytuje tak dostatečný přehled za
celé vzdělávací období. Žákům se slabším prospěchem a zvýšenou absencí je poskytována
základní podpora s využitím individuálních konzultací a doučování. Externí testování škola
nerealizuje. Pro objektivizaci úrovně dosažených výsledků využívá škola také hodnocení
výsledků u maturitní a závěrečné zkoušky nebo zpětnou vazbu od zaměstnavatelů, kde žáci
realizují praktické vyučování.
Ve školním roce 2023/2024 prospělo 7 % žáků s vyznamenáním. Podíl žáků, kteří neprospěli
a opakují ročník, byl kolem 6 %. Slabší prospěch a vyšší počet žáků, kteří studium ukončili
předčasně, se vyskytují zejména u oborů vzdělání ukončené bez maturitní zkoušky.
Průměrný prospěch žáků je 2,34, horších výsledků dosahují žáci především v odborných
předmětech. V předchozích školních letech byly výsledky vzdělávání velmi podobné.
Neomluvené hodiny byly zaznamenány a řešeny kázeňskými opatřeními, průměr
omluvených hodin na žáka byl 47, neomluvených 2 hodiny. Škola nastavenými opatřeními
úspěšně absenci u žáků snižuje. K udělování výchovných opatření přistupují pedagogové
uvážlivě, uplatnění sníženého stupně z chování bylo využito u osmi žáků z důvodu
neomluvené absence a závažného porušení školního řádu. Škola umožňuje změnu oboru
vzdělání s výučním listem neúspěšným žákům a žákům, kteří chtějí předčasně ukončit
vzdělávání z důvodu nezájmu o zvolený obor. Zároveň škola umožňuje změnu maturitního
oboru na obor učební žákům, kteří nedosahují na maturitním oboru požadovaných výsledků
nebo žákům, kteří si zvolili maturitní obor nevhodně. Žáci jsou motivováni k řádné docházce
do výuky a dosahování dobrých studijních výsledků také motivačními a prospěchovými
stipendii, které poskytuje Moravskoslezský kraj nebo podnikovými stipendii od sociálníc h
partnerů školy.
Kvalita dosažených výsledků vzdělávání se promítá do výsledků maturitní zkoušky.
Ve školním roce 2023/2024 ve společné části maturitní zkoušky byla hrubá neúspěšnost
20 %, a to především u nástavbového studia, v profilové části uspěli všichni žáci. U jednotné
závěrečné zkoušky prospělo s vyznamenáním 5 % žáků a 17 % neprospělo, především
v oborech vzdělávání Karosář a Mechanik opravář motorových vozidel. Pro hodnocení
výsledků vzdělávání studentů vyšší odborné školy využívá škola předepsané formy
hodnocení v souladu s akreditovanými vzdělávacími programy. U absolutoria prospělo
100 % studentů, pět studentů s vyznamenáním. Škola výsledky analyzuje a na úrovní vedení
a předmětových sekcí a přijímá opatření vedoucí ke zlepšení.
Od předchozí inspekční činnosti v roce 2019 vzrostl počet žáků se speciálními vzdělávac ími
potřebami, škola vytvořila funkční systém pro evidenci těchto žáků a přenos informac í
o jejich vzdělávacích potřebách směrem k pedagogům školy. Tento systém pravidelné ho
přenosu informací o potřebách žáků mezi výchovnými poradci a pedagogickými pracovníky
je funkční, avšak realizace opatření doporučených školskými poradenskými zařízeními
v průběhu vzdělávání závisí do značné míry na přístupu jednotlivých pedagogickýc h
pracovníků a ve sledovaných hodinách nebyla patrná. Škola průběžně sleduje chování žáků,
oceňuje jejich úspěchy (zejména při reprezentaci školy, aktivní přístup ke vzdělávání apod.)
a přijímá opatření k posílení kázně při neplnění povinností stanovených školním řádem.
V rámci kariérového poradenství je standardně poskytována podpora při výběru jejich
dalšího studia nebo zaměstnání, v této oblasti škola vykazuje funkční spolupráci se
sociálními partnery, na jejichž pracovištích žáci školy realizují praktické vyučování.




                                            5/8
Vedení školy spolu s vyučujícími vytvářelo velmi dobré podmínky pro zapojení žáků
do sportovních a odborných soutěží na školní, regionální i celorepublikové úrovni, kde se
jim podařilo dosáhnout významných úspěchů (Karosář junior 2. místo, Automechanik junior
1. místo, finále soutěže NO LIMIT). Žáci a studenti se podíleli také na stavbě vlastního
automobilu v rámci projektu Tatra do škol, který teď slouží pro výuku. Velkým přínosem
pro rozvoj konverzačních schopností bylo zapojení rodilého mluvčího, a to včetně učebních
oborů. Svou činnost škola pravidelně prezentuje na mnoha veletrzích vzdělávání a zapojuje
se do sdílených komunitních akcí města. Úspěšně navazuje spolupráci se zahranič ními
školami nebo se zaměstnavateli v regionu. Přesto není škola schopná pokrýt požadavky
zaměstnavatelů na množství absolventů, které po ní požadují.


                                          Závěry
Vývoj školy
– Od poslední inspekční činnosti ve školním roce 2018/2019 došlo ke změně ve vedení
  a v názvu školy.
– Postupně byly renovovány budovy a obnoveno materiálně technické vybavení školy.
– Ve školním roce 2023/2024 byl otevřen pro žáky nový obor vzdělává ní
  37-42-M/01 Logistické a finanční služby ukončený maturitní zkouškou.
– Od roku 2020 škola již neprovozuje domov mládeže.
– Ředitel školy přijal jen částečná opatření na základě zjištění předchozí inspekční činnosti.
Silné stránky
– Dlouhodobě velmi přínosná partnerská spolupráce s oborově blízkými firma mi,
  odborníky z praxe, což podporuje rozvoj odborných kompetencí žáků a studentů. (1.5)
– Efektivní propojení teoretických znalosti s praktickými dovednostmi ve výuce
  a přiblížení obsahu výuky potřebám firem vede k rozvoji dovedností a odborných
  kompetencí žáků a studentů a pak lepšímu uplatnění na trhu práce. (3.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Nastavené kontrolní mechanismy nejsou dostatečně efektivní. (2.1)
– Žáci nebyli vedení k vyhledávání, vyhodnocování a používání informací z různých
  zdrojů, rozvoji kritického myšlení nebo podpoře čtenářské gramotnosti, což má negativní
  dopad na rozvoj jejich klíčových kompetencí. (4.2)
– Diferenciace podle individuálních potřeb žáků nebo zadávání úloh odlišné kognitivní
  náročnosti nebylo učiteli ve výuce aplikováno. (4.3)
– Vyučující v teoretickém vyučování nevyužívali formativní hodnocení individuálního
  pokroku žáků i studentů ve vztahu k jejich možnostem. Žáci se nepodílejí na
  vyhodnocování naplňování vzdělávacích cílů, neprovádějí sebehodnocení ani vzájemné
  hodnocení, které by posilovalo motivaci a zodpovědnost za vlastní vzdělávání. Závěry
  hodin byly pouze na formální úrovni. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz


                                             6/8
Doporučení pro zlepšení činnosti školy
– Zvýšit efektivitu a systematičnost kontrolní a řídicí činnosti vedení školy.
– Vést žáky k pochopení souvislostí, využívat vícezdrojové informace a podporou
  čtenářské gramotnosti rozvíjet jejich kritické myšlení.
– Využívat diferenciaci ve výuce vedoucí k podpoře individuálních potřeb žáků.
– Uplatňovat ve výuce závěrečné shrnutí učiva a zhodnocení vyučovací hodiny včetně
  využívání prostředků formativního hodnocení a sebehodnocení žáků a vést pedagogy
  i žáky k práci s cíli, k jejich stanovení a následnému vyhodnocení.
– Podněcovat pedagogy k efektivnější práci s žáky se speciálními vzdělávacími potřebami
  a nadanými přímo ve výuce.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 10 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Koncepce rozvoje školy na období 2020 – 2025
 2.   Školní vzdělávací programy platné ve školním roce 2024/2025
 3.   Akreditované vzdělávací programy platné ve školním roce 2024/2025
 4.   Dokumentace k ukončování vzdělávání závěrečnou, maturitní zkouškou
      a absolutoriem ve školním roce 2023/2024 (vzorek)
 5.   Dokumentace k řízení školy – provozní řád školy, zápisy z kontrolní a hospitační
      činnosti vedené ve školním roce 2024/2025 (vzorek)
 6.   Evidence žáků a studentů (školní matrika) včetně výsledků vzdělávání žáků a studentů
      vedené ve školním roce 2024/2025 (vzorek)
 7.   Záznamy z jednání pedagogické rady vedené ve školním roce 2024/2025 (vzorek)
 8.   Třídní knihy a rozvrh vyučovacích hodin platné ve školním roce 2024/2025 (vzorek)
 9.   Výroční zpráva o činnosti školy za školní rok 2023/2024
10.   Dokumentace o dosaženém vzdělání pedagogických pracovníků vedená ve školním
      roce 2024/2025 (vzorek)
11.   Dokumentace k organizaci praktického vyučování vedená ve školním roce 2024/2025
      (vzorek)
12.   Zápisy předmětových sekcí vedené ve školním roce 2024/2025 (vzorek)
13.   Plán dalšího vzdělávání pedagogických pracovníků po jednotlivých sekcích ve
      školním roce 2024/2025
14.   Preventivní program pro školní rok 2024/2025



                                             7/8
15.   Plán práce a dokumentace školního poradenského pracoviště vedené ve školním roce
      2024/2025 (vzorek)
16.   Strategie předcházení školní neúspěšnosti a Strategie práce s nadanými žáky ze dne
      31. 8. 2024
17.   Dokumentace vztahující se k finančním podmínkám školy a zajištění bezpečnosti
      a ochrany zdraví žáků pro školní roky 2023/2024 a 2024/2025 (vzorek)
18.   Dokumentace vztahující se ke školnímu stravování ve školním roce 2024/2025
      (vzorek)


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Ing. Martina Colledani, školní inspektorka, vedoucí inspekčního týmu
 Mgr. Jiří Crhonek, školní inspektor
 Mgr. Sylva Kyselová, Ph.D., MBA, školní inspektorka
 Ing. Hana Maľarová, školní inspektorka
 PhDr. Ing. Ivana Teichmannová, školní inspektorka
 Bc. Irena Heryánová, DiS., kontrolní pracovnice
 Bc. Marcela Zahradníková, kontrolní pracovnice


9. 12. 2024




                                          8/8
