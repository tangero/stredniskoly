CSI0X00C73O5




                               Česká školní inspekce
                               Pardubický inspektorát
                         Sukova třída 1556, 530 02 Pardubice
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIE-423/24-E
                                       Sp. zn. ČŠIE-S-79/24-E


Název                               Střední odborné učiliště plynárenské Pardubice
Sídlo                               Poděbradská 93, Polabiny, 530 09 Pardubice
E-mail                              sekretariat@sou-plynarenske.cz
IČO                                 15 050 670
Identifikátor                       600 012 484
Právní forma                        příspěvková organizace
Zastupující                         Mgr. Martin Valenta
Zřizovatel                          Pardubický kraj
Místo inspekční činnosti            Poděbradská 93, Pardubice
Inspekční činnost na místě          19. a 25. až 27. 3. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Předmětem inspekční činnosti vykonávané podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů, bylo zjišťování a hodnocení podmínek,
průběhu a výsledků vzdělávání a školských služeb včetně hodnocení naplňování školních
vzdělávacích programů.


                                         Charakteristika
Střední odborné učiliště plynárenské Pardubice (dále „škola“) vykonává činnost střední
školy, domova mládeže a školní jídelny-výdejny. Od minulé inspekce se zvýšil zájem
uchazečů o studium střední školy, což vedlo k nárůstu využití její kapacity.
Vzdělávání žáků školy je realizováno pouze v denní formě. V oborech vzdělání
ukončovaných maturitní zkouškou se ve školním roce 2023/2024 vzdělávalo celkem
163 žáků, přibližně tři čtvrtiny z nich ve čtyřletém oboru vzdělání 39-41-L/02 Mechanik
instalatérských a elektrotechnických zařízení, ostatní v dvouletém nástavbovém oboru
vzdělání 36-45-L/52 Technik plynových zařízení a tepelných soustav. Ve tříletých oborech
vzdělání ukončovaných závěrečnou zkouškou se vzdělávalo celkem 166 žáků, nejvíce z nich
v oborech vzdělání 36-52-H/01 Instalatér a 36-52-H/02 Mechanik plynových zařízení,
nejméně (přibližně 10 %) v oboru vzdělání 36-56-H/01 Kominík. Ke dni inspekce bylo
ve škole evidováno celkem 17 žáků se speciálními vzdělávacími potřebami.
V pěti výchovných skupinách domova mládeže bylo ve školním roce 2023/2024 zapsáno
106 žáků (99 % kapacity), přibližně jednu třetinu z celkového počtu tvoří žáci jiných
středních škol. Stravování je pro žáky zajišťováno ve vlastní školní jídelně-výdejně.


                        Hodnocení podmínek vzdělávání
Ředitel školy v souladu se svými dlouholetými zkušenostmi uplatňuje systém řízení
nastavený na široké delegování kompetencí na vedoucí jednotlivých úseků. Rozdělení
jednotlivých odpovědností je nerovnoměrné, což částečně omezuje funkčnost kontrolníc h
mechanismů. Málo účelné je např. spojení pozice zástupce ředitele pro teoretickou výuku
pověřeného výkonem velkého množství kontrolních činností s vykonáváním funkce
výchovného poradce. Úprava rozdělení činností umožní systematičtější nastavení metodické
podpory učitelům např. při vzdělávání žáků se speciálními vzdělávacími potřebami (cílená
hospitační činnost, vzájemné hospitace učitelů). Příležitostí je také předání některých
kompetencí vedoucím předmětových komisí (kontrola třídních knih, naplňování školních
vzdělávacích programů, hospitační činnost apod.).
Vize rozvoje školy zpracovaná v koncepci obsahuje obecné cíle vzdělávání a zejména popis
aktuálního stavu (materiální podmínky, personální podmínky apod.). Konkrétní prostředky
k naplnění těchto cílů jsou v rámci koncepčního plánu uvedeny spíše ojediněle, málo zřejmé
jsou výhledy na delší časové období i pojmenování cílového stavu, kterého chce škola
dosáhnout. Priority fungování školy jsou prezentovány zejména prostřednictvím školních
internetových stránek. Přetrvává chybějící realizace vyhodnocování plnění cílů s vazbou
na další zaměření fungování školy, výroční zpráva o činnosti školy má spíše popisný
charakter zpravidla bez hodnoticích zjištění. V uvedených dokumentech je věnovaný jen
omezený prostor pro konkrétní plány a vize spojené s fungováním domova mládeže.
Poradním orgánem ředitele je kromě pedagogické rady také širší vedení školy, které
pravidelně jednou měsíčně řeší zejména záležitosti zajištění finančních a materiálníc h
podmínek pro vzdělávání, pořádání vzdělávacích akcí apod. Vedení školy a zaměstna nc i
si vzájemně předávají informace, nastalé situace vyhodnocují často osobně, bez formálníc h
závěrů nebo doporučení, což v některých oblastech snižuje účinnost kontrolníc h
mechanismů. Na každý školní rok je zpracováván plán organizačního zajištění činnosti školy
s přidělením odpovědností za plánované akce jednotlivým vedoucím úseků. U plánování
některých činností školy ale stále přetrvává jejich ponechání v kompetenci jednotlivýc h
úseků, přičemž není nastavena systematická práce vedení školy s dílčími závěry pro celkové
vyhodnocení stavu. To je omezující zejména pro systémové plánování např. v případě
dalšího vzdělávání pedagogických pracovníků, plánů kontrolních a hospitačních činností
nebo plánů ICT. Dokumentace k uvedenému plánování škola nevydává nebo je jejich
zpracování a obsah pouze formální a není zřejmé, z jakých zjištění vychází a k čemu
plánované aktivity směřují. Hospitační činnost spojená se záznamy vyhodnocování účelnosti


                                           2/9
vzdělávacích metod ve výuce je realizována převážně na úseku teoretické výuky, mezi
učiteli navzájem probíhá ojediněle. Doporučením je zapojení širšího počtu vedoucích učitelů
do této činnosti a její zaměření na konkrétní pedagogické dovednosti učitelů (naplnění
pedagogického cíle, účelná podpora komunikačních dovedností, vhodná vizualizace
předkládaného učiva apod.). Příležitostí je nastavení jednotných pravidel pro podporu
začínajících učitelů zejména směrem k cílům hospitační činnosti uvádějících učitelů, jejímu
vyhodnocování a přenosu zpětné vazby vedení školy. Nastavení povinností předmětových
komisí jako metodických orgánů a poradních orgánů ředitele školy není účelné, forma ani
obsah zpětné vazby nejsou nastaveny, výstupy jsou často pouze formální.
Personální podmínky školy podporují vzdělávání žáků. Vzhledem k tomu, že prioritou školy
je rozvoj odborných kompetencí žáků, jsou přínosem pro jejich vzdělávání zejména odborná
erudice i praktické zkušenosti učitelů odborných předmětů nebo odborného výcviku.
Podporující je rovněž nastavení každodenní vzájemné zpětné vazby učitelů odborného
výcviku. Své zkušenosti dokáží vhodnými pedagogickými postupy předat žákům i služebně
mladší učitelé odborného výcviku. Získání odborných kompetencí žáků podporuje také
využití odborníků z praxe nebo instruktorů ve firmách.
Prostorové podmínky školy jsou dobré, limitovány jsou pouze vyššími počty žáků z důvodu
vysoké naplněnosti kapacity. Pro odpočinek nebo případnou přípravu na další výuku žáci
využívají zejména volné učebny, jsou-li k dispozici. Ubytovaní žáci v domově mládeže mají
k dispozici dostatečné prostory, které jsou udržované a podnětné. Materiální i finanč ní
podmínky podporují naplňování potřeb účastníků vzdělávání. Podmínky pro vzdělávání jsou
účelně podporovány finančními dotacemi k profesnímu rozvoji učitelů nebo doučování
žáků. Příznivým zjištěním jsou mimo jiné podpora polytechnického vzdělávání, realizace
mnoha odborných přehlídek a projektů nebo zajištění materiálních podmínek pro rozvoj
digitálních kompetencí. Od minulé inspekční činnosti se podařilo výrazně zlepšit materiá lní
podmínky školních sportovišť nebo odborných dílen, posíleno bylo také zázemí pro oblast
informačních technologií (server, renovace PC sítě, vybavení učebny PC apod.). Pozitivním
zjištěním je využívání sponzorských darů zacílených na výuku a podporu motivace žáků
(nářadí do dílen, motivační odměny, interaktivní tabule apod.). Nadstandardní jsou
materiální podmínky pro realizaci odborného výcviku. Škola rovněž úspěšně realizuje
doplňkovou činnost prostřednictvím poskytování ubytovacích služeb, pořádání vzdělávac íc h
kurzů, zajišťuje kurzy a školení v oblasti sváření plastů nebo rekvalifikace v oborech
vzdělání 36-52-H/02 Mechanik plynových zařízení nebo 36-56-H/01 Kominík.


                          Hodnocení průběhu vzdělávání
Sledované hodiny teoretické výuky ve střední škole probíhaly zpravidla v klidné pracovní
atmosféře, učitelé byli vždy dobře připraveni na téma výuky. V úvodu hodin vedli žáky
k zopakování učiva, které bylo vhodně využito k navázání na nové. Realizace výuky byla
ze strany učitelů zpravidla dobře promyšlená, ale pouze v menší části sledovaných hodin
bylo zaznamenáno vhodné propojení témat s pedagogickým cílem zaměřeným na to, co měli
zvládnout v průběhu výuky žáci. Kvalita práce s pedagogickým cílem byla velmi rozdílná,
byla spíše dána osobnostním nastavením učitelů než mírou jejich pedagogických zkušeností.
Častěji se zaměřovali na cíl výuky učitelé teoretických odborných předmětů, což vycháze lo
z výraznějšího propojení předkládaného učiva s praxí a reálnými zkušenostmi žáků.
Učitelé v teoretické výuce využívali zejména frontální formu, při které převládal výklad
učiva nebo řízený rozhovor se žáky. V některých hodinách byla vhodně využita samostatná
práce žáků např. s pracovními listy. Učitelé věnovali méně prostoru zpětné vazbě od žáků


                                            3/9
ke správnosti odpovědí na zadané úlohy a jen ojediněle s nimi diskutovali účelnost strategií
řešení úloh. V hodinách s převládajícími frontálními prvky výuky byli žáci zpravidla také
méně motivovaní se aktivně zapojit, část z nich pouze pasivně přijímala informace od učitele
jako od jediného zdroje informací. Kooperativní aktivity byly využívány pouze ojediněle,
chyběla účelná skupinová práce podporující výraznější rozvoj kompetencí k vnímá ní
rozdělení rolí a zodpovědností. Doporučením je více kombinovat vzdělávací formy i metody
k aktivizaci žáků, aby mohli učitelé účelně reagovat na jejich často velmi rozdílné vzdělávac í
potřeby i rozdílnou úroveň znalostí. Příležitostí je v některých hodinách zařazovat
diferencované úlohy a učební postupy při jejich řešení. Většinu sledovaných hodin řídili
učitelé se snahou sdělit a vysvětlit žákům všechna naplánovaná témata, ale volili zpravidla
jednotné tempo pro všechny žáky, bez ohledu na jejich rozdílné učební potřeby. Učitelé málo
využívali k aktivizaci žáků diskuzi, zařazení problémových úloh nebo aktivní práci žáků
s informacemi získanými z dalších zdrojů, které by podpořily rozvoj jejich kritického
myšlení.
Názornost teoretické výuky učitelé podporovali ve většině hodin prostřednictvím zápisů
na tabuli nebo promítáním prezentací učiva. Účelnost těchto postupů byla ve sledovanýc h
hodinách teoretické výuky velmi rozdílná. V části sledovaných hodin byli žáci vedeni
k opisování předkládaných informací do sešitů, což někteří prováděli spíše mechanick y
a bez možnosti osvojit si v souvislostech předkládané učivo. Zaznamenáno bylo ojediněle
využití výukového videa, v takovém případě je doporučením po jeho zhlédnutí pracovat,
např. formou diskuze, se žáky a jejich zpětnou vazbou k pochopení souvislos tí.
Nejednotným způsobem přistupují učitelé také k možnosti využít ve výuce mobilní telefony,
což částečně omezuje aktivní práci žáků s informacemi a také podporu rozvoje jejich
kritického myšlení. Přínosem pro motivaci žáků byla práce se vzdělávacími kvízy
v dostupných aplikacích.
Vhodná podpora žáků se speciálními vzdělávacími potřebami byla ve sledované výuce
zaznamenána spíše ojediněle, především při ověřování znalostí. Při výuce všeobecně
vzdělávacích předmětů nebylo zaznamenáno vrstevnické hodnocení žáků, které by cíleně
rozvíjelo kompetence komunikační a občanské, ani prvky účelného sebehodnocení žáků.
Zpětnou vazbu o pochopení učiva žáky získávali občas učitelé v průběhu výkladu.
V závěrech hodin učitelé rekapitulovali ze svého pohledu průběh výuky, ale nevyužíva li
zpětnou vazbu od žáků k získání informací o jejich pohledu na vlastní učební pokrok, žáci
nejsou zvyklí hodnotit svou práci ani práci spolužáků.
Při výuce anglického jazyka nepřispívalo k rozvoji jazykových receptivníc h
ani produktivních dovedností žáků výraznější využívání českého jazyka. Žáci při zadaných
úkolech pokládali otázky převážně česky, učitelé rovněž překládali svá sdělení žákům
do českého jazyka. Ve výuce českého jazyka a literatury byla zaznamenána nejen účelná
práce žáků s mobilními telefony, ale také vhodná práce s úkoly v pracovních listech
podporující pozitivní postoje žáků k vyučovaným tématům. Ve výuce matematik y
je příležitostí více zařazovat např. při opakování učiva samostatnou nebo párovou práci žáků
k procvičování základních dovedností, s maximálně individualizovanou podporou ze strany
učitele.
Učitelé teoretické výuky odborných předmětů vhodně podporovali rozvoj odborných
kompetencí žáků. Účelně zohledňovali jejich potřeby pro budoucí profesní zaměření,
zpravidla měli snahu žákům předat maximum informací. Ve výuce byli žáci účelně
zapojováni do komunikace s učitelem. Učitelé odkazovali žáky na znalosti z dalších
předmětů, ve výkladu uváděli příklady z praxe nebo upozorňovali na jevy, které žáci znali
například z domova. Výklad doplňovali vhodně odkazem na platné normy, které žákům



                                             4/9
zpřístupňovali do pro ně srozumitelného jazyka. Přínosem bylo i zazname na né
sebehodnocení žáků a vzájemné vrstevnické hodnocení od spolužáků. V rámci opakování
byli postupně lehčími otázkami zapojováni i slabší žáci. V několika případech byly během
výkladu s žáky rozvíjeny neformálně i čtenářské kompetence. Doporučením je zaměřit
pozornost stejně jako ve výuce všeobecně vzdělávacích předmětů na funkční konce hodin,
kde chybělo formativním způsobem zhodnocení nejen naplnění vzdělávacího cíle.
Při odborném výcviku žáků ve škole i u smluvních partnerů školy pedagogové uplatňova li
respektující a individuální přístup k žákům, který podporoval bezpečnou atmosféru
vzdělávání. Žáci byli rozděleni do pracovních skupin, se kterými učitel pracuje celý rok
na jednom odborném pracovišti, případně učitelé střídají skupiny žáků např. po dvou
týdnech se zaměřením na vymezený dílčí díl stanoveného kurikula. Ve třetím ročníku
zůstává na výuku ve škole jedna skupina, ostatní pracují produktivně v reálném prostředí
firem. Učitelé využívají v každém pololetí dostatečnou zásobu příprav, aby každý žák
procvičil všechny požadované dovednosti. Žáci měli různě strukturované úlohy podle
obtížnosti, někteří učitelé náročnost práce určovali (diferencovali) podle schopností žáků.
Pokud např. nejprve prováděli cvičnou montáž na panelech na základě výkresové
dokumentace, po kontrole učitelem byla kvalita jejich práce ověřena napojením
na elektrický zdroj. Žáci byli vedeni k práci s odbornými výkresy, k šetření materiá le m
i k bezpečnosti práce, pracovali také s reálnými katalogy výrobků. Učitelé vedou přehledy
o jednotlivých úkolech, které žáci absolvovali, i o jejich dílčích hodnoceních. Při práci
vhodně doplňují praktické zkušenosti odbornou teorií.
Činnost domova mládeže je organizována podle zájmu ubytovaných napříč výchovnými
skupinami. Pro žáky školy ubytované v domově mládeže je velkou organizační i časovou
výhodou, že jsou ubytováni přímo nad učebnami školy a ve stejné budově je zajišťováno
i stravování. Výchovné skupiny jsou sestaveny hlavně na základě navštěvovaného ročníku
školního vzdělávání. Dále zohledňují i dojíždění žáků z jiných škol, které má vliv na odlišný
režim (např. odlišnost časů odjezdů a návratů). Vychovatelé v domově mládeže spolupracují
s učiteli střední školy, průběžně sledují vzdělávací výsledky a bývají nápomocni při řešení
vzdělávacích i výchovných problémů. Ubytovaní mají dostatečný prostor pro přípravu
na vyučování (organizováno je např. cílené doučování). Využívají počítačovou učebnu,
posilovny, tělocvičnu, stolní tenis a venkovní kurty na tenis. Zájmová činnost se zaměřuje
převážně na sport (např. míčové hry), ale i šachy a deskové hry, hru na kytaru, čtenářství.
V menší míře jsou zařazovány také přednášky a návštěvy akcí mimo areál např. kultur ní
představení, plavání.


                          Hodnocení výsledků vzdělávání
Škola sleduje výsledky žáků ve vzdělávání, vyhodnocuje je zejména v rámci jednání
pedagogické rady. K ověřování výsledků vzdělávání žáků využívají učitelé v oblasti
teoretických předmětů obvyklý systém ověřování znalostí žáků (ústní zkoušení, testy,
písemné práce).
V ročníkových výsledcích vzdělávání žáků školy nebyly ve školním roce 2022/2023
zaznamenány výraznější negativní tendence, nejméně úspěšní byli žáci školy při hodnocení
svých znalostí a dovedností z matematiky. V uvedeném období z celkového počtu 321 žáků
prospělo s vyznamenáním 21 z nich, neprospělo i po opravných zkouškách 11 (což činí
přibližně 3,5 % žáků školy). V aktuálním školním roce dosahovala míra neúspěšnosti žáků
(hodnoceni nedostatečně nebo neklasifikováni) napříč všemi obory přibližně 10 %, nejméně
neúspěšných žáků škola evidovala v oboru vzdělání 36-52-H/01 Instalatér (méně než 5 %).


                                            5/9
Přetrvávající horší výsledky z matematiky dokládá i skutečnost, že přibližně dvě třetiny
neúspěšných žáků v aktuálním školním roce byly hodnoceny stupněm nedostatečný
v matematice. Škola o této situaci ví, zjišťovala důvody horších výsledků např. rozhovorem
s učiteli, řešením neúspěšnosti žáků v matematice prozatím není ani zavedení nepovinné ho
předmětu z matematiky. Doporučením je analyzovat tuto situaci vhodnými způsoby
(např. cílená hospitační činnost, dotazníkové šetření pro žáky apod.) a přijmout opatření
podporující inovativní metody výuky nebo motivaci žáků vnímat matematiku jako nástroj
pro získání odborných kompetencí. Jako podporu žákům ohrožených školní neúspěšností
učitelé nabízí pravidelné konzultace nebo doučování, ale jejich využívání žáky je limito vá no
nejen jejich rozdílnou motivací, ale také časovými možnostmi mimo výuku.
Úspěšnost žáků u maturitní zkoušky ve školním roce 2022/2023 se proti zjištěním předchozí
inspekční činnosti mírně zvýšila. Po jarním a podzimním termínu byla hrubá neúspěšnost
(podíl žáků, kteří u maturitní zkoušky neuspěli nebo ji nekonali a žáků, kteří byli k maturitní
zkoušce přihlášeni) ve čtyřletém oboru vzdělání přibližně 32 %, ve dvouletém nástavbovém
oboru vzdělání přibližně 28 %. Výsledky závěrečných zkoušek byly ve školním
roce 2022/2023 velmi dobré, všichni připuštění žáci, včetně žáků třetího ročníku čtyřletého
oboru vzdělání s maturitní zkouškou, prospěli.
Škola dlouhodobě klade důraz na kontakty a spolupráci se širokým portfolie m
zaměstnavatelů a firem podnikajícími v příslušných oborech. Je členem několika profesních
sdružení, což škole umožňuje sledovat dění v oboru, vývoj zaměstnanosti apod. Jako
pořadatel i spolupořadatel škola aktivně vystupuje v řadě akcí odborného zaměření, jednou
z nejvýznamnějších je např. přehlídka prezentací žáků na udržitelnost rozvoje a ochrany
životního prostředí ENERSOL. Žáci ověřují svoje znalosti a dovednosti v řadě odborných
soutěží, i díky jejich úspěšnosti škola registruje značný zájem zaměstnavatelů přijímat žáky
na odbornou praxi do svých firem nebo je přímo zaměstnat po ukončení studia.
Výchovné poradenství a primární prevence jsou zajišťovány školním poradenským
pracovištěm, a to zejména prostřednictvím školního metodika prevence a výchovným
poradcem. Činnosti tohoto pracoviště nejsou formálně plánované ani koordinované, jeho
pracovníci řeší především aktuální problémy, které jsou ve škole zjištěny. Informace
o potřebách žáků se speciálními vzdělávacími potřebami zpracovává výchovný poradce,
který výtah z doporučení dává na sdílený disk k dispozici učitelům. Jejich metodická
podpora v práci s těmito žáky je částečně omezena. Výchovný poradce sice monitor uje
výuku teoretických předmětů při hospitacích, ale nezaměřuje se při nich cíleně na práci
s těmito žáky a jejich potřebu diferencovaného přístupu podporujícího využití jejich
studijního potenciálu. Škola plánovaně nemonitoruje školní klima ani klima v třídníc h
kolektivech. V rámci podpory vztahů v třídním kolektivu škola pořádá adaptační kurzy
pro první ročníky nebo např. lyžařské kurzy pro přihlášené dobrovolníky. Vyhodnocová ní
účelnosti podpory žáků v rámci aktivit primární prevence je spíše nahodilé, zhodnocení
jejich přínosu pro další plánování není zpracováváno. Občas jsou neformálně řešeny
společně se žáky jejich náměty pro zlepšení činnost školy, zřízeny nejsou žákovský
parlament ani schránka důvěry. Doporučením je nabídnout žákům uvedené možnosti
participace na chodu školy, což posílí jejich sounáležitost se školou a pozitivní vnímání její
značky. Preventivní program je zpracován z větší části v podobě nahodile poskládaných
citací právních předpisů, neuvádí, které typy preventivních aktivit škola upřednostňuje
a z jakých primárních příčin se na ně zaměřuje. Pokud mají žáci nějaký zásadnější problém
z oblasti prevence, školní poradenské pracoviště obvykle situaci podrobněji neřeší a předává
ji přímo krizovému centru SKP-CENTRUM, o.p.s., Krizové centrum Pardubice.




                                             6/9
                                         Závěry
Vývoj školy
- Od minulé inspekční činnosti došlo ke zvýšení počtu žáků střední školy i počtu
  ubytovaných žáků v domově mládeže.
- Došlo k posílení kvality praktického vyučování pořízením pomůcek a technickýc h
  zařízení.
- Podařilo se snížit vysokou míru neúspěšnosti žáků u maturitní zkoušky.
Silné stránky
- Rozsah využívání a přínos spolupráce se sociálními partnery ve vzdělávání (1.5)
- Úroveň materiálních podmínek           podporující   realizaci   praktického   vyučová ní
  při odborném výcviku (2.4)
- Podpora získávání odborných kompetencí žáků spoluprací s odborníky z praxe a učiteli
  se zkušeností z reálných provozů (3.1)
- Empatický, respektující a individuální přístup učitelů praktického vyučování k žákům
  v odborném výcviku (3.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
- Přetrvávající plánování některých činností školy pouze na úrovni jednotlivých úseků bez
  nastavení účelné zpětné vazby pro vedení školy k přijímání opatření spojené s málo
  účinnou kontrolní činností v některých oblastech sledování kvality vzdělávání (2.1)
- Menší pestrost metod a forem práce v teoretické výuce vedoucí k pasivitě žáků
  a nevyužívání formativní zpětné vazby při závěrech vyučovacích hodin teoretické výuky
  omezující získání informací o učebním pokroku žáků (4.2)
- Málo účelné zohledňování individuálních vzdělávacích potřeb žáků diferenciac í
  náročnosti řešených úloh a chybějící účelné sebehodnocení a vzájemné vrstevnické
  hodnocení žáků v teoretické výuce (4.3)
- Přetrvávající horší výsledky vzdělávání žáků v matematice (5.2)
- Málo funkční metodická podpora učitelů při vzdělávání žáků se speciálními vzdělávac ími
  potřebami a nefunkční nastavení plánování a vyhodnocování aktivit primární prevence
  v rámci minimálního preventivního programu (6.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
- Vyhodnotit vhodnost a účelnost rozdělení řídících a kontrolních kompetencí zaměstna nc ů
  školy s výraznějším zapojením vedoucích předmětových komisí.
- Více využívat výroční zprávu o činnosti školy k prezentaci a vyhodnocování naplnění
  stanovených cílů vzdělávání, aktivit školy a úspěchů žáků.
- Zaměřit další vzdělávání pedagogických pracovníků na vhodnou volbu metod a forem
  teoretické výuky podporující účelnou samostatnou práci a kooperativní aktivity s cílem
  více podpořit jejich individuální schopnosti.

                                            7/9
- Zařazovat cíleně ve střední škole prvky diferencovaného       zadávání úloh zejména
  pro rychlejší nebo nadané žáky.
- Vést systematicky učitele v teoretické výuce ve střední škole k využívání závěrů
  vyučovacích hodin k formativní zpětné vazbě žákům a k získání zpětné vazby
  prostřednictvím metod sebehodnocení a vzájemného hodnocení jejich učebního pokroku.
- Zvážit způsoby získávání zpětné vazby od žáků prostřednictvím školního žákovského
  parlamentu a zaměřit se více na monitorování klimatu školy.
- Zvážit oddělní funkce výchovného poradce od povinností zástupce ředitele školy
  pro účelnější posílení metodické podpory učitelů při vzdělávání žáků s různým učebním
  potenciálem a potřebou individuální podpory.
- Zaměřit se na analýzu důvodů horších ročníkových výsledků žáků v matematice.
- Podpořit rozvoj sociálních a občanských kompetencí žáků realizováním činnosti školního
  žákovského parlamentu.
- Využívat monitorování klimatu školy a tříd k získání nezávislé zpětné vazby o účelnosti
  řízení vzdělávacího procesu.


                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
1.  Školní vzdělávací programy oborů vzdělání střední školy pro školní rok 2023/2024
2.  Školní vzdělávací program pro mimoškolní vzdělávání a výchovu žáků v domově
    mládeže aktualizovaný pro školní rok 2023/2024
3. Školní řád střední školy s platností od 1. 9. 2023
4. Vnitřní řád domova mládeže s platností od 4. 9. 2023
5. Dokument Koncepce dalšího rozvoje školy, vydaný k 4. 9. 2023
6. Dokumenty Organizační řád a Organizační zajištění školního roku 2023/2024
7. Školní matrika střední školy pro školní rok 2023/2024 (výběr z dokumentace)
8. Dokument Plán hospitační kontrolní a činnosti ZŘŠ pro teoretickou výuku pro školní
    rok 2023/2024
9. Plán dalšího vzdělávání pedagogických pracovníků pro školní rok 2023/2024
10. Záznamy z hospitační činnosti teoretické výuky ve školním roce 2023/2024 (výběr)
11. Smlouva o obsahu, rozsahu a podmínkách praktického vyučování ve školním
    roce 2023/2024 (výběr)
12. Deníky evidence odborného výcviku vedené ve školním roce 2023/2024 (výběr)



                                          8/9
13. Rozvrhy hodin tříd a učitelů ve střední škole pro školní rok 2023/2024
14. Třídní knihy střední školy pro školní rok 2023/2024
15. Výroční zpráva o činnosti školy pro školní rok 2022/2023
16. Záznamy jednání vedení školy ve školním roce 2023/2024
17. Záznamy jednání pedagogické rady pro školní roky 2022/2023 a 2023/2024
18. Záznamy z jednání předmětových komisí ve školním roce 2023/2024 (výběr)
19. Minimální preventivní program střední školy pro školní rok 2023/2024
20. Doklady k personálním podmínkám školy (aktuální stav, výběr)
21. Dokumentace vztahující se k finančním podmínkám školy a zajištění bezpečnosti
    a ochrany zdraví žáků pro školní rok 2023/2024 (výběr)


                                          Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Martin Valášek, školní inspektor, vedoucí inspekčního týmu

 Mgr. Jaroslav Loučka, školní inspektor

 Bc. Daniela Růžová, kontrolní pracovnice

 Mgr. Hana Řebíčková, školní inspektorka

 Ing. Josef Charamza, odborník na instalatérské práce

 Jan Vácha, MSc., odborník – státní správa

29. 4. 2024




                                             9/9
