                                 Česká školní inspekce
                               Moravskoslezský inspektorát
                               Matiční 20, 702 00 Ostrava
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIT-2504/24-T
                                       Sp. zn. ČŠIT-S-585/24-T


Název                               Střední škola řemesel, Frýdek-Místek,
                                    příspěvková organizace
Sídlo                               Pionýrů 2069, 738 01 Frýdek-Místek
E-mail                              solich@ssremesel.cz
IČO                                 13 644 301
Identifikátor                       600 016 307
Právní forma                        příspěvková organizace
Zastupující                         Mgr. Petr Solich
Zřizovatel                          Moravskoslezský kraj
Místa inspekční činnosti            Pionýrů 2069, 738 01 Frýdek-Místek
                                    Žižkova 684, 739 11 Frýdlant nad Ostravicí
Inspekční činnost na místě          3. 12. 2024 − 6. 12. 2024

Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b), c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                   Charakteristika
Střední škola řemesel, Frýdek-Místek, příspěvková organizace (dále „škola“) vykonává
činnost střední školy a školní jídelny.
K termínu inspekční činnosti se celkem ve 37 třídách školy vzdělávalo 747 žáků,
a to ve středním vzdělávání s výučním listem v oborech vzdělání 26-51-H/01 Elektrikář,
26-51-H/02 Elektrikář – silnoproud, 36-52-H/01 Instalatér, 36-52-H/02 Mechanik
plynových zařízení, 33-56-H/01 Truhlář, 36-64-H/01 Tesař, 36-67-H/01 Zedník. Škola také
realizuje některé obory vzdělání ve zkrácené (jednoleté) formě. Pro žáky se speciálními
vzdělávacími potřebami škola poskytuje vzdělávání v oborech vzdělání 23-51-E/01
Strojírenské práce, 36-67-E/01 Zednické práce, 65-51-E/01 Stravovací a ubytovací služby.
Střední vzdělávání ukončené maturitní zkouškou umožňuje v oborech vzdělání 26-41-M/01
Elektrotechnika, 36-47-M/01 Stavebnictví, 33-42-M/01 Nábytkářská a dřevařská výroba,
ve dvouleté nástavbě v oborech vzdělání 33-42-L/51 Nábytkářská a dřevařská výroba
a 26-41-L/52 Provozní elektrotechnika (denní a dálková forma).
Speciální vzdělávací potřeby byly identifikovány u 107 žáků, kterým byla poskytována
podpůrná opatření v rozsahu 1. až 5. stupně a odlišný mateřský jazyk mělo 27 žáků.


                         Hodnocení podmínek vzdělávání
Ředitel školy (dále „ředitel“) působí ve své funkci dlouhodobě a k zajištění provozu
i pedagogického vedení školy využívá své zkušenosti a dobré znalosti místních podmínek.
Škola má jasně formulovanou reálnou koncepci a strategii dalšího rozvoje, která vychází
z objektivního posouzení stavu školy a jejího zaměření.
Ředitel delegoval část svých kompetencí na své dva zástupce pro teoretické vzdělává ní
a zástupce pro praktické vzdělávání, kteří se podílejí na vedení jednotlivých úseků školy.
Do systému širšího vedení školy je zapojen tým školního poradenského pracoviště .
Nastavené informační systémy jsou funkční a pravidelné porady umožňují operativní řízení
i průběžnou kontrolu. V některých oblastech však nastavený systém kontroly není účinný.
Ke dni konání inspekční činnosti byly zaznamenány nedostatky v oblasti bezpečnosti
a ochrany zdraví žáků při praktickém vzdělávání, organizace vzdělávání, evidence úrazů
žáků, v dodržování nutričně vyvážené stravy. Systém hospitační činnosti je vedením školy
nastaven, ale vyhodnocování zjištěných skutečností neposkytuje učitelům účinnou zpětnou
vazbu např. v oblasti metod a forem vyučovacích činností učitelů a učebních aktivit žáků
směřujících k dosažení daných vzdělávacích cílů.
Vzdělávání žáků zajišťuje odborně kvalifikovaný pedagogický sbor a asistentky pedagoga.
Začínajícím učitelům jsou vytvořeny vhodné podmínky pro adaptaci stanovením uvádějíc íc h
učitelů, pomoc poskytuje vedení školy a ostatní vyučující. Ředitel vytváří podmínky
a podporuje profesní rozvoj pedagogů v rámci dalšího vzdělávání pedagogickýc h
pracovníků, které je realizováno s ohledem na finanční možnosti školy a na aktuální nabídku
vzdělávacích institucí.
Pro úspěšnou integraci žáků prvního ročníku se pravidelně na začátku školního roku
uskutečňuje adaptační pobyt. Žákům jsou nabízeny konzultační hodiny, které využíva jí
za účelem konzultace týkajících se jejich vzdělávacích, ale i osobních problémů. Případná
školní neúspěšnost je řešena s pedagogy v rámci tzv. P2 (s třídním učitelem a dalším
příslušným pedagogem) a ve spolupráci se zákonnými zástupci žáka. Ve škole je zaveden
účinný systém seznamování s poskytováním podpůrných opatření žákům se speciálními


                                           2/8
vzdělávacími potřebami. Realizované programy byly cíleně zaměřeny na preventivní oblast,
na oblasti bezpečného chování na internetu, na posilování zdravého životního stylu a rozvoj
sociálních dovedností.
Materiálně technické podmínky školy umožňují realizaci školních vzdělávacích programů.
Škola se zapojila do několika projektů (např. Projekty Erasmus+, Modernizace učebny
IT CNC pro stavební obory, zapojení do EDUgrantu s projektem RC DIDACTIC), které
jsou zdrojem finančních dotací a další specifické podpory určené pro žáky ke zkvalitně ní
výuky.
V oblasti bezpečnosti a ochrany zdraví i požární prevence jsou žáci pravidelně poučováni
a seznamováni s pravidly bezpečného chování a ochrany zdraví při vzdělává ní
a souvisejících aktivitách. Škola věnuje pozornost úrazové prevenci žáků, která se projevuje
v nízké míře úrazovosti.
Stravování žáků je zajištěno ve vlastní školní jídelně, jež je součástí areálu školy. Školní
jídelna usiluje o vytvoření pestrého jídelníčku, žádoucí je dbát na dodržení nutričně
vyvážené stravy s ohledem na plnění výživových norem pro školní stravování. Strávníci mají
možnost výběru ze dvou hlavních jídel.


                          Hodnocení průběhu vzdělávání
Průběh vzdělávání byl sledován ve všeobecně vzdělávacích i odborných předmětech napříč
školou realizovanými obory vzdělání. Výuka teoretického vyučování probíhala v příznivé
pracovní atmosféře se vstřícným a respektujícím přístupem pedagogů. Převažovala frontální
výuka, jiné formy podporující kooperativní techniky a činnostní učení byly uplatňová ny
v menší míře. Vyučující často využívali kombinaci řízeného rozhovoru s dominantním
postavením učitele a samostatné práce žáků. Při výkladu učiva vhodně zařazova li
mezipředmětové vazby doplněné o nové poznatky, žákům poskytovali průběžnou zpětnou
vazbu a účinnou pomoc při řešení úkolů, reagovali na chyby a analyzovali je. V menší míře
byla věnována pozornost formování postojů žáků. Pouze ojediněle byly zařazovány aktivity
rozvíjející jejich kritické myšlení a práce s informacemi z více různých zdrojů (jejich
vyhledávání, porovnávání a vyhodnocení). Vzdělávací obsah byl žákům prezentován
srozumitelně v návaznosti na již osvojené znalosti. K posílení názornosti výuky pedagogové
využívali vhodné učební pomůcky, s audiovizuální didaktickou technikou pracovali účelně.
V odborných vyučovacích předmětech kladli důraz na využívání příslušné terminolo gie,
na logické uchopení i praktické řešení problémů a důsledně pobízeli žáky k aplikaci
osvojeného učiva do profesní praxe. V závěru sledované výuky nebyl vytvářen dostatečný
časový prostor pro ověření porozumění učiva. Shrnutí výuky probíhalo spíše formálně
ze strany vyučujících bez výraznějšího zapojení žáků. Výuka neprobíhala diferenco va ně
podle individuálních schopností žáků, např. zadáváním úkolů rozdílného rozsahu nebo
obtížnosti. Společným nedostatkem většiny sledované výuky bylo opomíjené účinné
sebehodnocení a vzájemné hodnocení, čímž nebyly dotvářeny zpětné vazby ve vztahu
ke splnění stanovených výukových cílů pro žáky i učitele, a tak nebyly rozvíjeny
a upevňovány sociální kompetence žáků.
Praktické vyučování bylo sledováno na pracovištích školy a na odloučeném pracovišti
pod vedením učitelů nebo instruktorů na pracovištích smluvních partnerů. Učivo svým
obsahem navazovalo na odborné předměty teoretické výuky a zaměřova lo
se na prohlubování vědomostí, rozvoj požadovaných praktických dovedností, postojů
a pracovních návyků spojených s výkonem budoucí profese žáků. Aktivní individuá lní
přístup učitelů k žákům, podpora žáků se speciálními vzdělávacími potřebami i s využití


                                            3/8
asistentů pedagoga výrazně motivovaly žáky k dodržování technologických postupů,
k samostatnosti a k pečlivosti. Z výukových forem převažovala přínosná samostatná
individuální práce, případně práce ve dvojicích. Žáci pracovali se zájmem, během
výukového dne jim byla poskytována průběžná zpětná vazba a v závěru byla hodnocena
produktivita a kvalita jejich práce, v některých případech i s využitím sebehodnocení. Škola
přikládá velký význam reálnému pracovnímu prostředí, což vede ke zkvalitnění obsahu
vzdělávání s cílem následného uplatnění absolventů na trhu práce. Většinou bylo dbáno
na bezpečnost práce a upevňování zásad bezpečné práce a ochrany zdraví žáků, což
pozitivně ovlivňovalo kvalitu vzdělávání a celkovou atmosféru na pracovištích odborného
výcviku. Přesto v této oblasti byla zároveň zaznamenána nedůslednost v povinnos ti
zajišťovat bezpečnost a ochranu zdraví všem žákům.
Průběh vzdělávání dále vhodně doplňují aktivity (např. praktické stáže, odborné exkurze)
navazující na školní vzdělávací programy. Výjezdy žáků i učitelů na stáže v zahranič í
se realizují za účelem zlepšení nejen odborných, ale i jazykových dovedností a kompetencí
žáků. Nabídka zájmových činností (některé ve spolupráci se střediskem volného času Klíč)
se zaměřuje na naplňování zájmu žáků o kroužky pro podporu anglického jazyka a odborné
kroužky (např. CNC stroje, práce s motorovou pilou, umělecké zpracování dřeva,
programujeme Arduino, základy elektroniky), o pohybové aktivity a relaxaci (např.
příměstský tábor-Světem techniky, badminton), které vedou k všestrannému i odbornému
rozvoji osobnosti a ovlivňují vytváření prosociálních vztahů i postojů žáků.


                          Hodnocení výsledků vzdělávání
Škola má vytvořený funkční systém zjišťování a hodnocení výsledků vzdělávání žáků
v průběhu celého vzdělávacího procesu. Pedagogové průběžně získávají a vyhodnocují
výsledky vzdělávání každého žáka, sledují jeho vzdělávací pokroky, průběžně identifik ují
žáky s vyšší absencí i žáky ohrožené školním neúspěchem a individuálně zjišťují příčiny
těchto jevů. Výsledky vzdělávání jsou pravidelně projednávány na pedagogických radách.
Informace o výsledcích vzdělávání jsou žákům i zákonným zástupcům dostupné
prostřednictvím elektronického     informačního    systému,   na třídních schůzkách
a při individuálních konzultacích.
Vybrané obory vzdělání s výučním listem jsou podporovány motivační a prospěchovou
složkou stipendia poskytovanou zřizovatelem s cílem zvýšit zájem žáků o vzdělává ní
a motivovat je k dosahování dobrých výsledků při vzdělávání.
V průběhu školního roku 2023/2024 škola projednávala výchovné problémy u 78 žáků,
kterým bylo uloženo celkem 159 kázeňských opatření. Uskutečnilo se 11 výchovnýc h
komisí. Problémy se týkaly zejména záškoláctví, zhoršení prospěchu ve škole i na praxi
a špatných vztahů ve třídě. Na základě toho ve škole proběhl intervenční program selektivní
prevence vedený interním školním psychologem. Podmínečné vyloučení se týkalo 14 žáků.
Škola udělila žákům také 47 pochval třídního učitele nebo ředitele školy zejména za aktivitu
a prezentaci školy a za účast a umístění se na soutěžích.
Škola sleduje a vyhodnocuje úspěšnost žáků u maturitní a závěrečné zkoušky. Ve školním
roce 2023/2024 ve společné části maturitní zkoušky uspělo 91,8 % žáků. V českém jazyce
a literatuře a v anglickém jazyce byla čistá úspěšnost 96 %, v matematice 83 %. U závěrečné
zkoušky uspělo 99 % žáků.
Objektivní srovnání výsledků s ostatními školami umožňuje účast školy v externím
výběrovém zjišťování výsledků žáků. Ve výběrovém zjišťování výsledků žáků středních


                                            4/8
škol (2022/2023) v oblasti čtenářské a finanční gramotnosti dosáhli žáci školy slabých
výsledků. Škola reaguje na tato zjištění, s výsledky dále pracuje a propojením externí
a interní evaluace cíleně volí společné postupy, aby došlo ke zvyšování kvality výkonů žáků.
Škola se cíleně zabývá identifikací potenciálně nadaných žáků učitelem. V úzké spolupráci
týmu školního poradenského pracoviště, třídními učiteli, pedagogy teoretického
a praktického vzdělávání tyto žáky motivují k účasti v různých soutěžích. V krajských
i celorepublikových úrovních žáci dosahují pravidelně předních umístění.
Školní poradenské služby byly zajišťovány výchovným poradcem, školní metodičkou
prevence, interním školním psychologem a kariérovým poradcem. Obsah jejich činnosti
je zaměřen na prevenci školní neúspěšnosti, primární prevenci rizikového chování, kariérové
poradentství, podporu inkluzivního vzdělávání, řešení problémů u žáků s odlišným
sociálním a kulturním prostředím, odlišným mateřským jazykem, metodickou podporu
asistentkám pedagoga a pedagogickým pracovníkům i zákonným zástupcům. Školní
poradenské pracoviště je nastaveno funkčně, odpovídá potřebám školy. Škola průběžně
sleduje případné náznaky všech forem rizikového chování, přičemž má jasná pravidla
postupu, jak v případech rizikového chování efektivně postupovat. Škola aktivně vytváří
pozitivní klima a dobré vztahy v nových třídních kolektivech a efektivně předchází možným
obtížím při přechodu žáků ze základního na střední vzdělávání. Prevence školní neúspěšnosti
je zajišťována uplatňováním podpůrných opatření stanovených školskými poradenskými
zařízeními, nabídkou konzultací nebo skupinovým doučováním a zvýšenou spoluprací
se zákonnými zástupci. Na škole probíhají motivační workshopy, pro žáky prvních ročníků,
zaměřené na motivaci žáků ke studiu, snížení předčasného odchodu ze vzdělává ní,
seznámení žáků v kolektivech a na kultivované vztahy ve třídě. Preventivní workshopy jsou
dále zaměřeny na komunikaci a řešení konfliktů.
Naplňování koncepčních záměrů pozitivně ovlivňují přínosné partnerské vztahy. Škola
pro potřeby zajištění kvalitní realizace praktického vyučování spolupracuje s mnoha
odbornými firmami a společnostmi (např. škola je partnerskou školou skupiny ČEZ a.s.).
Pro zajištění odpovídající odborné kvality výuky, hlavně pak pro udržení potřebného
kontaktu s problematikou praxe, škola spolupracuje s profesními svazy (např. s Cechem
topenářů a instalatérů ČR, Českým sdružením pro technická zařízení, Moravskoslezsk ým
dřevařským klastrem, Argos elektro a.s.). Prospěšná je rovněž spolupráce se zřizovate le m,
který se podílí na průběžném zlepšování materiálně technických podmínek školy. Škola
propaguje svoji činnost ve vztahu k potenciálním zájemcům o vzdělávání. V rámci svých
aktivit organizuje a zúčastňuje se soutěží, náborových akcí, dnů otevřených dveří. Informuje
o své vzdělávací nabídce přes sociální sítě a webové stránky.


                                         Závěry
Vývoj školy
– Od posledního inspekčního hodnocení v roce 2019 byl zaznamenán 52% nárůst v počtu
  žáků, o 23 % stoupl také počet žáků se speciálními vzdělávacími potřebami.
– Vedení školy je na úseku teoretického vzdělávání posíleno o jednoho zástupce ředitele
  školy a školní poradentské pracoviště o interního školního psychologa, ve vzdělávac ím
  procesu působí tři asistentky pedagoga. Škola přešla na nový školní informační systém
  a pro období 2021-2027 získala akreditaci pro projekty Erasmus+.
– Závěry z předchozí inspekční činnosti nebyly zohledněny v plném rozsahu. Škola
  dostatečně nereagovala na některé zjištěné nedostatky, zejména v oblasti dodržování


                                            5/8
   právních předpisů (dodržování výživových norem) a v nastavení účinného kontrolního
   systému školy.
Silné stránky
– Kvalitní a oboustranně přínosné vztahy se zřizovatelem, sociálními partnery, externími
  odborníky a profesními organizacemi se promítají do kvality vzdělávání a vytvářejí
  podmínky pro lepší uplatnitelnost absolventů na trhu práce. (1.5)
– Zapojení školy do projektových výzev napříč různými poskytovateli umožňuje
  kontinuální zlepšování materiálních podmínek s pozitivním dopadem na kvalitu
  vzdělávání žáků, zejména v oblasti rozvoje jejich praktických dovedností a jazykovýc h
  kompetencí. (2.4)
– Pedagogové vyhledávají žáky nadané, systematicky s nimi pracují, rozvíjejí jejich zájem
  o obor. Žáci se pravidelně zúčastňují mnoha soutěží a na krajské i celostátní úrovni
  pravidelně obsazují přední místa. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Nastavené kontrolní mechanismy nejsou efektivní, neumožňují dostatečně monitoro vat
  činnosti školy a možnosti přijetí odpovídajících opatření. Kontrolní a řídící činnost vedení
  školy není účinná zejména v oblasti dodržování právních předpisů vztahujíc íc h
  se k dokumentaci a administraci úrazů žáků, v oblasti školního stravování v návaznosti
  na plnění výživových norem a k poskytování bezpečnosti žáků při praktickém
  vzdělávání. (2.1)
– Využívání aktivizačních metod podporujících výrazné zapojení žáků do vzdělává ní
  a využívání různých informačních zdrojů při řešení úloh jsou ve výuce uplatňovány pouze
  ojediněle. (4.2)
– Žáci jsou v teoretické výuce minimálně vedeni k efektivnímu zhodnocení své práce
  vzhledem ke stanovenému vzdělávacímu cíli, k sebehodnocení a vzájemnému hodnocení.
  Nízká je míra aktivit rozvíjejících kritické myšlení a formování postojů žáků a omezené
  je zařazování diferencovaných úloh zohledňujících jejich individuální schopnosti. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Nastavit funkční kontrolní systém, zvýšit jeho efektivitu a systematičnost v kontrolní
  a řídicí činnosti celého vedení školy.
– Vytvářet prostor pro sebereflexi žáků a vyhodnocení dosažení vzdělávacího cíle.
– Podporovat ve větším měřítku kritické myšlení a práci s různými informačními zdroji.
– Uplatňovat ve výuce diferencované úlohy podle individuálních schopností žáků.
– Zvýšit využití aktivizujících metod a kooperativních forem práce ve výuce.
– Sledovat a vyhodnocovat plnění průměrné měsíční spotřeby potravin ve vztahu
  k výživovým normám, průběžně upravovat jídelní lístek tak, aby plnění výživo výc h
  norem bylo v přípustné toleranci.




                                             6/8
                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 14 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Koncepce rozvoje školy včetně dílčího vyhodnocení na období let 2021-2025
 2.   Charakteristika organizace, SWOT analýza, aktualizováno k 21. 11. 2024
 3.   Školní vzdělávací programy platné ve školním roce 2024/2025 (vzorek)
 4.   Rozvrh vyučovacích hodin platný ve školním roce 2024/2025
 5.   Třídní knihy vedené ve školním roce 2024/2025 (vzorek)
 6.   Školní matrika žáků vedená ve školním roce 2024/2025 (vzorek)
 7.   Doklady o dosaženém vzdělání pedagogických pracovníků školy (vzorek)
 8.   Organizace školy ve školním roce 2024/2025
 9.   Plán dalšího vzdělávání pedagogických pracovníků pro školní rok 2024/2025
10.   Plán kontrolní a hospitační činnosti pro školní rok 2024/2025
11.   Hospitační záznamy za školní roky 2023/2024 a 2024/2025 (vzorek)
12.   Zápisy z pedagogických rad, z jednání předmětových komisí vedené ve školním roce
      2023/2024, 2024/2025 (vzorek)
13.   Školní preventivní program pro školní rok 2024/2025
14.   Strategie předcházení šikany a dalším projevům rizikového chování pro školní rok
      2024/2025
15.   Strategie prevence a řešení školní neúspěšnosti žáků školy pro školní rok 2024/2025
16.   Dokumentace žáků se speciálními vzdělávacími potřebami (vzorek)
17.   Výroční zpráva o činnosti školy za školní rok 2023/2024
18.   Smlouvy o obsahu, rozsahu a podmínkách praktického vyučování žáků platné
      ve školním roce 2024/2025 (vzorek)
19.   Dokumentace vztahující se k finančním podmínkám školy a zajištění bezpečnosti
      a ochrany zdraví žáků při poskytování vzdělávání pro školní roky 2023/2024
      a 2024/2025 (vzorek)
20.   Dokumentace vztahující se ke školnímu stravování ve školním roce 2024/2025
      (vzorek)




                                          7/8
                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Sylva Kyselová, Ph.D., MBA, školní inspektorka, vedoucí inspekčního týmu
 Mgr. Adéla Kulová, školní inspektorka
 Mgr. Ing. Martina Colledani, školní inspektorka
 Mgr. Hana Kukučková, školní inspektorka
 Bc. Marcela Zahradníková, kontrolní pracovnice


17. 12. 2024




                                         8/8
