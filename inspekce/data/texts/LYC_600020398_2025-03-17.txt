                                Česká školní inspekce
                                Liberecký inspektorát
                          Masarykova 801/28, 460 01 Liberec
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIL-372/25-L
                                       Sp. zn. ČŠIL-S-77/25-L


Název                               Střední průmyslová škola a Vyšší odborná škola,
                                    Liberec, příspěvková organizace
Sídlo                               Masarykova 460/3, Liberec I-Staré Město, 460 01
                                    Liberec
E-mail                              sekretariat@pslib.cz
IČO                                 46 747 991
Identifikátor                       600 020 398
Právní forma                        příspěvková organizace
Zastupující                         Ing. Bc. Jaroslav Semerád, MBA
Zřizovatel                          Liberecký kraj
Místa inspekční činnosti            Masarykova 460/3, Liberec
                                    Tyršova 82/1, Liberec
Inspekční činnost na místě          17. 3. – 20. 3. 2025 a 28. 3. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou a vyšší
odbornou školou podle příslušných školních vzdělávacích programů a akreditačníc h
vzdělávacích programů, hodnocení naplnění školních vzdělávacích programů a jejich
souladu s právními předpisy a rámcovými vzdělávacími programy podle § 174 odst. 2 písm.
b) a c) zákona č. 561/2004 Sb., o předškolním, základním, středním, vyšším odborném
a jiném vzdělávání (školský zákon), ve znění pozdějších předpisů.
                                   Charakteristika
Střední průmyslová škola a Vyšší odborná škola, Liberec, příspěvková organizace (dále
„škola“, „instituce“) vykonává činnost střední školy a vyšší odborné školy s nejvyšším i
povolenými počty 1376 žáků a 100 studentů. K datu 1. 7. 2023 došlo ke sloučení instituce
(pod tehdejším názvem Střední průmyslová škola strojní a elektrotechnická a Vyšší odborná
škola, Liberec 1, Masarykova 3, p. o.) se Střední průmyslovou školou textilní, Liberec,
Tyršova 1, p. o. Zároveň se sloučením změnil subjekt svůj název a od školního roku
2023/2024 poskytuje vzdělávání na dvou pracovištích – v sídle školy a na adrese Tyršova 1.
Škola zajišťuje střední vzdělávání v oborech zakončených maturitní zkouškou Strojírenství
(zaměření od třetího a čtvrtého ročníku: „Počítačová podpora techniky“ a „Mechatronika “),
Elektrotechnika (zaměření od prvního ročníku: „Elektronické systémy, automatizace
a sdělovací technika“, „Průmyslová elektrotechnika, výkonová elektronika a řídící systémy“
a „Robotika, internet věcí a průmyslové řídící systémy“), Technické lyceum, Informač ní
technologie (zaměření od prvního ročníku: „Desktopové, mobilní a webové aplikace
a multimédia“ a „Kybernetická bezpečnost, administrace systémů a internet věcí“),
Textilnictví a Oděvnictví. Ve vyšší odborné škole nabízí kombinované studium v oboru
vzdělání Průmyslová elektrotechnika se zaměřením na „Průmyslovou automatizac i
a informační technologie v elektrotechnice“. K datu inspekční činnosti se ve škole v celkem
38 třídách vzdělávalo 1030 žáků (z toho 217 na pracovišti v ul. Tyršova) a 9 studentů.
Škola evidovala 89 žáků se speciálními vzdělávacími potřebami a 17 žáků s odlišným
mateřským jazykem.


                         Hodnocení podmínek vzdělávání
Ředitel školy stojí v čele instituce od 1. 8. 2016. Jeho manažerské zkušenosti se odrážejí
v promyšlené koncepci rozvoje školy, která je průběžně vyhodnocována a aktualizo vá na
na základě prováděné SWOT analýzy. Zásadní kroky v oblasti plánování zaměřené
především na udržení stabilní vzdělávací nabídky v sepětí s výrobní sférou a modernizac i
materiálních a prostorových podmínek na obou pracovištích vedou ke zlepšování podmínek
pro vzdělávání žáků a studentů. Funkční systém řízení založený na účelném delegování
kompetencí na nižší stupně řízení, nastavení transparentních pravidel a vymezení úkolů
umožňuje optimální fungování školy. Významným nástrojem je pružná a otevřená
komunikace členů vedení se všemi aktéry pedagogického procesu podpořená zavedením
jednotného informačního systému pro obě pracoviště. Ke zvýšení kvality výchovně
vzdělávacího procesu přispívá četná hospitační činnost ředitele školy i jeho zástupců
a aktivní zapojení vedoucích předmětových komisí.
Zásadní význam pro zajištění relevantnosti obsahu vzdělávacích programů a přizpůsobe ní
výuky aktuálním potřebám trhu práce má spolupráce se sociálními partnery. Díky aktivnímu
dialogu se škole daří efektivně kooperovat s významnými regionálními zaměstnavateli, kteří
se podílejí na úpravách školního kurikula tak, aby reflektovalo nejnovější požadavky
z praxe. Kromě zajištění části praktického vyučování u potenciálních zaměstnavatelů škola
pravidelně organizuje konzultační fóra, kulaté stoly a setkávání se zástupci firem a úřadů
práce. I přes značný zájem zaměstnavatelů o absolventy vyššího odborného vzdělává ní
přetrvává od poslední inspekční činnosti v roce 2019 nízký zájem uchazečů o kombinova né
studium ve vyšší odborné škole.
Součástí podpory osobnostního rozvoje žáků je oblast školních poradenských služeb, které
zajišťují dva výchovní poradci, tři metodici prevence, z nich jeden si aktuálně doplňuje


                                           2/9
specializační studium, a školní psycholog. Jejich práce se vyznačuje vysokou mírou
otevřenosti a empatie. Vzájemná spolupráce probíhá formou pravidelných porad
a konzultací i sdílením informací prostřednictvím školního informačního systému.
Na činnosti pracoviště se aktivně podílí vedení školy, jehož cílem je zefektivnit komunikac i
s vyučujícími v oblasti poskytování individuální podpory žákům. Dobrá spoluprác e
se školskými poradenskými zařízeními zahrnuje vzájemné sdílení zkušeností výchovnýc h
poradců či metodiků prevence napříč školami. Výchovní poradci komunikují se zákonnými
zástupci žáků již od jejich přijetí ke vzdělávání, v průběhu studia je kontaktují v otázkách
případné zvýšené absence, zhoršení výsledků vzdělávání nebo potřeby zajištění pomoci
školského poradenského zařízení. Ke kompenzaci mírných vzdělávacích obtíží škola vhodně
nastavuje podpůrná opatření prvního stupně a efektivitu zvolené strategie průběžně
vyhodnocuje.
Preventivní aktivity školy jsou integrální součástí vzdělávacího procesu a jsou cíleně
začleněny do obsahu vyučovacích předmětů i školních projektů. Vhodnou podporu
prosociálního chování, předcházení vztahovým problémům a projevům rizikového chování
představují kromě pravidelně realizovaných třídnických hodin např. adaptační kurzy pro
žáky prvního ročníku, účast v charitativních projektech nebo vícedenní exkurze. Specifická
prevence je zajišťována prostřednictvím spolupráce s externími partnery. Žáci a studenti
mají možnost využívat schránku důvěry, častěji se se svými problémy obracejí přímo
na konkrétní členy poradenského pracoviště.
Promyšlená práce vedení školy se odráží v příznivých personálních podmínkách.
Rovnoměrně rozložená věková struktura zajišťuje kontinuitu vzdělávání a umožňuje
vhodnou metodickou podporu nově nastupujícím pedagogům prostřednictvím spolupráce
se zkušenějšími kolegy. Výhodou je rovněž získání odborníků z praxe, kteří dokáží žákům
a studentům teoretické poznatky předat na základě praktických zkušeností. V současnosti
většina pedagogů splňuje odbornou kvalifikaci. Další vzdělávání podporuje jejich profesní
růst v souladu s potřebami školy. Příležitostí je jeho posílení v oblasti metodickýc h
dovedností a využívání pestřejší škály metod a forem práce ve výuce. Pedagogové
se pravidelně účastní vzdělávacích akcí především k doplnění svých odborných znalostí.
Vícezdrojové financování vytváří velmi dobré podmínky pro kvalitní realizaci vzdělávac íc h
programů, profesní přípravu žáků a studentů a další perspektivní rozvoj instituce. Vedení
školy se úspěšně daří získávat další finanční prostředky na vybavení obou pracovišť
a odborných učeben v souladu s profilací školy a udržením nejmodernějších trendů zejména
v praktickém vyučování (strojní a robotické vybavení, laser a informační panely, učebna
pro výuku fotovoltaiky aj.). Moderní centrum odborného vzdělávání je vybavené
nejnovějšími technologiemi a zařízeními, učebními pomůckami a didaktickou technikou.
Vybudováním výtahů se oba areály školy staly bezbariérovými.
Škola analyzuje rizika v oblasti bezpečnosti a ochrany zdraví, ke kterým následně přijímá
opatření k jejich eliminaci. Případné úrazy žáků jsou evidovány a záznamy o úrazech
zpracovávány. Vstupní prostory pro žáky a studenty škola zajistila elektronickým systémem.


                          Hodnocení průběhu vzdělávání
Všechny hospitované vyučovací jednotky ve střední i vyšší odborné škole byly dobře
připravené. Vzdělávání probíhalo v příznivém edukačním klimatu, u učitelů převažoval
partnerský přístup k žákům a studentům. V teoretických odborných předmětech vyučujíc í
efektivně propojovali teoretické znalosti s praktickými, aktivizovali žáky a studenty
adresnými dotazy s využitím vlastních praktických zkušeností. Předávání hotových


                                            3/9
poznatků v kombinaci s méně pestrými metodami a formami výuky vedlo v některých
hodinách k nerovnoměrnému zapojení žáků a k jejich nižší spoluúčasti na vzdělává ní.
Příležitostí ke zlepšení je důsledná práce s časem v závěrech vyučovacích hodin, s využitím
sebereflexe žáků ve vztahu k naplnění vzdělávacího cíle. Scházela diferenciace učiva
a předkládaných úloh, která by zohledňovala míru schopností a možností jednotlivých žáků
a studentů.
Promyšlený interaktivní přístup založený na problémových úlohách měl pozitivní dopad
na kvalitu hospitované výuky českého jazyka a literatury. Žáci se učili orientovat v literárně
historických souvislostech, vyjadřovat svůj názor a vhodně argumentovat. Týmovou
spolupráci podporovala velmi dobře organizovaná skupinová práce zaměřená
na vyhledávání informací a práci s nimi, která vyústila v řízenou diskusi. Entuzias mus
pedagogů a příkladné využití aktivizujících prvků při práci s literárním textem i při
procvičování pravopisu vedlo ke spontánnímu zapojení všech žáků, kultivaci jejich
verbálního projevu, podpoře čtenářství a přirozeného zájmu o český jazyk a literaturu.
Výuka cizích jazyků (anglický, německý) probíhala převážně v cílovém jazyce, což
efektivně podporovalo rozvoj perceptivních dovedností žáků a studentů. Vyučující většinou
promyšleně střídali frontální výuku s kooperativní a samostatnou prací, vhodně zařazova li
aktivizující metody, včetně didaktických her. Cíleně vytvářeli jednoduché komunikač ní
situace, podporovali schopnost interakce v cizím jazyce, propojovali probírané učivo
z oblasti gramatických jevů a slovní zásoby s jeho praktickým využitím. Účinnost
jazykového vzdělávání ve vyšších ročnících zvyšovala účast rodilé mluvčí. Žáci a studenti
většinou prokazovali úroveň znalostí a komunikačních kompetencí odpovídající délce jejich
studia. Nebyla zaznamenána diferenciace úloh pro žáky s různou úrovní jazykovýc h
kompetencí, v části hodin se pedagogům nedařilo navázat na nižší jazykovou úroveň
některých žáků a vhodně je motivovat k učení. Komplexní příprava k maturitní zkoušce
a absolutoriu zahrnovala všechny oblasti jazykových kompetencí, včetně aktivního
využívání odborného jazyka.
Ve sledované výuce matematiky byl největší prostor věnován řešení typových příkladů
vztahujících se aktuálně probíranému učivu. Vždy byl kladen důraz na věcnou a v naprosté
většině i formální správnost daných postupů. Výrazně se v jednotlivých hodinách lišila míra
aktivity žáků. Zdařilá byla v tomto smyslu především hospitovaná výuka ve třídách čtvrtého
ročníku, kde žáci samostatně řešili vhodně zvolené úlohy, vzájemně spolupracovali, učitelé
jim dle potřeby poskytovali podporu. Místo přijímání hotových informaci byli žáci
návodnými otázkami vedeni k samostatné analýze příkladu a volbě vhodné strategie jeho
řešení. V méně zdařilých hodinách výrazně převládala činnost učitele, který řešil jednotlivé
úlohy sám, zatímco žáci jeho postup pasivně opisovali. Nedokázali identifikovat případnou
chybu, nevolili možné alternativní postupy. Chyběla zpětná vazba o míře osvojení učiva
a samostatném zvládnutí jednotlivých postupů. Vzhledem k rozdílům v kvalitě jednotlivýc h
hodin by bylo vhodné podporovat vzájemné náslechy či hospitace vyučujících, a to zejména
ve vztahu k aktivizaci žáků.
Ve výuce dalších všeobecně vzdělávacích předmětů (fyzika, chemie, dějepis) se učitelům
většinou dařilo aktivizovat žáky prostřednictvím skupinové nebo samostatné práce. Nové
informace odvozovali, případně ověřovali experimentem. Silnou stránkou sledované výuky
bylo samostatné využívání informačních zdrojů. Žáci za tímto účelem cíleně a efektivně
využívali své mobilní telefony. Často byly zařazovány i motivační kvízy v aplikaci kahoot.
Učitelé dle možností propojovali probírané učivo se zkušenostmi žáků z běžného života.




                                             4/9
Realizaci a zvládnutí nároků teoretické výuky odborných předmětů a naplňování profilu
absolventa pozitivně ovlivňovala osobnost učitelů, jejich odbornost a praktické zkušenosti.
Sledovaná výuka vhodně propojovala teorii s praxí. Vyučující efektivně využíva li
nadstandardní materiálně technické zázemí školy, moderní přístroje, technolo gie
a specializované softwary, důsledně aktualizovali obsah učiva. Jejich zaujetí pro vyučovac í
předmět žáky a studenty zdařile motivoval. Názornost výuky byla často efektivně podpořena
3D modely, textovými materiály a audiovizuální didaktickou technikou, která byla
využívána k prezentaci učiva. Žáci byli vedeni k aktivnímu používání správné odborné
terminologie. Přínosné bylo časté uplatňování mezipředmětových vztahů ve výuce, které
podporovalo komplexnější pochopení učiva. V průběhu výuky pedagogové poskytovali
žákům zpětnou vazbu využitelnou k jejich dalšímu učení.
Praktické vyučování probíhalo pod vedením učitelů ve školních dílnách a laboratořích. Jeho
kvalita dosahovala vysoké úrovně. Organizace byla promyšlená, vhodně navazova la
na dovednosti žáků a znalosti nabyté v teoretickém odborném vzdělávání. Seznamova la
je s nejmodernějšími technologiemi, cíleně rozvíjela jejich pracovní postoje a požadované
odborné i manuální dovednosti. V průběhu praktického vyučování byla mezi účastníky
vzdělávání patrná příjemná pracovní atmosféra, bylo zaznamenáno efektivní využívání času
a aktivní přístup k plnění zadaných úkolů. Individuální přístup učitelů a vhodné instruktá žní
ukázky jednotlivých úkonů výrazně motivovaly k dodržování technologických postupů
a vedly žáky k samostatnosti a pečlivosti. Ti pracovali se zájmem, samostatně nebo
ve dvojicích, zodpovědně plnili stanovené úkoly, respektovali nastavená pravidla včetně
dodržování zásad bezpečnosti práce. Učitelé sledovali a hodnotili výkon, produktivitu
a kvalitu jejich práce. Poskytovali konstruktivní zpětnou vazbu, která podněcovala žáky
k dalšímu učení tím, že byly formativním způsobem oceňovány jejich silné stránky, snaha
a pokrok v jejich učení. Ve čtvrtém ročníku se vyučující vhodně zaměřovali na získání
a upevnění znalostí a dovedností potřebných k úspěšnému vykonání praktické maturitní
zkoušky.


                          Hodnocení výsledků vzdělávání
Škola sleduje a vyhodnocuje vzdělávací výsledky žáků na úrovni jednotlivých vyučujíc íc h
i pedagogické rady, a to průběžně i na konci klasifikačních období. Využívá standardní
interní hodnotící nástroje. Na úrovni školy se zabývá i výsledky žáků v externích
testováních, které jsou v rámci širšího srovnání zpravidla nadprůměrné. Zákonní zástupci
nezletilých žáků, případně osoby, které vůči zletilým žákům plní vyživovací povinnost, jsou
o průběhu a výsledcích vzdělávání informováni prostřednictvím školního informač ního
systému a na pravidelně organizovaných třídních schůzkách.
Žáci jsou ke vzdělávání přijímáni na základě transparentních a nediskriminačních kritérií.
Na pořadí uchazečů se rozhodující mírou podílejí jejich výsledky u jednotné přijímac í
zkoušky (69 %), dále hodnocení v předchozím vzdělávání (7 %), zájmové aktivity
prokazující zájem uchazeče o daný obor (7 %) a úspěchy ve vybraných předmětových
soutěžích a olympiádách (17 %). Dlouhodobě výrazný převis vzdělávací poptávky ve většině
oborů vzdělání umožňuje přijímat především uchazeče s velmi dobrými studijními
předpoklady.
V posledních dvou školních letech (2022/2023, 2023/2024) prospělo na konci druhého
pololetí s vyznamenáním v průměru 17,4 % žáků, neprospělo jich 1 %. Podíl žáků, kteří
prospěli s vyznamenáním, byl v obou letech srovnatelný, podíl neprospívajíc íc h
se meziročně zvýšil z 0,5 % ve školním roce 2022/2023 na 1,3 % ve školním roce 2023/2024.


                                             5/9
Příčinou statistického zvýšení bylo započítání výsledků žáků oborů vzdělání Oděvnictví
a Textilnictví po sloučení s bývalou textilní střední průmyslovou školou. Celkově však
dochází k předčasným odchodům žáků ze vzdělávání z důvodu neprospěchu jen v malé míře.
Příznivé vzdělávací výsledky žáků souvisí s relativně nízkou mírou jejich absence
ve vzdělávání. Ve školním roce 2022/2023 zameškal každý žák v průměru 47 vyučovac íc h
hodin za školní rok. Po sloučení středních škol došlo ve školním roce 2023/2024 k dílčímu
navýšení průměrné absence, která však zůstala ve srovnání s obdobnými typy škol v regionu
i nadále podprůměrná. V jednotlivých ročnících se pohybovala od 40 do 67 zameškanýc h
hodin na žáka za školní rok.
Významným zdrojem informací pro hodnocení výsledků vzdělávání žáků v širším srovnání
je analýza jejich úspěšnosti ve společné části maturitní zkoušky. V rámci oborové skupiny
ST1 (obory vzdělání Informační technologie, Elektrotechnika, Strojírenství) vykazují žáci
školy v posledních dvou zkušebních letech nižší průměrnou míru čisté i hrubé neúspěšnosti
(0,3 %, resp. 0,6 %), než je celorepublikový průměr (2,3 %, resp. 5,3 %). V oborové skupině
ST2 (Oděvnictví, Textilnictví) dosahují žáci školy v témže srovnání nižší míry čisté
neúspěšnosti (2,4 %) ve srovnání s celorepublikovým průměrem (6,1 %), zatímco v případě
hrubé neúspěšnosti jsou jejich výsledky srovnatelné (škola 10, 9 %, ČR 9,7 %). V oborové
skupině lyceí vykazují žáci školy v celorepublikovém srovnání shodnou míru čisté
neúspěšnosti (1,8 %) a nižší míru hrubé neúspěšnosti (škola 1,8 %, ČR 3,2 %). Celkově
nadprůměrné výsledky žáků ve společné části maturitní zkoušky lze považovat za silnou
stránku školy.
Rozložení volitelných zkušebních předmětů společné části maturitní zkoušky
se v jednotlivých oborových skupinách liší. V Technickém lyceu dominuje matematika,
v Oděvnictví a v Textilnictví cizí jazyk a v oborech vzdělání Informační technolo gie,
Elektrotechnika a Strojírenství je zastoupení volitelných předmětů vyvážené. V rámci celé
školy volilo v roce 2024 matematiku 107 a cizí jazyk 104 žáků. Rovnoměrné zastoupení
volitelných předmětů odpovídající zaměření školy svědčí o promyšlené a systematické
přípravě žáků k maturitní zkoušce.
Škola na velmi dobré úrovni rozvíjí specifické zájmy a talent žáků prostřednictvím bohaté
nabídky bezplatných kroužků (18 ve školním roce 2024/2025). Aktuální dění ve škole očima
žáků a studentů zachycuje školní časopis Zkrat, který redakce nabízí všem zájemcům
na webových stránkách školy. Příkladná je rovněž podpora účasti žáků na sportovních
turnajích, v nejrůznějších odborných přehlídkách a soutěžích, předmětových olympiádách či
středoškolské odborné činnosti, a to na obou pracovištích školy. Žáci při nich dosahují
úspěchů nejen na regionální nebo krajské úrovni, ale i v celostátním, případně
v mezinárodním měřítku. Pozitivem je vedení žáků k tvorbě odborných prací využitelnýc h
v reálném výrobním a podnikatelském prostředí. Zapojení do projektů Erasmus+ či VET
Mobility přináší žákům možnost účastnit se zahraničních stáží (Španělsko, Irsko), což
podporuje rozvoj jejich odborných i jazykových kompetencí. Příležitostí ke zlepšení
je rozšíření přímé podpory nadaných žáků prostřednictvím diferenciace učiva v běžné výuce.
Škola sleduje a vyhodnocuje uplatnitelnost svých absolventů v terciárním vzdělávání nebo
v praxi. Snaží se s nimi udržovat neformální kontakty i prostřednictvím některých akcí
(absolventský pohár v sálové kopané). Většina z nich pokračuje ve studiu na vysokých
školách převážně technického směru (v posledních letech cca 70 – 80 %). Na pracovním
trhu je o absolventy zejména technických oborů střední i vyšší odborné školy velký zájem.
Případnému vysokoškolskému studiu často výrazně konkurují atraktivní pracovní nabídky
zaměstnavatelů.



                                           6/9
                                          Závěry
Vývoj školy
– K datu 1. 7. 2023 změna názvu právnické osoby Střední průmyslová škola a Vyšší
  odborná škola, Liberec, příspěvková organizace (sloučení Střední průmyslové školy
  strojní a elektrotechnické a Vyšší odborné školy, Liberec 1, Masarykova 3, p. o. se Střední
  průmyslovou školou textilní, Liberec, Tyršova 1, p. o.).
– Od školního roku 2023/2024 poskytování vzdělávání na dvou pracovištích – v sídle školy
  a na adrese Tyršova 1, Liberec.
Silné stránky
Střední škola
– Široká síť sociálních partnerů podporující osobnostní a sociální rozvoj žáků a přispívajíc í
  ke zvýšení kvality a atraktivity vzdělávání. (1.5)
– Časté a efektivní využívání mobilních telefonů žáků mj. jako informačního zdroje
  ve výuce. (4.1)
– Systematická podpora rozvoje zájmů a nadání žáků prostřednictvím široké nabídky
  kroužků a jejich zapojení do odborných přehlídek, soutěží či předmětových olympiád .
  (5.1)
– Vedení žáků k tvorbě odborných              prací využitelných     v reálném     výrobním
  a podnikatelském prostředí. (5.1)
– V celorepublikovém srovnání vysoká úspěšnost žáků školy ve společné části maturitní
  zkoušky. (5.2)
– Dlouhodobě relativně nízká míra průměrné absence žáků ve vzdělávání. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
Střední škola
– Nízká aktivita žáků a chybějící zpětná vazba v části sledovaných hodin teoretického
  vzdělávání. (4.2)
Vyšší odborná škola
– I přes vysokou míru uplatnitelnosti absolventů na trhu práce přetrvávající nízký zájem
  uchazečů o studium ve vyšší odborné škole. (1.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Systematicky podporovat nadané žáky i ve výuce teoretických předmětů napříč všemi
  vzdělávacími oblastmi prostřednictvím diferencované výuky.
– Podporovat vzájemnou inspiraci pedagogických pracovníků prostřednictvím náslechů
  a hospitací, a to především v oblasti aktivizace žáků a inovativních výukových metod.
– V závěrech vyučovacích hodin důsledněji pracovat s časem, využívat sebereflexe žáků
  ve vztahu k naplnění vzdělávacího cíle.


                                             7/9
                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 15 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1. Výpisy z rejstříku škol a školských zařízení https://rejstriky.msmt.cz (střední škola,
    vyšší odborná škola), ke dni 3. 3. 2025
 2. Koncepce rozvoje SPŠ a VOŠ, Liberec, říjen 2024
 3. Povolení výjimky o navýšení počtu žáků ve třídách ve školním roce 2024/2025
 4. Organizační řád, školní rok 2024/2025
 5. Plán dalšího vzdělávání pedagogických pracovníků, školní rok 2024/2015
 6. Zápisy z jednání předmětových komisí, školní rok 2024/2025
 7. Hospitační záznamy z provedené hospitační činnosti, školní rok 2024/2025
 8. Souhrnná dokumentace k výchovnému poradenství a prevenci rizikového chování žáků,
    vedená ve školním roce 2024/2025
 9. Smlouvy o zajištění odborné praxe žáků, školní rok 2024/2025 (vzorek)
10. Souhrnná dokumentace k hodnocení bezpečnosti a ochrany zdraví žáků a studentů,
    vedená k datu inspekční činnosti
11. Další dokumentace podle § 28 školského zákona vedená a platná ve školním roce
    2024/2025
12. Webové stránky školy www.prumyslovkaliberec.cz


                                        Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




                                           8/9
Složení inspekčního týmu a datum vyhotovení inspekční zprávy

Mgr. Jitka Šafaříková, školní inspektorka, vedoucí inspekčního týmu
Mgr. Romana Jůnová, školní inspektorka
Mgr. Sylva Kyselová, Ph.D., MBA, školní inspektorka
Mgr. Jiří Machačný, školní inspektor
7. 4. 2025




                                           9/9
