                                  Česká školní inspekce
                                 Středočeský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIS-1644/24-S
                                       Sp. zn. ČŠIS-S-246/24-S


Název                               Střední odborné učiliště, Hluboš 178
Sídlo                               262 22 Hluboš 178
E-mail                              souhlubos@souhlubos.cz
IČO                                 00 069 647
Identifikátor                       600 007 880
Právní forma                        příspěvková organizace
Zastupující                         Mgr. Drahomír Krbec
Zřizovatel                          Středočeský kraj
Místo inspekční činnosti            262 22 Hluboš 178
Inspekční činnost na místě          25. 3. 2024 − 27. 3. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání podle přísluš nýc h
školních vzdělávacích programů, naplňování školního vzdělávacího programu a jeho
souladu s právními předpisy a rámcovým vzdělávacím programem podle § 174 odst. 2 písm.
b) a c) zákona č. 561/2004 Sb., ve znění pozdějších předpisů, zejména se zaměřením na
neúspěšnost ve společné části maturitní zkoušky (dále „MZ“) v letech 2022 a 2023.


                                         Charakteristika
Střední odborné učiliště, Hluboš 178 (dále „škola“) vykonává činnost střední školy, domova
mládeže, školní jídelny a školní jídelny-výdejny.
K termínu inspekční činnosti se ve škole vzdělávalo 393 žáků, z toho 169 žáků v oborech
středního vzdělání s MZ 64-41-L/51 Podnikání (58 žáků ve tříleté dálkové formě vzdělává ní,
nástavbové studium), 69-41-L/01Kosmetické služby (65 žáků v denní formě) a 33-41-L/01
Operátor dřevařské a nábytkářské výroby (46 žáků v denní formě). Ostatní žáci se vzděláva jí
v oborech středního vzdělání s výučním listem 33-56-H/01 Truhlář, 36-64-H/01 Tesař, 23-
68-H/01 Mechanik opravář motorových vozidel, 41-55-H/01 Opravář zemědělských strojů
a 69-51-H/01 Kadeřník. V oborech středního vzdělání s MZ se vzdělávalo osm žáků
se speciálními vzdělávacími potřebami a tři žáci s odlišným mateřským jazykem.


                         Hodnocení podmínek vzdělávání
Koncepce rozvoje školy na období 2023–2024 je zaměřena na všechny oblasti souvisejíc í
s výchovně vzdělávací činností a s provozem školy. Vedení školy se neúspěšností žáků
v maturitních oborech koncepčně nezabývalo, komplexní analýza výsledků společné části
MZ v jednotlivých předmětech provedena nebyla.
Na základě doporučení České školní inspekce přijal ředitel školy od školního roku
2022/2023 dílčí opatření ke zvýšení úspěšnosti žáků při ukončování studia. Ve 3. ročníku
byla posílena výuka českého jazyka a literatury o jednu hodinu, ve 4. ročníku byl
v jednohodinové dotaci do učebních plánů zařazen povinně volitelný předmět seminář
z českého jazyka a literatury. V prvním ročníku jsou předměty český jazyk a literatura
a matematika vyučovány v půlených třídách. K posílení hodinové dotace českého jazyka
a literatury a matematiky došlo rovněž v dálkovém studiu v oboru vzdělání Podnikání.
Omezena byla výuka cizích jazyků ve vícehodinových blocích. Ve spolupráci s učiteli
předmětů společné části MZ byla přijata i další opatření, např. podpora domácí přípravy,
důraz na práci s materiály ke společné části MZ. Účinnost opatření přijatých ve školním roce
2022/2023 a případný vliv na zlepšení výsledků bude možné vyhodnotit v delším časovém
horizontu.
Hospitační činnost vedení školy zaměřená na efektivitu vzdělávání v předmětech společné
části MZ byla ve školním roce 2022/2023 a 2023/2024 do data inspekční činnosti
nedostatečná. Dle doložených zápisů proběhla pouze jedna hospitace v anglickém jazyce
a jedna v českém jazyce a literatuře, v matematice nebyla realizována žádná hospitace.
Relevantnost hodnocení žáků jednotlivými vyučujícími a dosaženou úroveň požadovaných
výstupů stanovených školními vzdělávacími programy v průběhu vzdělávání vedení školy
neověřuje. Nemá zavedeny mechanismy, které by škole umožňovaly získat objektivní
informace o úrovni dosažených vědomostí a dovedností žáků (vlastní srovnávací testy,
externí testování) v celém průběhu jejich vzdělávání.
Jednou z příčin opakované vysoké míry neúspěšnosti ve sledovaném období jsou nízké
nároky na uchazeče v rámci přijímacího řízení. Kritéria pro přijetí ke vzdělávání do
maturitních oborů škola ve sledovaném období od předchozí inspekční činnosti nezměnila.
Vzhledem k přetrvávajícím slabým výsledkům, které žáci maturitních oborů dosahují
v průběhu i při ukončování vzdělávání, je zřejmé, že škola nedokáže jejich nízký studijní
potenciál v průběhu dalšího vzdělávání kompenzovat. Uvedený způsob přijímání uchazečů
nevytváří předpoklady pro dosahování optimální úspěšnosti v průběhu a při ukončování
vzdělávání.
Výuka předmětů společné části MZ byla v předmětech český jazyk a literatura a matematika
plně zajištěna odborně kvalifikovanými pedagogickými pracovníky s příslušnou předmětnou
specializací. Výuka anglického jazyka je zabezpečena dvěma vyučujícími s dobrými
jazykovými znalostmi, ale zatím bez absolvování příslušného studia k získání odborné
kvalifikace. Další vzdělávání pedagogických pracovníků sice probíhá na základě ředitelem



                                            2/8
nastaveného plánu, avšak směřuje zejména do oblastí doplňování odborné kvalifikace nebo
zajištění organizace MZ.
Materiální podmínky umožňují realizovat obory vzdělání s MZ. V průběhu inspekce bylo
ověřeno, že škola disponuje dostatkem jazykových příruček, slovníků a dalších materiálů
(cizojazyčné časopisy, beletrie), učebny jsou vybaveny odpovídajícími digitálními
technologiemi s přístupem na internet a do sítě školy. Ve sledovaných hodinách ale byly
didaktická technika a další pomůcky využity minimálně.


                         Hodnocení průběhu vzdělávání
Společným rysem hospitovaných hodin předmětů český jazyk a literatura, anglický jazyk
a matematika v denní a dálkové formě vzdělávání byla výrazná aktivita učitele. Vzdělávac í
cíle vycházely většinou z učebních osnov školních vzdělávacích programů s důrazem na
očekávaných znalostí vzhledem k MZ. Všichni žáci plnili stejné úkoly, učitelům se
nediferencovali náročnost podle jejich individuálních vzdělávacích potřeb. Naplnění
vzdělávacích cílů zpravidla nebylo zhodnoceno učitelem ani žáky, zpětná vazba k učení žáků
nebyla dostatečně účinná. Závěry vyučovacích hodin nebyly většinou didakticky využity ke
zhodnocení práce žáků, k jednoduchému vzájemnému hodnocení nebo sebehodnocení podle
předem známých kritérií, často chyběla zpětná vazba o splnění stanoveného vzdělávac ího
cíle.
V hospitovaných hodinách českého jazyka a literatury a semináře z českého jazyka
a literatury převažovala frontální výuka, výklad či vysvětlování s řízeným rozhovorem
a mírou aktivní spoluúčasti žáků. Účelné využití skupinové práce či práce ve dvojicích
nebylo ve sledovaných hodinách zaznamenáno. Komunikace probíhala převážně v interakci
učitel - žák. Malá pozornost byla věnována cílenému rozvoji verbálního projevu žáků
v souvislosti s aktivním používáním odborné terminologie a schopností logické
argumentace. Vyučující se často spokojil s jednoslovnou nebo jen částečnou odpovědí. Při
opakování vedeném zpravidla formou řízeného rozhovoru vykazovali žáci většinou
průměrné až podprůměrné znalosti. Někteří neprojevovali o výuku zájem a zapojovali se jen
na přímou výzvu učitele. K podpoře názornosti, práce s informacemi a kritického myšle ní
nebyla využita didaktická technika ani další pomůcky (pravidla českého pravopisu,
výkladový slovník aj.). Ve dvou hodinách ve 4. ročníku byl sledován nácvik strategií pro
úspěšné zvládnutí didaktického testu společné části MZ. Simulovány byly podmínky
zkoušky, časový rozsah i způsob hodnocení. Následný rozbor chyb včetně odůvodnění
probíhal zcela v režii učitele, nebyla účelně využita práce s chybou.
Ve výuce anglického jazyka učitelky preferovaly frontální výuku a řízený rozhovor.
Interaktivní řečové dovednosti žáků nebyly dostatečně podporovány vytvářením
komunikačních situací a zařazováním vhodných kooperativních forem práce. Žáci
si především rozšiřovali slovní zásobu a upevňovali znalosti základních gramatických jevů.
Efektivita vzdělávání byla ve většině hodin podporována využitím didaktické techniky
a aplikací v MS Teams (didaktická hra). Žáci prokazovali rozdílnou úroveň získanýc h
řečových dovedností a znalostí, výuka nebyla diferenciována. Nácvik čtení s porozuměním
formou vyhledávání informací v cizojazyčných textech byl zaznamenán jen ojediněle,
v žádné ze sledovaných hodin nebyl zařazen poslech s porozuměním. Pouze ojediněle byl
vytvářen prostor pro delší samostatný mluvený či písemný projev žáků. Žáci v dálkové
formě vzdělávání vykazovali nízkou míru komunikativních dovedností, s obtížemi se
projevovali nejen v delších souvislých projevech.



                                           3/8
Charakteristickým znakem zhlédnutých hodin matematiky byla klidná a vstřícná pracovní
atmosféra. V úvodu hodiny učitelka sdělila žákům její téma, vzdělávací cíl většinou vyplynul
v průběhu výuky. Vyučující se snažila zapojovat žáky do výuky prostřednictvím jejich
samostatné práce, před jejím zadáním však nezařazovala společné řešení typových příkladů,
čímž se výuka stávala málo efektivní. Většina žáků si bez dopomoci vyučující nedokázala
se samostatným řešením úloh poradit. Mnozí žáci nebyli motivováni k aktivnímu zapojení
do hodiny a spoléhali na individuální podporu vyučující. Nebyli vedeni k matematické mu
vyjadřování a aktivní komunikaci při odůvodňování řešení. Žáci měli k dispozici pracovní
listy, pomůcky povolené u MZ a sbírky maturitních úloh a didaktických testů, které vyučujíc í
vytvořila pro podporu domácí i školní přípravy žáků na konání didaktických testů společné
části MZ a které se žáky všech ročníků sdílí v rámci komunikační platformy. Digitá lní
technika byla ve sledovaných hodinách účelně využita vyučující pro podporu názornosti
(simulace závislosti průběhu funkce na jejích parametrech, znění testových úloh). Vyučujíc í
upozorňovala na možné chyby při řešení jednotlivých příkladů didaktických testů a na
strategie řešení. Do výuky nebyly zařazeny kooperativní metody (skupinová práce nebo
práce ve dvojicích) rozvíjející sociální kompetence žáků.


                          Hodnocení výsledků vzdělávání
Hodnocení výsledků vzdělávání žáků v předmětech společné části MZ probíhá podle
pravidel uvedených ve školním řádu. Učitelé využívají k hodnocení žáků písemné a ústní
zkoušení, v závěrečných ročnících i výsledky z cvičných didaktických testů společné části
MZ.
Sjednocujícím kritériem pro hodnocení žáků je maximální hranice absence 30 % v předmětu
za klasifikační období. I díky této podmínce a jejímu využívání učiteli se škole daří snižovat
absenci žáků. Ve sledovaném období došlo vzhledem ke zjištěním uvedeným při poslední
inspekční činnosti k poklesu počtu zameškaných hodin na žáka. V 1. pololetí školního roku
2021/2022 byla průměrná absence na žáka v oborech s MZ v denní formě vzdělávání 163
hodin, v roce 2022/2023 to bylo 94 hodin, v 2. pololetí uvedených školních roků činila
absence 149 resp. 100 hodin. Neomluvená absence byla nízká, podíleli se na ní jen
jednotlivci. Další podmínkou pro hodnocení žáka za klasifikační období je získání alespoň
60 % podkladů pro hodnocení z počtu všech možných a hodnocení všech předepsaných
kontrolních prací. Pro žáky dálkového studia jsou minimem pro hodnocení dvě známky za
klasifikační období. Další kritéria si stanovuje každý učitel dle svého uvážení (např. váhy
známek, rozložení jednotlivých klasifikačních stupňů podle úspěšnosti řešení úkolu).
Z analýzy průběžných výsledků žáků provedené Českou školní inspekcí plyne, že se škole
nedaří snižovat podíl neprospívajících žáků. Na konci školního roku 2021/2022 v oborech
v denní formě vzdělávání prospělo s vyznamenáním 6,2 % žáků, 82,7 % žáků prospělo
a 11,1 % žáků neprospělo. Průměrný prospěch se v jednotlivých třídách pohyboval
v rozmezí 2,2 – 2,5, a to i ve školním roce 2022/2023, kdy s vyznamenáním prospělo 3,4 %
žáků, prospělo 87,4 % a neprospělo 9,2 % žáků.
Žáci dálkového studia vykazovali ve sledovaném období výsledky vzdělávání výrazně horší.
Ve školním roce 2021/2022 neprospělo 29,4 % žáků, kdy průměrný prospěch se pohyboval
mezi 2,8 – 3,3. Ve školním roce 2022/2023 se počet neprospívajících zvýšil na 32,7 % žáků.
Na neúspěšnosti ve studiu se největší měrou podílely výsledky žáků 1. ročníku, kdy jejich
průměrný prospěch dosáhl 4,0 (63,6 % žáků neprospělo). Ve zbývajících ročnících byl
průměrný prospěch 2,8 a 2,9.



                                             4/8
Škola opakovaně dlouhodobě vykazuje vysokou neúspěšnost žáků ve společné části MZ.
V nástavbovém studiu v dálkové formě vzdělávání Podnikání hrubá neúspěšnost (podíl
žáků, kteří zkoušku nekonali nebo ji nevykonali úspěšně a žáků, kteří byli ke zkoušce
přihlášeni) ve společné části MZ v letech 2022 a 2023 byla 47,8 % (11 žáků z 23
přihlášených) a 42,9 % (6 žáků ze 14 přihlášených), přičemž hrubou neúspěšnost z téměř
jedné poloviny (rok 2022) a jedné třetiny (rok 2023) tvoří žáci, kteří byli k MZ přihláše ni,
ale zkoušku nekonali. Hrubá neúspěšnost školy v tomto oboru byla vždy vyšší než průměrná
hrubá neúspěšnost ve srovnatelné skupině oborů vzdělání v ČR, která činila 37,2 % v roce
2022 a 29,9 % v roce 2023.
Žáci oboru vzdělání Operátor dřevařské a nábytkářské výroby maturovali ve sledovaném
období v roce 2022. Oproti výsledkům zjištěným při poslední inspekční činnosti, kdy všichni
žáci oboru vykonali společnou část MZ úspěšně, byla hrubá neúspěšnost školy 30 % (3 žáci
z 10 přihlášených, všichni zkoušku konali), zatímco ve srovnatelné skupině oborů vzdělání
v ČR byla průměrná hrubá neúspěšnost 17,1 %.
Žáci oboru vzdělání Kosmetické služby nadále vykazují slabé výsledky u MZ. Hrubá
neúspěšnost ve společné části MZ v letech 2022 a 2023 byla 62,5 % (5 žáků z 8 přihlášenýc h,
z toho 1 žák zkoušku nekonal) a 50,0 % (6 žáků ze 12 přihlášených, všichni zkoušku konali),
což bylo po oba roky výrazně více než ve srovnatelné skupině oborů vzdělání v ČR, kde
hrubá neúspěšnost činila 21,2 % v roce 2022 a 17 % v roce 2023. Neúspěšnost školy v tomto
oboru se tak od poslední inspekční činnosti ještě zvýšila.
V roce 2022 se na neúspěšnosti ve společné části MZ největší měrou podílela hrubá
neúspěšnost při konání didaktického testu z českého jazyka a literatury ve všech oborech
vzdělání s MZ (Podnikání 39,1 %, Operátor dřevařské a nábytkářské výroby 30,0 %,
Kosmetické služby 37,5 %). V roce 2023 byla nejvyšší hrubá neúspěšnost při konání
didaktického testu z matematiky (Podnikání 42,9 %, Kosmetické služby 66,7 %).
Při porovnání podrobných výsledků vzdělávání žáků maturitních tříd ve školním roce
2022/2023 dosahovaných v průběhu jejich vzdělávání a při ukončování MZ bylo zjištěno,
že od poslední inspekční činnosti u některých maturantů přetrvává disproporce mezi jejich
dobrými výsledky v maturitních předmětech společné části MZ dosahovaných v průběhu
vzdělávání a neúspěšností při jeho ukončování. V průběhu studia byli žáci hodnoceni jen
výjimečně známkou dostatečný, na konci školního roku 2022/2023 byli většinou hodno ceni
známkou dobrý, případně chvalitebný.
Škola má zpracovanou strategii předcházení školní neúspěšnosti, ve sledovaném období
nebyla však školou v některých oblastech dostatečně uplatňována. Žákovi ohroženému
školní neúspěšností, který je již v 1. pololetí školního roku hodnocen známkou nedostatečný
nebo je hodnocen známkou dostatečný a jeho vyučující vyhodnotí další vývoj jeho výkonů
jako rizikový, má škola podle zmíněné strategie nabídnout podpůrný plán. Ve sledovaném
období nebyl u žáků maturitních oborů žádný podpůrný plán realizován. Škola tak žákům
ohroženým školním neúspěchem neposkytla dostatečnou podporu směřující ke zlepšení
jejich výsledků vzdělávání vedoucích k zakončení studia úspěšným vykonáním všech
zkoušek společné části MZ.




                                            5/8
                                         Závěry
Vývoj školy
– Přetrvává vysoká neúspěšnost školy ve společné části maturitní zkoušky a vysoký podíl
  žáků nástavbového studia, kteří studium úspěšně nedokončí složením maturitní zkoušky.
– Přijatá opatření k odstranění nedostatků zjištěných při předešlé inspekční činnosti nebyla
  účinná.
– Snížil se počet zameškaných hodin žáků ve výuce.
– Nadále přetrvává přijímání uchazečů bez odpovídajících studijních předpokladů.
Slabé stránky (oblasti ke zlepšení)
– Koncepce rozvoje školy nereflektuje neúspěšnost žáků v maturitních oborech, vlastní
  realistickou analýzu příčin neúspěšnosti u maturitních zkoušek škola neprovádí. (1.1)
– Hospitační činnost vedení školy s ohledem na kvalitu poskytovaného vzdělávání žáků
  a jejich výsledků v průběhu a při ukončování vzdělávání maturitní zkouškou není
  efektivní. Metodické vedení pedagogických pracovníků je formální, nepřispívá ke
  zlepšení kvality poskytovaného vzdělávání. (2.1)
– Vyučující předmětů společné části maturitní zkoušky neabsolvovali žádné další
  vzdělávání pedagogických pracovníků zaměřené na využívání efektivních forem a metod
  vzdělávání. (3.5)
– Ve většině hodin předmětů společné části maturitní zkoušky převažovala neefektivní
  frontální výuka s dominantní rolí učitele vedoucí k pasivitě žáků. Učitelé nepodporovali
  obsahově náročnější komunikaci žáků, v hodinách nebyly rozvíjeny jejich komunikativní
  dovednosti. (4.2)
– Učitelé v hospitovaných hodinách předmětů společné části maturitní zkoušky nevedli
  žáky cíleně k sebehodnocení a vzájemnému hodnocení. Sledovaná výuka byla jen
  ojediněle diferenciovaná, většinou žáci plnili stejné úkoly. (4.3)
– Vedení školy v dostatečné míře nesleduje a nevyhodnocuje účinnost přijatých opatření
  pro zlepšení výsledků vzdělávání žáků u maturitní zkoušky. (5.1)
– Průběžné hodnocení výsledků vzdělávání žáků v předmětech společné části maturitní
  zkoušky nekorespondují s úrovní požadovanou pro úspěšné vykonání společné části
  maturitní zkoušky. (5.2)
– Nastavená opatření ve strategii předcházení školní neúspěšnosti v maturitních oborech
  nejsou realizována v dostatečné míře, přetrvává formální přístup k vyhodnoco vá ní
  realizovaných opatření. (5.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Realizovaná opatření ke zlepšení průběžných i závěrečných výsledků vzdělávání žáků
  zapracovat do koncepčních záměrů rozvoje školy.
– Zkvalitnit pedagogické vedení školy, přijímat, monitorovat a vyhodnocovat účinnost
  opatření ke zlepšení výsledků vzdělávání, zaměřit kontrolní a hospitační činnost
  na realizaci přijatých opatření.



                                            6/8
– Využívat závěry hodin pro shrnutí probraného učiva a k vyhodnocení naplnění
  stanovených cílů s aktivním zapojením žáků.
– Poskytovat žákům formativní zpětnou vazbu a vést je k hodnocení své práce nebo práce
  spolužáků.
– Podporovat aktivitu žáků využitím pestrých a účinnějších organizačních forem ve výuce
  (názorně-demonstrační metody, práce ve dvojicích, skupinové kooperativní aktivity aj.),
  snižovat podíl frontální výuky.
– Zavést kontrolní mechanismy (např. vstupní nebo srovnávací testy) za účelem získávání
  objektivních informací o úrovni dosahovaných výsledků vzdělávání a pokroku každého
  žáka.
– Nastavit a důsledně uplatňovat objektivní kritéria pro hodnocení výsledků vzdělává ní
  žáků.
– Analyzovat a vyhodnocovat výsledky žáků v průběhu vzdělávání a při jeho ukončování,
  přijímat účinná opatření pro jejich zlepšení.
– Důsledně naplňovat strategii předcházení školní neúspěšnosti pro jednotlivé předměty
  společné části maturitní zkoušky, vyhodnocovat účinnost přijímaných opatření a případně
  je včas modifikovat.
– Do maturitních oborů přijímat uchazeče s odpovídajícími předpoklady pro vzdělávání.
– Ukončit nabídku oboru vzdělání 64-41-L/51 Podnikání a podat návrh na jeho výmaz
  z rejstříku škol a školských zařízení z důvodu nízké efektivity poskytovaného vzdělává ní.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Koncepční záměr rozvoje školy 2023–2024
 2.   Přehledy prospěchu žáků maturitních oborů ve školních letech 2021/2022
      a 2022/2023 v průběhu a při ukončování vzdělávání (výpis ze školní matriky)
 3.   Kritéria přijímacího řízení a výsledkové listiny 1. kola přijímacího řízení do 1. ročníku
      pro školní roky 2021/2022, 2022/2023 a 2023/2024
 4.   Záznamy z pedagogických rad vedené ve školních letech 2022/2023 a 2023/2024
 5.   Záznamy z jednání předmětové komise všeobecně vzdělávacích předmětů vedené
      ve školním roce 2023/2024
 6.   Personální dokumentace učitelů předmětů společné části maturitní zkoušky, plán
      dalšího vzdělávání pedagogických pracovníků na školní roky 2022/2023 a 2023/2024
 7.   Evidence žáků (školní matrika), stav k termínu inspekční činnosti (vzorek)


                                             7/8
 8.   Školní řád střední školy platný k termínu inspekční činnosti
 9.   Školní vzdělávací programy oborů vzdělání 69-41-L/01Kosmetické služby, 33-41-
      L/01 Operátor dřevařské a nábytkářské výroby a 64-41-L/51 Podnikání platné
      k termínu inspekční činnosti
10.   Rozvrhy vyučovacích hodin platné k termínu inspekční činnosti
11.   Třídní knihy vedené ve školním roce 2022/2023 k termínu inspekční činnosti (vzorek)
12.   Výroční zpráva o činnosti školy za školní rok 2022/2023
13.   Dokumentace ke kontrolní a hospitační činnosti vedení školy, školní roky 2021/2022
      a 2022/2023
14.   Strategie předcházení školní neúspěšnosti platná k termínu inspekční činnosti
15.   Opatření ředitele školy ke zlepšení výsledků vzdělávání žáků v oborech vzdělání
      s maturitní zkouškou (společná část), ze dne 25. 4. 2022, 30. 8. 2022, 31. 8. 2023
16.   Inspekční zpráva čj. ČŠIS-1776/21-S


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo š kolském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Eva Vachatová, školní inspektorka, vedoucí inspekčního týmu
 Mgr. Lenka Marková, školní inspektorka
29. 4. 2024




                                          8/8
