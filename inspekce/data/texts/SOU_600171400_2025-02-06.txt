CSI0X00DC5GL




                               Česká školní inspekce
                                Zlínský inspektorát
                        Zarámí 88, P. O. Box 125, 760 01 Zlín
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIZ-121/25-Z
                                        Sp. zn. ČŠIZ-S-22/25 Z


Název                               Integrovaná střední škola Valašské Meziříčí
Sídlo                               Palackého 239/49, 757 01 Valašské Meziříčí
E-mail                              posta@isscopvm.cz
IČO                                 00 851 574
Identifikátor                       600 171 400
Právní forma                        příspěvková organizace
Zastupující                         Mgr. Petr Pavlůsek
Zřizovatel                          Zlínský kraj
Místo inspekční činnosti            Palackého 239, Valašské Meziříčí
Inspekční činnost na místě          6. 2. - 7. 2. 2025 a 11. 2. - 12. 2. 2025

Inspekční činnost byla zahájena doručením pověření k inspekční činnosti.

                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou podle
§ 174 odst. 2 písm. a), b) a c) zákona č. 561/2004 Sb., o předškolním, základním, středním,
vyšším, odborném a jiném vzdělávání (školský zákon), ve znění pozdějších předpisů,
za období od poslední inspekční činnosti.

                                         Charakteristika
Integrovaná střední škola Valašské Meziříčí (dále jen „škola“) je vzdělávací instituce, která
vykonává činnost střední školy, domova mládeže a školní jídelny. Nabízí širokou škálu
studijních a učebních oborů v denní formě vzdělávání. Poskytuje vzdělává ní
ve třech čtyřletých oborech vzdělání s maturitní zkouškou Mechanik elektrotechnik 26-41-
L/01, Chemik operátor 28-42-L/01, Mechanik strojů a zařízení 23-44-L/01, v jednom oboru
vzdělání nástavbového studia Podnikání 64-41-L/51 a v sedmi oborech vzdělání ukončených
závěrečnou zkouškou Elektrikář 26-51-H/01, Kuchař-číšník 65-51-H/01, Pekař 29-53-H/01,
Cukrář 29-54-H/01, Řezník-uzenář 29-56-H/01, Nástrojař 23-52-H/01 a Obráběč kovů 23-
56-H/01. Ve školním roce 2024/2025 bylo ke dni inspekční činnosti ve škole vzdělává no
ve 22 třídách 463 žáků. Škola rovněž podporuje žáky se speciálními vzdělávac ími
potřebami, přičemž k danému datu evidovala 84 žáků s přiznanými podpůrnými opatřeními
1. až 3. stupně, 32 žáků s odlišným mateřským jazykem a 3 žáci byli vzdělávání podle
individuálních vzdělávacích plánů. Škola je držitelem certifikátu Responsible care
a certifikátu Asociace kuchařů a cukrářů ČR.

                         Hodnocení podmínek vzdělávání
Škola má jasně formulovanou vizi rozvoje, která je zpracována v Koncepci rozvoje na
období 2020–2026. Dokument je přehledný, strukturovaný a zaměřený na klíčové oblasti
vzdělávání, přičemž stanovené cíle jsou konkrétní, srozumitelné a odpovídají zásadám
moderního vzdělávání. Tyto cíle efektivně podporují přípravu žáků na další vzdělává ní
i praxi. Na strategickou koncepci navazují konkrétní a smysluplné kroky, které škola
realizuje důsledně a systematicky. Vedení školy využívá vhodné evaluační mechanismy, jež
umožňují efektivní vyhodnocení dosaženého pokroku. Významným pozitivem je také
kvalitní komunikace vedení školy s pedagogy, kteří se s koncepcí ztotožňují a aktivně se
podílejí na jejím naplňování. Škola rovněž klade důraz na spolupráci s rodiči. Strategické
záměry jsou pravidelně prezentovány během úvodních třídních schůzek i při dalších
příležitostech. Stanovené cíle se škole daří dlouhodobě a úspěšně naplňovat, a to především
ve výrazném zkvalitnění materiálních podmínek, kdy jejich využívání efektivně podporuje
vzdělávání, v účelném zapojení do projektů, ve smysluplném doplňování pedagogického
sboru i ve zlepšených výsledcích při ukončování vzdělávání žáků v jednotlivých učebních
oborech vzdělání. V souladu s dlouhodobou vizí školy se podařilo vytvořit moderní učebnu
robotiky a školní kavárnu, které výrazně přispívají k rozvoji vzdělávání a praktických
dovedností žáků. Učebna robotiky poskytuje zázemí pro žáky se zaměřením na strojírenství,
automatizaci, elektrotechniku a IT. Výuka zde klade důraz na programování, znalost
moderních technologií a schopnost řešit složité technické výzvy. Kromě odborných
dovedností si žáci osvojují také kritické myšlení, samostatnost a odpovědnost, což jim
otevírá dveře nejen do praxe, ale i k dalšímu studiu na vyšších odborných a vysokýc h
školách. Školní kavárna propojuje teoretickou výuku s praxí a umožňuje žákům oborů
cukrář, pekař i řezník získávat cenné zkušenosti v reálném provozu. Tento prostor podporuje
jejich odborný i osobnostní růst, rozvíjí jejich kreativitu, týmovou spolupráci a smysl pro
odpovědnost. Zároveň přispívá k příjemné atmosféře školy, která inspiruje žáky k dalšímu
profesnímu i osobnímu rozvoji.
Školní vzdělávací programy (ŠVP) jsou pravidelně aktualizovány tak, aby reflektova ly
aktuální potřeby školy a podněty sociálních partnerů, jako jsou firmy spolupracující se
školou. Tento přístup zvyšuje praktické využití znalostí a dovedností žáků a usnadňuje jejich
přechod na trh práce či do dalšího vzdělávání.
Vedení školy aktivně uplatňuje systematický a funkční přístup k řízení. Organizace činností
školy je nastavena tak, aby efektivně podporovala naplňování stanovených vzdělávacích cílů
a reagovala na podněty pedagogů a dalších aktérů vzdělávání. Klíčovým nástrojem pro
zajištění kvality řízení jsou pravidelné porady vedení a předmětových komisí, které
přispívají k systematickému monitorování a vyhodnocování činnosti školy. Vedení školy
klade velký důraz na hospitační činnost, která je zaměřena na cílené sledování kvality výuky.
Závěry z hospitací jsou efektivně využívány k dalšímu zkvalitňování vzdělávacího procesu.
Nicméně je kladen menší důraz na využívání různých metod a forem, které by vedly žáky
k aktivnímu přístupu při výuce a diferenciaci zadávaných úloh. Vedení školy klade rovněž



                                            2/8
důraz na práci předmětových komisí a aktivně podporuje jejich činnost. Ve spolupráci
s předsedy komisí jsou každoročně stanovovány dílčí cíle, které jsou v souladu
s dlouhodobým plánem rozvoje školy. Tyto cíle se promítají nejen do výuky, ale i do aktivit
podporujících osobnostní rozvoj žáků. Komunikace se zákonnými zástupci a rodiči zletilýc h
žáků je funkční. Škola využívá třídních schůzek a webového informačního systému
ke sdílení informací a podpoře spolupráce, což posiluje vazby mezi školou a rodinami žáků.
Tento přístup přispívá k vytváření podpůrného a partnerského prostředí.
Složení pedagogického sboru umožňuje škole efektivně naplňovat záměry a cíle školních
vzdělávacích programů. Výchovně vzdělávací činnost byla zajištěna dostatečným počtem
kvalifikovaných pedagogických pracovníků. Profesní rozvoj učitelů je podporován
prostřednictvím dalšího vzdělávání, do kterého se pravidelně zapojují všichni členové sboru.
Plán dalšího vzdělávání byl cíleně zaměřen převážně na rozvoj odborných znalostí a
dovedností, čímž odpovídal nejen potřebám školy, ale také profesním a osobnostním
požadavkům pedagogů. Avšak další vzdělávání pedagogů se v menší míře zaměřuje na
metody a formy výuky, které by využívaly diferenciaci učiva, především při výběru z úloh
odlišné kognitivní náročnosti a účelné využívání různých metod a forem výuky. Formy
aktivního sdílení informací a zkušeností mezi pedagogy jsou využívány, a to nejen
prostřednictvím vzájemných náslechů, ale také sdílením informací napříč předmětovými
komisemi.
Poradenské služby ve škole efektivně zajišťoval čtyřčlenný tým, který tvořily výchovná
poradkyně, metodička prevence, kariérová poradkyně a koordinátorka pro inkluzi,
spolupracující s externí psycholožkou. Tento tým úzce kooperoval s vedením školy, třídními
učiteli, dalšími pedagogickými pracovníky a školskými poradenskými zařízeními. Jejich
kompetence byly jasně definovány a funkčně rozděleny. Školní poradenské pracoviště
poskytovalo systematickou a účinnou podporu žákům i jejich zákonným zástupcům při
řešení vzdělávacích a výchovných obtíží. Zároveň nabízelo pedagogům kvalitní metodickou
pomoc při práci se žáky se speciálními vzdělávacími potřebami. Škola pravidelně prováděla
dotazníková šetření zaměřená na well-being žáků, čímž získávala cenné podklady pro
zlepšování školního prostředí. Projevy rizikového chování žáků byly systematick y
monitorovány a škola průběžně realizovala vhodné preventivní aktivity, které pomáhaly
eliminovat sociálně patologické jevy a přispívaly k bezpečnému a podnětnému školnímu
klimatu.
Zapojením do projektové činnosti škola získává finanční prostředky, které systematick y
a efektivně využívá ke zlepšování podmínek pro vzdělávání žáků. Materiálně-technické
zázemí školy je na vysoké úrovni. Průběžné doplňování učebních pomůcek a modernizace
přístrojového vybavení v odborných učebnách a laboratořích výrazně přispěly ke zkvalitně ní
výuky odborných předmětů.
Škola měla účinně nastavený systém pro zajištění bezpečnosti a ochrany zdraví žáků.
Pravidelně jim byly poskytovány informace o možných rizicích jak ve školním prostředí, tak
při aktivitách organizovaných mimo školu. V rámci praktického vyučování byli žáci
vybaveni vhodnými osobními ochrannými pracovními prostředky.
Školní jídelna zajišťuje kvalitní stravování, které přirozeně doplňuje vzdělávání a podporuje
výchovu ke zdravému životnímu stylu. Možnost výběru ze dvou až tří jídel rozvíjí
samostatnost žáků při rozhodování o zdravé výživě. Pro ubytované žáky je navíc k dispozic i
celodenní stravování.
Škola úzce spolupracuje s významnými podniky v regionu, přičemž dlouhodobé partnerství
se smluvními pracovišti umožňuje žákům absolvovat praktické vyučování v reálném
pracovním prostředí. Tato zkušenost výrazně přispívá k rozvoji jejich odborných


                                            3/8
kompetencí, seznamuje je s nejmodernějšími technologiemi a různorodostí pracovního
prostředí. Kromě toho škola aktivně spolupracuje s úřady práce, Městským úřadem ve
Valašském Meziříčí a Krajským úřadem Zlínského kraje. Je také zastoupena v Krajském
centru dalšího profesního vzdělávání a Centru uznávání a celoživotního učení Zlínské ho
kraje, o. p. s. Významnou součástí školního života je environmentální výchova. Zapojením
do projektu KEV, v němž škola aktivně působí, přináší nový pohled na ekologii, která je
nedílnou součástí učebních dokumentů všech studijních oborů.

                          Hodnocení průběhu vzdělávání
Ve většině sledovaných hodin matematiky probíhala frontálně vedená výuka založená na
výkladu učitele doplněného řízeným rozhovorem se žáky, pouze minimálně byly využity
aktivizující metody a formy, chyběly metody a formy podněcující motivaci žáků. Znalosti
žáků prvního ročníku nástavbového studia byly velmi slabé, u maturitních oborů bylo
rozsáhlé opisování zápisů neefektivní. Naopak u žáků oborů Cukrář a Pekař vhodně zvolené
metody podporovaly aktivní zapojení a schopnost komentovat řešení. Ve fyzice bylo
promyšlené využití didaktické techniky, skupinové práce a mezipředmětových vztahů, což
účinně rozvíjelo matematickou, přírodovědnou a sociální gramotnost i práci s textem.
V chemii se kladl důraz na přesné používání odborné terminologie. V ekologii však chyběly
účelné metody a aktivizační prvky podporující osobnostní rozvoj žáků.
Výuka občanské nauky měla rozdílnou úroveň, v některých hodinách byly metody efektivní
a žáci se aktivně zapojovali, jinde převažoval rozvláčný výklad s opisováním z prezentace,
což snižovalo jejich motivaci a rozvoj kritického myšlení. Podobné rozdíly byly i v českém
jazyce. Zatímco žáci čtyřletého studia pracovali aktivně s myšlenkovou mapou a tvořili
zajímavá vypravování, žáci nástavbového studia pouze pasivně zapisovali nové infor mace
bez možnosti hlubšího pochopení. Výuka dějepisu v nástavbovém studiu probíhala formou
odborné přednášky bez aktivního zapojení žáků. Aktivní přístup žáků v hodinách základů
přírodních věd byl podpořen vhodně zvolenými metodami, které navazovaly na jejich
dosavadní znalosti a dále je rozvíjely. K efektivnímu opakování a upevnění učiva přispěly
interaktivní hry a práce s chybou, která pomáhala k lepšímu porozumění. Význa mným
prvkem bylo propojení teorie s odbornou praxí, na které byli žáci systematicky vedeni.
Dokázali uvádět konkrétní příklady z reálného i profesního života. Průběžná zpětná vazba
jim poskytovala užitečné informace o jejich pokroku v učení.
Výuka tělesné výchovy byla vedena aktivně s důrazem na dosažení vzdělávacích cílů.
Promyšlený výběr metod a úloh umožnil aktivní zapojení většiny žáků, což pozitivně
ovlivnilo jejich motivaci, zlepšení fyzické kondice a rozvoj dovedností. Poskytovaná zpětná
vazba byla přínosná, podporovala žáky v jejich rozvoji a pomáhala jim lépe porozumět svým
pokrokům i oblastem, které bylo potřeba zlepšit.
Výuka anglického a německého jazyka probíhala v přátelské pracovní atmosféře a byla
převážně vedena v cílovém jazyce, s případným využitím češtiny. Kombinovala frontální
formu výuku se samostatnou prací, aktivitami ve dvojicích a skupinách. Důraz byl kladen
na rozvoj komunikačních dovedností a jazykové gramotnosti, žáci dostávali průběžnou
zpětnou vazbu. Digitální technologie byly využívány méně, ale vždy účelně. Slabinou výuky
byla chybějící úvodní motivace a absence závěrečného shrnutí.
Ve výuce cukrářských technologií byli žáci systematicky motivováni k dosažení
vzdělávacích cílů. Učitel efektivně propojoval teorii s praxí, žáci diskutovali, vyhledá va li
nové poznatky a pracovali s digitální technikou. V předmětu stolničení byly vhodně zvoleny
výukové metody kombinující teorii s praktickou ukázkou přípravy a servisu kávy. Žáci
aktivně propojovali znalosti s praxí, diskutovali a spolupracovali v přátelské atmosféře, což


                                             4/8
vedlo k úspěšnému splnění cílů výuky. Výuka kuchařských technologií byla zaměřena na
opakování a přípravu na závěrečné zkoušky. Vyučující podporovala aktivitu žáků, kteří
spolupracovali, využívali různé informační zdroje a hodnotili výsledky. Tyto prvky
pozitivně ovlivnily kvalitu výuky.
Výuka odborných předmětů se zaměřením na chemii byla dobře promyšlená z hlediska
organizace i obsahu učiva. K průběžné motivaci žáků efektivně přispívalo využití jejich
dosavadních znalostí a zkušeností. Zvolené metody a formy práce, spolu s didaktickou
technikou a důsledným upevňováním učiva, pozitivně ovlivňovaly kvalitu výuky. Žáci byli
systematicky vedeni k logickému myšlení, schopnosti jasně formulovat své myšlenk y
a přesnému používání odborné terminologie. Výuka jim poskytovala dostatek prostoru pro
komunikaci, práce s chybou byla využita konstruktivně a aktivní procvičování podporovalo
rozvoj jejich kritického myšlení. Ve výuce odborného předmětu chod firmy u nástavbového
studia bylo efektivně propojeno teoretické znalosti s praktickými zkušenostmi žáků. Jasně
stanovené cíle, upevnění klíčových pojmů a postupné kroky při řešení úkolů pomáhaly
žákům úspěšně zpracovat praktické příklady. Žáci dokázali analyzovat a syntetizo vat
ekonomické operace, srovnávat, uspořádat a třídit výsledky. Při řešení úkolů využí va li
znalosti z ekonomie a účetnictví, pracovali s IT technologiemi a virtuálním úložiš tě m.
Průběžná zpětná vazba a závěrečné formativní hodnocení pomáhaly nejen s přípravou na
maturitní zkoušku, ale i s rozvojem odborných dovedností. V hodinách strojírensk ýc h
a elektrotechnických předmětů byly převážně dodržovány pedagogicko-didaktické zásady.
Struktura výuky a formulace vzdělávacích cílů nebyly vždy jasně stanoveny, využití metod
pro rozvoj profesních kompetencí bylo omezené. Shrnutí učiva a závěrečné zhodnocení
často chyběly. Aktivita žáků se lišila, v některých hodinách byla omezena na zápis učiva
nebo opisování z tabule, bez výraznějšího rozdílu mezi učňovskými a maturitními obory.
Výuka probíhala převážně frontální metodou s využitím didaktické technik y, avšak s různou
efektivitou.
Odborný výcvik v oborech pekař, řezník, cukrář a kuchař – číšník probíhal v moderně
vybavených školních pracovištích, která odpovídají reálné praxi. Výuka systematick y
navazovala na teoretické znalosti a podporovala rozvoj profesních dovedností, samostatnost
a zodpovědnost žáků. Důraz byl kladen na hygienické normy, bezpečnost práce a dodržování
systému HACCP. Žáci oboru kuchař – číšník získávali praktické zkušenosti v provozu školní
kavárny a jídelny, kde připravovali pokrmy pro školní i veřejné strávníky. Žáci oborů cukrář,
řezník a pekař se podíleli na výrobě uzenářských, cukrářských a pekařských produktů
určených k prodeji. Odborný výcvik podporoval tvořivost žáků a jejich spolupráci. Učitelé
poskytovali individuální zpětnou vazbu a vytvářeli podnětné prostředí s přiměřenými
nároky, což přispívalo k vysoké kvalitě výuky. Odborný výcvik strojírensk ýc h
a elektrotechnických oborů rovněž probíhal v moderně vybavených školních pracovištíc h,
která odpovídají reálné praxi, kde se žáci systematicky rozvíjeli v klíčových profesních
kompetencích. Výuka byla zaměřena na praktické dovednosti, včetně ručního obrábění
kovů, práce na strojích a programování 3D tisku. Organizační formy a metody výuky byly
vhodně voleny a efektivně se střídaly. Učitelé odborného výcviku dbali na kvalitu práce
žáků, poskytovali zpětnou vazbu, opravovali chyby a názorně ukazovali správné pracovní
postupy, včetně manipulace s nářadím a měřidly. Hodnocení výkonů žáků probíhalo na
základě předem stanovených kritérií. Dodržování zásad BOZ bylo zajištěno, výuka byla
pečlivě připravena a organizačně dobře zvládnuta. Odborný výcvik je vybaven moderními
technologiemi, jako je robotika a 3D tisk, což společně s úzkou spoluprací s firma mi
významně přispívá k odborné způsobilosti žáků dané odbornosti a připravuje je na profesní
praxi.




                                            5/8
                          Hodnocení výsledků vzdělávání
Výsledky vzdělávání žáků byly pravidelně projednávány na jednáních pedagogické rady a
předmětových komisí. Vedení školy připravuje podrobnou analýzu s kvalitními
vypovídajícími hodnotami, které jsou následně efektivně využívány k nastavení opatření pro
zlepšení vzdělávacích výsledků jednotlivých žáků. Sdílený elektronický informační systém
umožňuje systematické sledování úspěšnosti žáků během celého školního roku. Zákonní
zástupci byli pravidelně informováni o prospěchu svých dětí prostřednictvím třídníc h
schůzek a webového informačního systému. Výsledky vzdělávání žáků vykazovaly stabilní
úroveň během posledních tří let, přičemž u většiny žáků nedocházelo k výrazným výkyvům
ve vzdělávacích výsledcích. Škola systematicky identifikuje individuální potřeby žáků, kteří
vyžadují podpůrná opatření, a účinně aplikuje strategii, která těmto potřebám odpovídá.
Žáci, kteří potřebovali podporu, měli možnost využívat konzultací s jednotlivými
vyučujícími. Dále byla poskytována adekvátní individuální péče žákům se speciálními
vzdělávacími potřebami prostřednictvím pedagogických intervencí, při jejichž nastavování
škola účelně spolupracovala se školskými poradenskými zařízeními.
Celkové výsledky maturitní zkoušky se lišily mezi jednotlivými skupinami oborů vzdělání.
V nástavbovém studiu oboru podnikání došlo k výraznému zlepšení – zatímco v letech
2021/2022 a 2022/2023 byly výsledky pod celorepublikovým průměrem, ve školním roce
2023/2024 uspěli všichni žáci. Naopak u technických oborů zůstává úspěšnost maturitníc h
zkoušek dlouhodobě pod celorepublikovým průměrem. Přestože ve sledovaném období
z celkových 114 žáků konajících maturitní zkoušku neuspělo 18 žáků. Celkové výsledky
jednotných závěrečných zkoušek ve stejném období byly na velmi dobré úrovni – ze 210
žáků jich neprospělo pouze 5. Žáci školy byli ve školních letech 2022/2023 rovněž zapojeni
do externího testování v oblasti moderních dějin a čtenářské gramotnosti a jejich výsledky
dosahovaly slabého hodnocení. Vedení školy pravidelně sledovalo maturitní výsledky
i výsledky testování, provádělo jejich analýzu a vyhodnocování. Na základě těchto analýz
škola průběžně přijímala a realizovala opatření k dalšímu zlepšení výsledků žáků. Škola
rovněž pečlivě monitorovala úspěšnost svých absolventů v dalším vzdělávání i profesním
životě, a organizovala s nimi setkání, která měla za cíl motivovat současné žáky k přípravě
na profesní dráhu nebo k dalšímu vzdělávání.
Škola se systematicky věnovala žákům ohroženým školním neúspěchem a přijímala vhodná
opatření ke zlepšení jejich vzdělávacích výsledků. K jejich podpoře přispívaly konzultač ní
hodiny jednotlivých pedagogů, které žáci využívali individuálně. Žákům se speciálními
vzdělávacími potřebami byla poskytována cílená individuální pomoc formou pedagogické
intervence a podpůrných opatření, jejichž účinnost byla pravidelně sledována
a vyhodnocována. Školní poradenské pracoviště ve spolupráci s externí psycholožkou se
intenzivně zaměřovalo na prevenci společensky nežádoucích jevů, podporu pozitivníc h
vztahů mezi žáky a pedagogy a vytváření příznivého klimatu ve třídách s důrazem na duševní
a emocionální pohodu žáků. Účelná spolupráce školního poradenského pracoviště
s pedagogy usnadňovala začleňování žáků s odlišným mateřským jazykem do kolektivu.
V oblasti kariérového poradenství škola aktivně spolupracovala s odborníky z praxe
a absolventy, kteří se podíleli na besedách a projektových dnech zaměřených na profesní
uplatnění žáků.
Škola prokazuje dobrou úroveň podpory žáků v oblasti soutěžní činnosti. Aktivně vytváří
podmínky pro jejich zapojení do různorodých soutěží a poskytuje jim potřebnou podporu při
přípravě. Žáci pravidelně dosahují výrazných úspěchů na krajské, celostátní i mezinárod ní
úrovni, což svědčí o kvalitní přípravě a motivaci ze strany školy. Nejvýznamnějš íc h



                                            6/8
výsledků dosahují především v oblastech gastronomie, strojírenství a elektrotechnicky, čímž
škola potvrzuje svou odbornost a důraz na rozvoj klíčových dovedností pro budoucnost.

                                         Závěry
Vývoj školy
– Změna názvu školy.
– Aktivní využívání externí psycholožky.
– Získání dalších finančních zdrojů na zkvalitnění materiálních podmínek pro odborné
  vzdělávání, domova mládeže, tělocvičny a zvýšení technických i užitných parametrů
  využívaných prostor.
Silné stránky
– Škola má jasně formulovanou a realistickou strategii rozvoje, která stanovuje vize, cíle,
  priority a konkrétní kroky v souladu se zásadami profesního vzdělávání a uplatněním
  absolventů v praxi i občanském životě. (1.1)
– Škola dlouhodobě motivuje žáky k účasti na přehlídkách, projektech a soutěžích, přičemž
  zohledňuje jejich individuální předpoklady. Dosahované výsledky pravidelně
  vyhodnocuje a oceňuje. (5.3)
– Škola systematicky rozvíjí sociální kompetence žáků prostřednictvím výchovných a
  vzdělávacích strategií, jako jsou školní akce, individuální pohovory i dotazníková šetření
  zaměřená na well-being žáků. Tyto aktivity podporují pozitivní školní klima a otevřenou
  komunikaci. (6.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Formy a metody výuky nejsou vždy voleny tak, aby odpovídaly stanoveným výukovým
  cílům a podporovaly aktivitu žáků. (4.2)
– V rámci diferenciace nebyly žákům ve vyučovacích hodinách teoretické výuky nabízeny
  aktivity umožňující dosahování náročnějších, ale i jednodušších cílů. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz

Příklady inspirativní praxe
Moderní učebna robotiky připravuje žáky technických oborů na profesní výzvy, kdy je
kladen důraz na dovednosti v programování, znalost moderních technologií a schopnost
efektivně řešit složité technické výzvy. Kromě těchto technických kompetencí žáci také
rozvíjejí kritické myšlení, samostatnost a odpovědnost. Školní kavárna efektivně propojuje
teorii s praxí, klade důraz na praktickou výuku, motivuje žáky k rozvoji odborných i
osobních dovedností a vede je k zodpovědnosti. Tento prostor zároveň podporuje týmovou
spolupráci, praktické vzdělávání a kreativitu, čímž přispívá k vytváření pozitivní školní
atmosféry.

Doporučení pro zlepšení činnosti školy




                                            7/8
– Při plánování dalšího vzdělávání pedagogických pracovníků se zaměřit i na metody a
  formy, které by podporovaly aktivitu žáků a diferencovaly výuku. V rámci hospitační
  činnosti se na tyto metody a formy rovněž zaměřit.

                                 Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).

           Seznam dokladů, o které se inspekční zjištění opírají
 1.   Koncepce dalšího rozvoje školy na období 2020-2026.
 2.   Dokumentace školy podle § 28 odst. 1 školského zákona ve školním roce 2022/2023,
      2023/2024, 2024/2025 k datu inspekce.
 3.   Dokumentace k výchovnému poradenství a prevenci ve školním roce 2023/2024
      a 2024/2025 k datu inspekce.
 4.   Dokumentace k hodnocení finančních a materiálních podmínek, ke školnímu
      stravování a k zajištění podmínek bezpečnosti a zdraví žáků ve školním roce
      2023/2024, 2024/2025 k datu inspekce.
                                      Poučení
Podle § 174 odst. 11 školského zákona může řediteli školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.
Složení inspekčního týmu a datum vyhotovení inspekční zprávy

 Mgr. Radovan Zicháček, školní inspektor, vedoucí inspekčního týmu
 Věra Změlíková, odborník na gastronomii
 Ing. Miroslav Školoudík, odborník na strojírenství
 Bc. Jana Mazáková, kontrolní pracovnice
 Mgr. Zuzana Tydlačková, školní inspektorka
 Ing. Zuzana Mücková, školní inspektorka
 Mgr. Jana Zámečníková, školní inspektorka
 4.3.2025




                                         8/8
