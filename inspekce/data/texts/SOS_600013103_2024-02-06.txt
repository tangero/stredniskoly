CSI0X00C20MT




                               Česká školní inspekce
                               Pardubický inspektorát
                         Sukova třída 1556, 530 02 Pardubice
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIE-55/24-E
                                        Sp. zn. ČŠIE-S-5/24-E


Název                               Střední škola podnikání Vysoké Mýto, s.r.o.
Sídlo                               Gen. Závady 118, 566 01 Vysoké Mýto
E-mail                              chladkova@sspo.cz
IČO                                 25 266 195
Identifikátor                       600 013 103
Právní forma                        společnost s r.o.
Zastupující                         Ing. Jitka Chládková
Zřizovatel                          PaedDr. Karel Kostka, MBA, Ph.D.
Místo inspekční činnosti            Gen. Závady 118, Vysoké Mýto
Inspekční činnost na místě          6. až 8. 2. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Předmětem inspekční činnosti vykonávané podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů, bylo zjišťování a hodnocení podmínek,
průběhu a výsledků vzdělávání včetně hodnocení naplňování školních vzdělávac íc h
programů.


                                         Charakteristika
Střední škola podnikání Vysoké Mýto, s.r.o. (dále škola) vykonává činnost střední školy.
Od poslední inspekční činnosti došlo k navýšení počtu žáků. Obor vzdělání 63-41-M/01
Ekonomika a podnikání s délkou vzdělávání čtyři roky je vyučován ve čtyřech třídách
(118 zapsaných žáků k 30. 9. 2023), nejvyšší povolený počet žáků školy je zcela naplněn
a neumožňuje další navýšení podle zájmu uchazečů. Od poslední inspekční činnosti bylo
ukončeno vzdělávání podle Školního vzdělávacího programu Ekonomika a podnikání
s jazykově právním zaměřením. Aktuálně byla výuka vedena podle rámcového vzdělávac ího
programu 63-41-M/01 Ekonomika a podnikání s profilací školního vzdělávacího programu
na Anglický jazyk pro odbornou praxi nebo na Internetové podnikání.
K datu zahájení inspekční činnosti bylo ve škole vedeno pět žáků se speciálními
vzdělávacími potřebami, z toho dva byli vzděláváni podle individuálního vzdělávac ího
plánu. Značná část žáků školy dojíždí (často i ze vzdálenějšího okolí).


                         Hodnocení podmínek vzdělávání
Ředitelka školy pokračuje v naplňování nastaveného koncepčního směru, jehož cílem je
budování střední školy rodinného charakteru poskytující kvalitní vzdělávání postavené
na dobrých vztazích mezi učiteli, žáky i partnery školy. Přínosem je jednotné směrování
vzdělávacího procesu k profesní přípravě žáků formou realizace fiktivní firmy a podpora
kvalitní výuky cizích jazyků (včetně třetího cizího jazyka např. formou nepovinné ho
předmětu nebo kroužku). Absolvent školy je např. připraven zvládnout komunikaci v cizím
jazyce, vytvořit a spravovat vlastní internetový obchod. Hospitační činnost vedení školy je
funkční, zaměřena byla např. na podporu učitelů s kratší praxí nebo výuku vybraných
předmětů na základě zpětnovazebních zjišťování. Zjištění byla konkrétní, doporučení
a opatření smysluplná a metodicky podnětná. Ředitelka získává systematicky průběžnou
zpětnou vazbu o spokojenosti žáků i učitelů, přínosem pro její objektivitu hodnocení je
skutečnost, že učí ve všech třídách a zná problémy žáků. Obdobně pracují se zpětnou vazbou
od žáků i učitelé nebo výchovný poradce.
Výuku ke dni inspekční činnosti zajišťovalo 17 pedagogických pracovníků. Většina má
potřebné pedagogické vzdělání nebo si ho doplňuje. Jsou mezi nimi odborníci z praxe,
vyučující odborných předmětů využívající aktuální vlastní zkušenosti. Vzhledem k menší
velikosti školy a uplatnění jejich specializace někteří učitelé pracují na zkrácený úvazek.
Učitelé prohlubují své znalosti prostřednictvím vzdělávacích aktivit zejména na základě
vlastního zájmu.
Materiální podmínky školy umožňují plnění realizovaného školního vzdělávac ího
programu. Vzhledem k vyššímu stáří budovy a skutečnosti, že škola je v objektu v nájmu,
jsou možnosti rozvoje v této oblasti omezeny. Běžné učebny jsou vybaveny základní
didaktickou technikou. Výuku podporovaly materiály připravované vyučujícími (např.
pracovní listy, prezentace) nebo učebnice. V učebnách pro skupinovou výuku předmětů je
využívána podpora digitálními technologiemi (elektronická komunikace, interneto vý
obchod, internetový marketing), žákům jsou k dispozici počítače s potřebným softwarem,
chrombooky pro posílení práce s informacemi, brýle pro virtuální realitu, k fotografo vá ní
„produktový stůl“, buňka na fotografování a přisvětlovací zdroje.
Atmosféra ve škole je vstřícná a podporující, díky menší velikosti školy se všichni dobře
znají, a to zjednodušuje práci školnímu výchovnému poradci a metodikovi prevence v jedné
osobě. Specializační studium sice nemá, tato skutečnost ale nijak negativně neovlivňuje
kvalitu jeho práce a služeb, které poskytuje. Ve spolupráci s vyučujícími vyhodnoc uje
individuální vzdělávací plány, vyhledává případné nedostatky a upravuje plány podle potřeb
žáků. Zajišťuje akce a přednášky pro žáky, některé škola realizuje vlastními silami, další
ve spolupráci s různými partnery (ACET, OSPOD, Policie ČR apod.). V rámci práce
s třídními kolektivy dobře fungují adaptační kurzy na začátku prvního ročníku. Na konci
prvního ročníku probíhá sportovně-turistický kurz v Itálii, který je součásti vzdělává ní


                                           2/7
v předmětu osobnostní trénink a výstupy z kurzu jsou součástí hodnocení předmětu.
Ve třetím ročníku probíhá vodácký a lyžařský kurz. Všechny tyto akce podporují spolupráci
a pozitivní atmosféru v třídních kolektivech. Ve škole také funguje studentská rada, která se
pravidelně schází a poskytuje vedení školy připomínky a podněty k chodu školy a jejímu
posouvání.


                          Hodnocení průběhu vzdělávání
Zpracovaný obsah obou zaměření školního vzdělávacího programu podporuje tvůrčí
pedagogickou práci v rámci jeho osnov. Pro atmosféru vzdělávání je přínosem, že vyučovac í
hodiny nejsou ohraničeny zvoněním, naopak částečným omezením pro wellbeing učitelů
i žáků je jen minimální čas přestávek (většina přestávek v délce 5 minut).
Společným znakem výuky bylo příjemné vystupování vyučujících, ukázněnost žáků, kteří
nevyrušovali a většinou se soustředili na probíraná témata. Atmosféra v hodinách byla
zpravidla podporující, nebyla zaznamenána žádná komunikační bariéra mezi učiteli a žáky.
Ti plnili zadané postupy, bez obav pokládali učitelům doplňující dotazy k průběhu výuky,
nebáli se vyjádřit postoj nebo přiznat neznalost. Obsah vyučovacích hodin měli učitelé dobře
rozplánovaný. Pro některé rozdíly v pedagogických přístupech učitelů byla důvodem jejich
menší profesní zkušenost, případně to, že v některých případech neměli s kým konzulto vat
didaktiku výuky, protože daný předmět učí ve škole pouze oni (např. matematika). Učitelé
v úvodu nejčastěji uváděli téma probíraného učiva nebo obsah vyučovací hodiny. Pouze
v části hodin byl stanoven a ujasněn vzdělávací cíl zaměřený na žáky (např. co by se žáci
měli v hodině naučit, resp. jaký pokrok u žáků svým působením chtějí dosáhnout), což by
bylo přínosné např. pro další vedení činností. Výuka byla převážně vedená frontální formou,
učitelé zařazovali smysluplně vedený řízený rozhovor s důrazem na principy uvažování žáků
a snahu o jejich zapojení do případné diskuze. Ve výuce cizích jazyků často žáci pracovali
ve dvojicích, kdy rozvíjeli komunikační jazykové dovednosti. V případě německého jazyka
byla zaznamenána snaha vést výuku ve vyučovaném jazyce, doporučením je ověřovat
znalost slovní zásoby zejména v jednoduchých větách a ustálených slovních spojeních.
Příznivým zjištěním byla velmi dobrá úroveň komunikační dovednosti žáků v cizích
jazycích. Hospitovaná výuka matematiky ukázala, že využití kooperativních aktivit
s využitím vhodné míry samostatné práce žáků v hodině má účelný dopad na rozvoj jejich
matematických dovedností, a to zejména proto, že žáci mohou využít efektivně tzv. „měkké
dovednosti“ (např. spolupráci se spolužáky, komunikaci vedoucí ke kritickému myšle ní,
reflexi učení potřeby, nebo motivaci k učení zažitím úspěchu). Diferenciace obtížnosti
zadávaných úloh vzhledem ke studijním předpokladům žáků využívána nebyla, všichni se
učili všechno a stejným tempem, což omezovalo podporu jak pomalejších, tak i nadaných
žáků. Individuální dopomoc jednotlivým žákům byla v hodinách obvyklá, ale s velmi různou
úspěšností, což souviselo s mírou zkušeností daných učitelů. Doporučením je častější
hospitační činnost vedení školy i s ohledem na skutečnost, že didaktické i metodické
zkušenosti ředitelky a jejího zástupce umožní u méně zkušených učitelů účelnou podporu
profesního rozvoje.
Didaktickou techniku učitelé používali na promítání interaktivních učebnic, videí
i prezentací, zápisy do sešitů nebyly většinou vyžadovány. Poskytované prezentace a další
doplňující studijní materiály mají žáci ve sdíleném prostředí MS Teams, což je pozitive m
pro systematickou podporu výuky. Zaznamenáno bylo také účelné využití digitálníc h
technologií žáky ve výuce, zejména mobilních telefonů, a to často k aktivnímu vyhledá vá ní
informací, žáci využívají aplikaci Kahoot a další. V závěrech některých hodin se vyučujíc í
cíleně snažili zjistit, co se žáci naučili. Ne vždy byly dotazy dobře volené, což souviselo


                                            3/7
s neujasněním vstupních cílů a nedostatečnou dovedností získat efektivní zpětnou vazbu.
Příležitostí je častější zařazování formativního hodnocení, které by např. v závěru hodin
reflektovalo naplnění stanoveného cíle a učitelé by následně konkretizovali např. co žák
zvládl (umí, ovládá) a co ještě nemá dostatečně upevněno a bude třeba se na to zaměřit
při plánování dalšího postupu. Práce se stanovením cílů a jejich efektivním vyhodnocením
by měla být jednou z náplní cílené zpětnovazební hospitační činnosti a dalšího vzdělává ní
učitelů.
Pozitivem v přípravě žáků je také oblast odborného vzdělávání. Ověření naplňování jeho
deklarovaných cílů se systematicky soustřeďuje do podpory výsledků fiktivní firmy
a směřuje k nezávislému ověření formou prezentace fiktivní firmy na přehlídkách. Ve výuce
odborných předmětů převládají aktivity žáků v rámci samostatné práce na počítačích
(elektronická komunikace, účetní praxe, internetový obchod) anebo práce s pracovními listy
(účetnictví, ekonomika, psychologie zákazníka). Zařazovány byly aktivizační metody výuky
(např. doplňování frontální výuky řízenou diskusí učitele se žáky, samostatnou a skupinovo u
prací žáků, zajímavé herní metody, využití mobilů nebo rozcvička před psaním všemi deseti
prsty). Učitelé stanovovali cíl hodiny a dařilo se jim ho dosáhnout, dosažení bylo většinou
vyhodnoceno i žáky. Výuka probíraného učiva byla věcně správná. Celkově je výuka
odborných předmětů ve škole velmi přínosná.


                          Hodnocení výsledků vzdělávání
Školní vzdělávací program má v obou verzích inovativní zaměření, které je pro následné
uplatnění žáků přínosné a zajímavé.
Celkové ročníkové i maturitní výsledky žáků jsou dobré, míra neúspěšnosti je nízká.
Ve školním roce 2022/2023 ze 115 žáků 16 absolvovalo ročník s vyznamenáním (14 %),
pouze dva žáci neprospěli. U maturitních zkoušek z celkového počtu 27 žáků ve školním
roce 2022/2023 neuspěli i po podzimním termínu tři žáci, naopak pět žáků absolvovalo
maturitní zkoušku s vyznamenáním. Škola výsledky žáků sleduje, vyhodnoc uje,
zaznamenány nebyly žádné negativní tendence ani v případě horšího prospěchu žáků
v některých předmětech (matematika, právo, další cizí jazyk). Hodnocení odpovídá různému
studijnímu potenciálu žáků, příležitostí je více se zaměřit v některých předmětech na metody
výuky a zvážit rozsah obsahu jejich výuky (např. matematika). Pozitivním zjištěním je velmi
nízká fluktuace žáků, jejich příchody nebo odchody v průběhu školního roku jsou spíše
výjimečné. O zájmu žáků o studium ve škole svědčí vysoká míra naplněnosti tříd, resp. plné
využití kapacity školy. Nebyly uděleny snížené známky z chování ani ředitelské důtky,
nemusela se scházet výchovná komise, což souvisí s dobrou úrovní prevence negativního
chování žáků. Škola klade důraz na osobnostní rozvoj žáků, je patrná sounáležitost učitelů
i žáků se školou. Naplňování vize školy i deklarovaných cílů pro výuku jednotlivýc h
předmětů je zřejmé.
Rozsah témat výuky matematiky byl pro všechny žáky nastaven také na rozšiřující učivo,
které je ale reálně využitelné pouze nadanými žáky v případě, že budou volit rozšiřujíc í
matematiku ve společné části maturitní zkoušky. Doporučením je omezit obsah těchto
rozšiřujících témat ve výuce a více času věnovat účelnému opakování základních témat
s ohledem na různý učební potenciál žáků. Případně diferencovat výuku ve společných
hodinách posledního ročníku podle zájmu žáků a jejich volby předmětů pro společnou část
maturitní zkoušky.
Škola se úspěšně prezentuje na veřejnosti. Stěžejní je pro podporu vize školy pravidelná
účast na veletrzích fiktivních firem. Škola je aktivní v činnostech spojených s využitím


                                            4/7
projektu fiktivních firem, sama pořádá školní i regionální veletrhy. Pro žáky třetích ročníků
pořádá projektový den s konkrétní firmou, což pozitivně podporuje motivaci žáků k učení
a propojuje účelně školní teorii s reálnou praxí. Žáci skládají zkoušky z cizího jazyka a státní
zkoušky ze psaní na klávesnici, získávají osvědčení o profesní kvalifikaci – specialista
marketingu. Přínosem je využití rodilých mluvčích, široká nabídka cizích jazyků, trénink
průvodcovství v anglickém jazyce pro žáky třetích a čtvrtých ročníků i workshopy odborníků
z praxe.
Významným přínosem pro žáky byla účast v projektu DiscoverEU (Moje cesta do Evropy),
cestování vlakem po Evropě pro žáky se znevýhodněním. Pobyt několika žáků v rámci
odborné praxe v partnerském zařízení v německém Korbachu (partnerské město Vysokého
Mýta) umožňují opakovaně finanční prostředky Česko-německého fondu a podpora města
Vysoké Mýto. Škola se zapojila i do projektu Inovativní škola (s přínosem pro inovativní
vzdělávání žáků, vzdělávání pedagogických pracovníků a školního kariérového poradce),
a do projektu Snížení rizikového chování žáků.


                                           Závěry
Vývoj školy
– navýšení počtu žáků až do naplnění kapacity školy
– zlepšení materiálního vybavení dovybavením didaktické techniky
Silné stránky
– naplňování vize školy i deklarovaných cílů pro výuku jednotlivých předmětů (1.1)
– široká nabídka cizích jazyků a celkově velmi dobrá úroveň výuky v oblasti jazykového
  vzdělávání (1.2)
– vstřícná atmosféra školy a prostředí, přátelský a vstřícný přístup učitelů i projevy chování
  žáků podporují vizi školy rodinného typu (2.2)
– zařazování přínosných vzdělávacích aktivit (včetně výjezdů žáků do zahranič í)
  podporujících všestranný osobnostní a sociální rozvoj žáků (4.4)
– úspěšná práce žáků při vytváření a prezentaci fiktivních firem zřejmá i z vynikajíc íc h
  výsledků ze soutěží fiktivních firem mezi školami; získávání certifikátů a státních
  zkoušek (5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– méně účinné provázání cílů vyučovacích hodiny zaměřených na rozvoj žáka a jejich
  formativní vyhodnocení v závěru hodin, nižší míra diferenciace práce žáků (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Příklady inspirativní praxe
– úspěšná práce žáků při vytváření a prezentaci fiktivních firem, opakovaně vynikajíc í
  výsledky žáků v soutěžích fiktivních firem na úrovni republiky




                                              5/7
Doporučení pro zlepšení činnosti školy
– více zaměřit zpětnovazební činnosti vedení školy ve prospěch rozvoje profesního růstu
  učitelů
– častěji zařazovat diferenciaci učiva v souladu s individuálními možnostmi žáků
– zvážit rozsah zařazování rozšiřujícího učiva všem žákům
– zvážit prodloužení některých přestávek za účelem zlepšení wellbeingu žáků i učitelů
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných podle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Školní vzdělávací program Anglický jazyk pro odbornou praxi platný od 1. 9. 2016,
      aktualizované k 1. 9. 2022
 2.   Školní vzdělávací program Internetové podnikání platný od 1. 9. 2016, aktualizo va né
      k 1. 9. 2022
 3.   Koncepce a rozvoj školy, ze dne 20. 12. 2018
 4.   Školní řád střední školy, školní rok 2023/2024
 5.   Zápisy z jednání pedagogické rady, školní rok 2022/2023 a aktuální (výběr)
 6.   Rozvrhy hodin tříd, školní rok 2023/2024
 7.   Matrika, školní rok 2023/2024
 8.   Třídní knihy, školní rok 2023/2024
 9.   Plán kontrol a hospitací a záznamy z kontrolní činnosti ve školním roce 2022/23
10.   Doklady k zajištění bezpečnosti práce (výběr)
11.   Personální dokumentace k odborné kvalifikaci pedagogických pracovníků (výběr)
12.   Dokumentace výchovného poradenství a školní prevence, školní rok 2023/2024
      (výběr)
13.   Výroční zpráva o činnosti školy, školní rok 2021/2022
14.   Inspekční zpráva čj. ČŠIE-1218/17-E




                                           6/7
                                         Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Jaroslav Loučka, školní inspektor, vedoucí inspekčního týmu
 Bc. Daniela Růžová, kontrolní pracovnice
 Mgr. Hana Řebíčková, školní inspektorka

 Mgr. Martin Valášek, školní inspektor

 Ing. Martin Kovář, odborník na ekonomické vzdělávání

8. 3. 2024




                                           7/7
