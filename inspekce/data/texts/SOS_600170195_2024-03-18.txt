CSI0X00CA070




                                  Česká školní inspekce
                                 Středočeský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIS-1031/24-S
                                       Sp. zn. ČŠIS-S-220/24 S


Název                               Střední odborná škola a Střední odborné učiliště,
                                    Nymburk, V Kolonii 1804
Sídlo                               V Kolonii 1804, 288 02 Nymburk
E-mail                              cop@copnb.cz
IČO                                 14 451 026
Identifikátor                       600 170 195
Právní forma                        příspěvková organizace
Zastupující                         Ing. Jiří Hubálek
Zřizovatel                          Středočeský kraj
Místo inspekční činnosti            V Kolonii 1804, Nymburk
Inspekční činnost na místě          18. − 21. března 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání podle přísluš nýc h
školních vzdělávacích programů (dále „ŠVP“), naplňování ŠVP a jeho souladu s právními
předpisy a rámcovým vzdělávacím programem podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů.


                                         Charakteristika
Příspěvková organizace (dále „škola“) vykonává činnost střední školy, domova mládeže
(dále „DM“) a školní jídelny.
Škola ke 30. září 2023 vzdělávala 598 žáků. Nejvyšší povolený počet žáků je využit ze 75 %.
Vzdělávací nabídka je široká. Ve čtyřletých oborech středního vzdělání s maturitní zkouškou
(dále „MZ“) Elektrotechnika a Ekonomika a podnikání škola evidovala 149 žáků. V devíti
oborech tříletého středního vzdělání s výučním listem Mechanik opravář motorových
vozidel, Elektrikář – silnoproud, Operátor skladování, Opravář zemědělských strojů , Strojní
mechanik, Elektromechanik pro zařízení a přístroje, Stravovací a ubytovací služby,
Potravinářská výroba a Strojírenské práce škola vzdělávala 388 žáků. Zhruba 12 % žáků
nematuritních oborů je zařazeno do tříd zřízených podle § 16 odst. 9 školského zákona.
Ve dvouletých nástavbových oborech (dále „nástavbový obor“) zakončených MZ Provozní
technika, Provozní elektrotechnika a Podnikání škola evidovala celkem 32 žáků
a v jednoleté zkrácené formě oboru Mechanik opravář motorových vozidel a Elektrikář –
silnoproud vzdělávala 29 žáků.
Od předešlé inspekční činnosti (2017) počet žáků výrazně stoupl o cca třetinu. Škola rozšířila
svou vzdělávací nabídku o obor Strojírenské práce a zavedla nové zaměření Management
volného času a sportu oboru Ekonomika a podnikání. Veškeré vzdělávání probíhá v denní
formě, dálkové studium škola již nerealizuje. Vzdělávací nabídka školy odpovídá na
poptávku po kvalifikovaných personálních zdrojích regionu a zároveň umožňuje prostupnos t
vzdělávání. Žáci některých oborů vzdělání jsou ke vzdělávání motivováni stipendii
od zřizovatele.
V DM s nejvyšším povoleným počtem 146 lůžek bylo zapsáno 139 ubytovaných žáků
(naplněnost 95 %) v pěti výchovných skupinách.
K termínu inspekční činnosti se ve škole vzdělávalo 108 žáků se speciálními vzdělávac ími
potřebami (dále „SVP“) s doporučením ze školského poradenského zřízení a 32 žáků
s odlišným mateřským jazykem (dále „OMJ“) a různě velkou jazykovou bariérou.


                         Hodnocení podmínek vzdělávání
Ředitel školy (dále „ředitel“) a jeho zástupci působí ve škole většinou dlouhodobě. Při řízení
postupuje vedení školy i nadále plánovitě v návaznosti na reálnou koncepci. Vyhodnocuje
její naplňování a přijímá opatření ke zlepšení. Škole se daří naplňovat profil absolventa
a rozvíjet spolupráci se sociálními partnery. Výrazně se zlepšily materiální podmínky
vzdělávání pro strojírenské a potravinářské obory vzdělání. Ředitel optimalizoval vzdělávac í
nabídku v souladu s koncepčními záměry Středočeského kraje a s ohledem na uplatnění
absolventů na trhu práce. Škola dobře vytváří příležitosti k získání odborných kompetencí
žákům s rozdílnou úrovní studijních předpokladů. Nedaří se však snížit počty žáků
ohrožených školním neúspěchem.
Systém řízení je i nadále realizován širokým delegováním kompetencí v rámci rozvětvené
organizační struktury, která odpovídá oborové skladbě. Od minulé inspekční činnosti se
zvýšila četnost kontroly pedagogického procesu prováděné vedením školy. Zefektivnila se
organizace výuky omezením exkurzí, které ve větší míře nahradily výukové dny s účastí
odborníka z praxe. Příležitostí ke zlepšení zůstává i nadále vyhodnocování a přijímá ní
opatření v oblasti účinných výukových forem a metod výuky a důsledném získávání zpětné
vazby o dosaženém učebním pokroku žáků. Nižší účinnost kontrolní činnosti se projevila
v oblasti žáků ohrožených školních neúspěšností a při přijímání žáků do vyšších ročníků.
Ve škole aktuálně pracuje pedagogický sbor 82 převážně odborně kvalifikova nýc h
pedagogických pracovníků včetně vychovatelů DM. Od minulého inspekčního hodnocení
vzrostl jejich počet o čtvrtinu. Zároveň se snížil podíl učitelů bez odborné kvalifikace,


                                             2/9
přičemž většina z nich ji doplňuje potřebným studiem. Ředitel prokazatelně usiluje
o zajištění vzdělávání odborně kvalifikovanými pedagogy. Vytváří podmínky pro účelné
další vzdělávání pedagogických pracovníků, které bylo příhodně zaměřené na digitalizac i
a individualizaci výuky. Příležitostí ke zlepšení je účinná aplikace nových poznatků ve
výuce a nadále zaměření na aktivizující metody výuky a její diferenciaci. Mentoring nových
učitelů je převážně účelný. Poradenské služby ve škole dlouhodobě zajišťuje výchovná
poradkyně a zároveň kariérní poradkyně a školní metodik prevence ve spolupráci s vedením
školy a třídními učiteli.
Škola rozvíjí účelné partnerské vztahy s profesními organizacemi a smluvními pracovišti
a zjišťuje tak vhodné podmínky pro praktické vzdělávání a zapojení žáků do oborových
soutěží. Škola cíleně rozvíjí spolupráci s potenciálními uchazeči o vzdělávání ze základníc h
škol. Nechybí potřebná kooperace s obdobně zaměřenou školou v ČR a s partnerskými
školami v zahraničí.
Škola aktivně využívá vícezdrojové financování. Průběžně obnovuje či rekonstruuje
prostory školy, modernizuje vybavení a učební pomůcky včetně digitálních. Vytváří tak
hodnotné materiální podmínky sloužící k efektivnímu naplňování odborného profilu
absolventa. Finanční prostředky byly vhodně využity mj. na doučování žáků, zahranič ní
mobilitu žáků a učitelů.
Prostory pro výuku a vybavení jsou vyhodnocovány z hlediska bezpečnosti, realizo va ná
opatření byla účelná, míru úrazovosti žáků se daří snižovat. S ohledem na obor vzdělání jsou
žákům poskytovány osobní ochranné pracovní prostředky.


                          Hodnocení průběhu vzdělávání
V hospitované výuce žáci většinou přirozeně respektovali dohodnutá pravidla chová ní.
Sledované činnosti byly v souladu se ŠVP. Vyučující správně využívali znalosti a zkušenosti
žáků a výrazně propojovali učivo s reálnými situacemi. V části výuky odborného výcviku
individualizovaný přístup k žákům zvyšoval jeho efektivitu. V některých hodinách
odborných předmětů a praktického vyučování vedených učiteli bez pedagogického vzdělání
byla zaznamenána méně účinná práci ve skupině či nižší podpora názornosti. Ve většině
sledované výuky chyběl diferencovaný přístup učitelů zohledňující rozdílné dovednosti
žáků. Učitelé jen minimálně vedli žáky k práci s informačními zdroji. Většinou jim
předkládali hotové poznatky. Žáci obvykle neměli možnost výběru z různě obtížných úkolů.
Pro řešení úkolů učitelé žákům poskytovali dostatek času. Z forem výuky převládal většinou
účelný frontální výklad, kooperativní formy byly ale zastoupeny v nízké míře. Od minulé ho
inspekčního hodnocení přetrvává omezené uplatňování metod aktivního učení či kritického
myšlení a jen ojedinělé zhodnocení vyučovací hodiny se zapojením žáků. Učitelé tak vždy
nezískali potřebnou zpětnou vazbu o zvládnutí učiva žáky. Podpora postojových cílů byla
patrná jen v desetině sledovaných hodin.
Při výuce českého jazyka a literatury byla patrná systematická podpora čtenářské
gramotnosti, výuka byla oživena videoukázkami z dramatizace literárního díla. Při
žákovských prezentacích učitel vhodně rozvíjel komunikační kompetence žáků, cíleně
zařadil i hodnocení spolužáků podle předem stanovených kritérií. Při činnosti ve skupinách
žáci efektivně diskutovali. Při výuce předmětů společensko-vědní oblasti byla patrná účelná
samostatná či skupinová práce žáků. Výklad nového učiva byl vhodně doplněn digitálními
audio či vizuálními materiály, což dobře podporovalo názornost výuky. V cca polovině
sledovaných hodin cizích jazyků byla výuka efektivní. Učitelé v nich zařadili aktivity
směřující k rozvoji požadovaných řečových dovedností. Náležitě byla využita didaktická


                                            3/9
technika, učitelé střídali odlišné formy a metody výuky a poskytovali zpětnou vazbu účelnou
prací s chybou. Pestrost činností udržovala žáky v aktivitě. V polovině hodin, které byly
zaměřeny převážně na nácvik základní frazeologie, procvičování gramatického učiva ,
kolektivní překlad vět bez ukotvení do reálných situací, byla výuka jednotvárná. To spolu
s nerespektováním individuálního tempa žáků vedlo k jejich ztrátě zájmu o předmět a ve
třetině sledovaných hodin i k jejich nekázni. Žáci v úvodu výuky matematiky efektivně
opakovali probrané učivo. S částečnou dopomocí učitele účinně řešili zadané příklady.
Pracovní listy s nákresem výrobku pomáhaly žákům k představě o využití matematick ýc h
postupů v praxi. Vyučující vedli žáky zdařile k diskusi o možných návrzích řešení. Žáci
dobře reagovali na otázky, aktivně spolupracovali a kontrolovali si své řešení s výsledky
uvedenými na tabuli. Patrná byla zdařilá individualizace výuky při přípravě k MZ. Učitel
s ohledem na možnosti a schopnosti žáků vhodně přizpůsoboval strategii řešení příkladů.
Ve výuce předmětů přírodovědné oblasti bylo patrné systematické a názorné vysvětlo vá ní
učiva, učitelé si průběžným dotazováním ověřovali porozumění učiva žáky. Efektivitu
výuky snižovala absence rozmanitých forem a metod.
Výuka odborných ekonomických předmětů probíhala většinou frontálně, což aktivizo va lo
žáky v menší míře, ke konci výuky žáci ztráceli pozornost. Vyučující vhodně uváděli
praktické příklady uplatnění znalostí v reálných životních situacích. K silným stránkám
předmětu marketing patřila schopnost žáků uceleně samostatně pracovat na zadaném úkolu.
Promyšlené bylo zadání k nácviku na praktickou MZ při tvorbě grafiky reklamníc h
předmětů nebo vytvoření e-shopu a webových stránek. Ke komplexnímu procvičování
a upevňování souvislostí dobře slouží předmět praxe, ve kterém žáci zvyšují rychlost
a přesnost psaní na klávesnici, vyplňují základní účetní a obchodní písemnosti
a zpracovávají příklady v účetním programu. V písemné a ústní komunikaci žáci zručně
využívali výukový program a správně zařazovali relaxační chvilky a protahovací cvičení.
Ve vyučovacích hodinách odborných předmětů technických oborů vytvářeli vyučujíc í
dostatečný prostor pro osvojování učiva v souvislostech a v návaznosti na již získané
vědomosti a dovednosti žáků. Při výkladu nového učiva i při opakování uváděli při
zajímavých činnostech řadu praktických příkladů z reálného života s podporou připravenýc h
prezentací. Důsledně používali odbornou terminologii. Dostatek pomůcek v dobře
vybavených učebnách účinně podporoval názornost výuky. Žáci vhodně využíva li
přenosnou školní digitální techniku. Ve speciálních třídách se výuka odborných předmětů
vyznačovala pozitivní atmosférou. Struktura hodiny, použité metody a formy práce byly
promyšlené a náležitě reflektovaly SVP žáků. Vyučující používali názorné pomůcky, což
žákům usnadnilo pochopení probírané látky. V závěru hodiny všichni žáci zhodnotili průběh
hodiny a míru své participace na výuce, čímž účelně poskytli vyučujícím zpětnou vazbu
o splnění cíle hodiny.
Výuka praktického vyučování technických oborů umožňuje i nadále žákům dobrou profesní
připravenost pro zvolený obor. Sledovaný odborný výcvik byl většinou kvalitně veden
učiteli, kteří jsou odborníci ve svých oblastech, a instruktory na smluvním pracovišti. Žáci
převážně účinně aplikovali poznatky získané v teoretických odborných předmětech, byli
pozitivně motivováni výsledky své práce. Pracovali pod účelným vedením učitelů,
kooperativně či většinou samostatně, někdy i kooperativně, a to dle individuálníc h
dovedností a schopností. Při výuce bylo používáno potřebné vybavení, pomůcky a ruční
nářadí v požadované kvalitě a funkčním stavu. Učitelé měli jednotlivá pracoviště na výuku
řádně připravena. Žákům v případě potřeby individuálně dopomáhali, upozorňovali na
případné chyby a poskytovali instruktáž. Žáci byli seznamováni a následně dobře vedeni
k využívání základních nástrojů, přístrojů, ale i nejmodernějších technologií a postupů.
Učitelé je správně motivovali k používání odborné technologie a k vlastnímu hodnocení.


                                            4/9
Přirozená autorita a partnerský přístup učitelů podporovaly u žáků osvojování potřebných
dovedností. Ve výuce byly účinně dodržovány zásady bezpečnosti práce.
Praktická výuka potravinářských oborů vzdělání se od minulého inspekčního hodnocení
zlepšila. Byla zaměřená na rozvoj pracovních dovedností. Organizačně i materiálně byla
velmi dobře zajištěna. Učitelé přistupovali k žákům se SVP s pochopením pro jejich
individuální potřeby. Zařazení vhodných instruktážních ukázek jednotlivých úkonů
motivovalo žáky k samostatnosti, k dodržování pracovních postupů a hygienick ýc h
a bezpečnostních pravidel. Zdařilá motivace vedla žáky k tomu, že přistupovali k plnění
zadaných úkolů s odpovědností a zájmem.
Vedení DM vychází ze zavedených postupů, které se vychovatelům dlouhodobě osvědčily
a které provozují na základě časových tematických plánů činnosti. Volný čas ubytovanýc h
žáků v DM je využíván pro individuální i skupinové aktivity či pravidelnou přípravu
na vyučování. Vychovatelé se soustřeďují i na jazykovou pomoc žáků s OMJ.


                         Hodnocení výsledků vzdělávání
Škola zjišťuje individuální výsledky vzdělávání žáků obvyklými způsoby (písemné a ústní
zkoušení, hodnocení praktické činnosti). Elektronický informační systém umožňuje
průběžně informovat žáky a jejich zákonné zástupce o průběhu a výsledcích vzdělává ní.
Další informace jsou rodičům pravidelně předávány na třídních schůzkách, případně při
individuálních jednáních. Úspěšnost žáků v průběhu vzdělávání i při jeho ukončování škola
pravidelně sleduje a projednává v pedagogické radě a nově v předmětových komisích, a to
s různou mírou účinnosti.
Celkový prospěch žáků nematuritních oborů je v meziročním srovnání obdobný.
Ve 2. pololetí školního roku 2021/2022 a 2022/2023 průměrně prospělo 90 % žáků, z toho
4 % s vyznamenáním. Celkový prospěchový průměr činil 2,71 resp. 2,69. Od minulé ho
inspekčního hodnocení přetrvává tendence, že minimálně desetina žáků na konci 2. pololetí
neprospěje. V roce 2022/2023 šlo především o žáky prvního ročníku, což svědčí o nízké
účinnosti adaptačních procesů ve škole při přechodu ze základního do středního vzdělává ní.
To dokládají i odchody žáků v průběhu školního roku. Ve školním roce 2021/2022
a 2022/2023 odešla ze školy v průběhu školního roku celkově přibližně desetina žáků ze
stavu na počátku školního roku. Polovinu těchto žáků tvoří žáci prvních ročníků. Slabší
prospěch žáků je patrný především v odborných předmětech.
Průběžné výsledky vzdělávání žáků v maturitních oborech jsou v posledních dvou školních
rocích kolísavé a vykazují rizikové tendence. Čtvrtina žáků na konci školního roku
2021/2022 neprospěla, v následujícím roce to byla pětina žáků. S vyznamenáním prospělo
ve sledovaném období minimum žáků. Vzdělávání předčasně ukončila průměrně desetina
žáků. Problémovými předměty byly opakovaně matematika, český jazyk a literatura či
fyzika a některé odborné předměty. V každé třídě v obou školních letech byla naprostá
většina žáků ohrožena školní neúspěšností (žák je klasifikován jednou nebo více
dostatečnými), v některých třídách to byli všichni žáci.
Při ukončování vzdělávání MZ vykazují nejslabší výsledky v posledních dvou školních
letech 2021/2022 a 2022/2023 nástavbové obory. Celková hrubá neúspěšnost (podíl žáků
nekonajících nebo u MZ neúspěšných ve vztahu k žákům k MZ přihlášeným) školy v oboru
Podnikání činila 62,5 % po oba roky, v oboru Provozní technika byla 33 %, respektive 67 %
a v oboru Provozní elektrotechnika byla nulová, respektive 14,3 %. V oboru Podnikání tak
škola v příslušné skupině oborů v ČR vykázala vždy horší výsledky a v oboru Provozní


                                           5/9
elektrotechnika vždy lepší výsledky; v oboru Provozní technika byly výsledky kolísavé. Ve
čtyřletých oborech Elektrotechnika a Ekonomika a podnikání dosáhla škola ve stejném
období většinou srovnatelné úspěšnosti v příslušné skupině oborů v ČR.
Oproti minulému inspekčnímu hodnocení se výrazně zlepšila úspěšnost žáků při skládání
závěrečné zkoušky. V hodnoceném období ji úspěšně vykonalo úspěšně přibližně 93 %
žáků.
Z výsledků je patrné, že škola přijala od minulého inspekčního hodnocení opatření ke
zvýšení úspěšnosti žáků. Za účelem přijímání motivovaných žáků škola nově zvýšila
náročnost přijímacích kritérií. Učitelé z analýzy výsledků u přijímací zkoušky a pomocí
vstupních testů nastavují pravidla pro vyrovnání nedostatečných znalostí žáků. Žáci
nematuritních oborů, kteří uvažovali o vzdělávání v nástavbových oborech, se mohli účastnit
doučování v projektu Národního plánu obnovy. Učitelé v rámci jednání pedagogické rady
koordinovali své přístupy k těmto žákům nastavením náročnějších výstupů při vzdělává ní
těchto žáků, a to např. náročnějším učivem, informováním kolegů o těchto žácích. Žáci
maturitních oborů si vytvářejí portfolia své četby včetně písemných rozborů. Realizace
ročníkových prací v maturitních předmětech přispívá k účelnému naplňování ŠVP. Nově
jsou žáci nematuritních oborů vedeni k ověřování své jazykové dovednosti zkouškou
z anglického jazyk a ke zpracování ročníkových prací s obhajobou. V prvním ročníku
nematuritních oborů škola individualizuje nároky vzhledem k jejich studijním
předpokladům a dovednostem a v případě nízké motivace těchto žáků ve spolupráci s rodiči
jim nabízí změnu oboru.
Vysokou absenci škola začala ve zvýšené míře řešit v součinnosti se zákonnými zástupci,
což v některých případech napomáhá zlepšení docházky žáků. Učitelé využívají digitá lní
úložiště pro vkládání studijních odkazů či učiva. Škola žákům nabízí doučování či
individuální konzultace. Přes tyto pozitivní jevy chybí ve škole systematická strategie
předcházení školní neúspěšnosti, a to vzhledem k vysokému množství žáků, které odchází
ze školy v průběhu vzdělávání, vysokému počtu žáků ohrožených školním neúspěchem
a přetrvávajícím problémům s absencí žáků.
Absence žáků je vysoká a nejvyšší je v prvním ročníku. Průměrně za všechny ročníky činila
přibližně 140 zameškaných hodin na žáka v nematuritních oborech v roce 2021/2022
a 2022/2023. Neomluvená absence činí průměrně pět hodin na žáka za rok. Absence žáků
maturitních oborů se částečně snížila z průměrně 160 hodin na žáka za školní rok na 130
zameškaných hodin. Za porušování pravidel absence jsou žáci klasifikováni sníženo u
známkou z chování. V obou školních letech tak byli hodnoceni žáci v polovině tříd
maturitních oborů. I když je škola důsledná při dodržování pravidel stanovených školním
řádem, o čemž svědčí vysoký počet kázeňských opatření ve sledovaném období, neodpovídá
tomu účinnost přijatých opatření. Příležitost ke zlepšení je v prevenci a využívá ní
motivačního účinku pochval, jejich počet je podstatně nižší než kázeňských opatření.
Školní poradenské pracoviště informuje učitele o potřebách žáků se SVP. Z rozboru
prospěchu vyplývá, že hodnocení žáků se SVP vykazuje individuální rozdíly, prospěch je
ale většinou srovnatelný s průměrným prospěchem třídy, kterou navštěvují. Příležitostí ke
zlepšení je důsledné metodické vedení učitelů při poskytování podpůrných opatření žákům
se SVP a ověřování jejich realizace v průběhu výuky. Žákům s OMJ s částečnou jazykovou
bariérou a motivovaným škola nabízí individuální doučování českého jazyka. Témata
z oblasti prevence rizikového chování žáků jsou vhodně zařazována do výuky či jsou
realizována v rámci školních akcí. Preventivní strategie školy je zaměřena na předcházení
výskytu rizikového chování žáků, zejména závislostem na sociálních sítích a kyberšikaně.



                                           6/9
Žáci maturitních oborů absolvují na počátku studia adaptační kurz, avšak pro žáky
nematuritních oborů jej škola neorganizuje.
Pro podporu osobnostně-dovednostního rozvoje škola žáky zapojuje do vědomostníc h
a dovednostních soutěží či olympiád, a to v různých úrovních od školní po celonárodní.
Kariérní poradenství je pravidelně realizováno, o absolventy školy je na trhu práce zájem.
Zpětnou vazbu od absolventů škola získává při neformálních setkáních, chybí systematick y
zjišťovaná zpětná vazba od absolventů v zájmu zkvalitnění vzdělávání. Absolventi školy se
většinou aktivně zapojují do pracovního procesu, někteří pokračují ve vzdělávací cestě na
vysoké škole.
Zařazované aktivity v DM rozvíjejí klíčové kompetence podporující zdravý životní styl,
tvořivost, kulturní vnímání a žádoucí vrstevnické vztahy. Ubytovaní žáci aktivně využíva jí
sportovní halu školy a posilovnu, účastní se koncertů, zájmových kroužků a přednášek,
pořádají vánoční besídky. Pro svá setkání využívají nově zřízenou kavárnu.


                                         Závěry
Vývoj školy
– Vzrostl počet žáků a učitelů.
– Některé nedostatky z předchozí inspekční činnosti byly odstraněny. Přetrvává nízká
  účinnost předcházení školní neúspěšnosti.
– Bylo nově realizováno zaměření Management volného času a sportu oboru Ekonomika
  a podnikání a zaveden nematuritní obor Strojírenské práce. Ukončeno bylo vzdělává ní
  v dálkové formě.
Silné stránky
– Vzdělávací nabídka školy odpovídá poptávce po kvalifikovaných personálních zdrojích
  regionu, zároveň umožňuje prostupnost vzdělávání a vytváří příležitosti k získání
  odborných kompetencí žákům s rozdílnou úrovní studijních předpokladů. (1.1)
– Škola rozvíjí účelné partnerské vztahy s profesními organizacemi a smluvními pracovišti
  a zjišťuje tak vhodné podmínky pro praktické vzdělávání a zapojení žáků do oborových
  soutěží. (1.5)
– Soustavné zkvalitňování materiálních podmínek a vybavení pro výuku vytváří efektivní
  podmínky pro vzdělávání žáků a jejich profesní uplatnění. (2.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Minimální míra zařazování diferencovaného zadání ve výuce nezohledňo va la
  předpoklady ke vzdělávání žáků, docházelo tak k menšímu využití individuálního
  potenciálu žáků se zájmem o obor. Nízké bylo zastoupení aktivizujících metod ve výuce.
  (4.3)
– Vysoký podíl žáků je ohrožený školní neúspěšností a dochází k předčasným odchodům
  žáků ze vzdělávání.(5.2)
  Číselné označení odkazuje na kód kritéria v příslušné modifikaci. Znění kritéria je
  dostupné na adrese: kriteria.csicr.cz


                                            7/9
Doporučení pro zlepšení činnosti školy
– Aplikovat do výuky poznatky z dalšího vzdělávání pedagogických pracovníků.
– Strategii předcházení školní neúspěšnosti zaměřovat na zlepšování výsledků žáků
  a zamezení předčasných odchodů ze vzdělávání.
– Diferencovat výuku s ohledem na maximální využití vzdělávacího potenciálu žáků, vést
  je k účelné práci s informačními zdroji a k obsahově náročnější komunikaci. Využívat
  formativní hodnocení ve výuce a uplatňování metod aktivního učení ve větší míře.
  V závěrech vyučovacích hodin dostatečně vyhodnocovat splnění vzdělávacího cíle učiteli
  a žáky.


                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Základní dokumenty školy (zřizovací listina včetně příloh, výpis z rejstříku škol
      a školských zařízení), stav k termínu inspekční činnosti
 2.   Jmenování ředitelem od 1. září 2002, potvrzení ve funkci 1. srpna 2018 na šest let
 3.   Dokumentace k řízení a kontrole, školní rok 2023/2024 k termínu inspekční činnosti
 4.   Školní vzdělávací programy, účinné k termínu inspekční činnosti
 5.   Školní řád a vnitřní řád domova mládeže, účinný k termínu inspekční činnosti
 6.   Školní matrika – stav k termínu inspekční činnosti
 7.   Personální dokumentace pedagogických pracovníků včetně plánu jejich dalšího
      vzdělávání (vzorek), školní roky 2022/2023 a 2023/2024 k termínu inspekční činnosti
 8.   Dokumentace k zajištění bezpečnosti a ochrany zdraví, platná ve školním roce
      2023/2024 k termínu inspekční činnosti
 9.   Doklady o přijímání ke vzdělávání, o ukončování vzdělávání (vzorek), školní roky
      2021/2022, 2022/2023 a 2023/2024 k termínu inspekční činnosti
10.   Třídní knihy, rozvrhy vyučovacích hodin, školní rok 2023/2024 k termínu inspekční
      činnosti
11.   Záznamy z pedagogické rady a z jednání předmětových komisí, školní roky
      2022/2023 a 2023/2024 k termínu inspekční činnosti
12.   Dokumentace školního poradenského pracoviště, školní roky 2022/2023 a 2023/2024
      k termínu inspekční činnosti
13.   Ekonomická dokumentace (finanční vypořádání dotací v roce 2023, závazné
      ukazatele rozpočtu 2023, účetní závěrka sestavená k 31. 12. 2023)
14.   Výroční zprávy o činnosti školy za školní roky 2021/2022 a 2022/2023
15.   Inspekční zpráva, čj. ČŠIE-159/17-E
16.   Internetové stránky školy https://www.copnb.cz




                                          8/9
                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení protokolu o kontrole

 Ing. Jana Diopová, školní inspektorka, vedoucí inspekčního týmu
 Ing. Vladimíra Hokešová, školní inspektorka
 Mgr. Markéta Seidlová, školní inspektorka
 Bc. Marcela Jüstelová, školní inspektorka
 Ing. Josef Kutílek, CSc., přizvaná osoba – odborník na odborné předměty
 Ing. Miloš Kodad, přizvaná osoba – odborník na odborné předměty
22. dubna 2024




                                          9/9
