CSI0X00BWYIE




                                    Česká školní inspekce
                                  Jihomoravský inspektorát
                                  Křížová 22, 603 00 Brno
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIB-2495/23-B
                                      Spí. zn. ČŠIB-S-483/23-B


Název                               Střední škola André Citroëna Boskovice, příspěvková
                                    organizace
Sídlo                               náměstí 9. května 2153/2a, 680 11 Boskovice
E-mail                              skola@skolaac.cz
IČO                                 00 056 324
Identifikátor                       600 013 278
Právní forma                        příspěvková organizace
Zastupující                         RNDr. Karel Ošlejšek
Zřizovatel                          Jihomoravský kraj
Místa inspekční činnosti            náměstí 9. května 2153/2a, Dřevařská 1339/7,
                                    Dukelská 704/8, Boskovice
                                    č. p. 175 Skalice nad Svitavou
Inspekční činnost na místě          4. 12. 2023 − 7. 12. 2023

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Střední škola André Citroëna Boskovice, příspěvková organizace (dále „škola“) vykonává
činnost střední školy, domova mládeže a školní jídelny. V době inspekční činnosti bylo
vzdělávání realizováno v deseti oborech vzdělání. Z toho bylo pět oborů středního vzdělání
s výučním listem – obráběč kovů, mechanik opravář motorových vozidel, elektromecha nik
pro zařízení a přístroje, autoelektrikář a opravář zemědělských strojů (dále „tříleté obory“),
čtyři obory středního vzdělání s maturitní zkouškou – informační technologie, mechanik
strojů a zařízení, autotronik a bezpečnostně právní činnost (dále „čtyřleté obory“) a jeden
obor vzdělání nástavbového studia bezpečnostní služby. Téměř ve všech oborech vzdělání
je žákům zajištěna vhodná oborová prostupnost. V rámci České republiky je jedinečné
partnerství školy se světovým výrobcem automobilů. Prostřednictvím společnosti založené
Jihomoravským krajem škola realizuje autorizovaný prodej a servis těchto automobilů
ve vlastní provozovně.
Od poslední inspekční činnosti v roce 2018 se zčásti změnila oborová nabídka, některé obory
vzdělání škola již nerealizuje. V tomto období také došlo k výraznému zvýšení počtu žáků
(o 38 %), z tohoto důvodu byl nejvyšší povolený počet žáků ve škole navýšen. Ke dni
30. 9. 2023 bylo ve škole vzděláváno celkem 699 žáků, z toho 39 žáků se speciálními
vzdělávacími potřebami (dále „SVP“).
Vzdělávání a školské služby jsou uskutečňovány na čtyřech místech poskytovaného
vzdělání, většina je v Boskovicích, jedno se nachází ve Skalici nad Svitavou. Ubytovací
služby poskytuje žákům školy domov mládeže. V době inspekční činnosti zde bylo
ubytováno v šesti výchovných skupinách celkem 124 žáků, z toho 47 na novém odloučeném
pracovišti v Boskovicích na ulici Dukelská. Školní stravování zajišťuje školní jídelna.


                         Hodnocení podmínek vzdělávání
Ředitel školy (dále „ředitel“) při tvorbě koncepce rozvoje školy pro období 2018 až 2024
vycházel z provedené autoevaluace, na které se podíleli zaměstnanci i žáci. Stanovil reálné
cíle a konkrétní postupy k jejich dosažení, mimo jiné v nich zohlednil zjištění poslední
inspekční činnosti. Většinu z vytyčených cílů se škole daří postupně naplňovat.
K výraznějšímu pozitivnímu posunu došlo v oblasti materiálních podmínek, a to především
pro praktické vyučování. Podařilo se také zlepšit výsledky žáků při ukončování jejich
vzdělávání maturitní zkouškou a dalšími způsoby zefektivnit podporu odborných
kompetencí žáků. Záměry směřované ke zkvalitnění výuky se doposud nepodařilo zcela
naplnit v teoretickém vyučování.
Při řízení školy využívá ředitel především své dlouholeté manažerské zkušenosti. Část
kompetencí a odpovědnosti účelně přenesl na několik svých zástupců. Členové vedení školy
společně operativně plánují a kontrolují činnost školy. Organizační struktura školy je
funkční, v případě školního poradenského pracoviště však chybí jasně vymeze ná
odpovědnost za jeho vedení. Průběh vzdělávání vedení školy sleduje hospitační činnost í,
o práci jednotlivých pedagogických pracovníků má přehled. Z dílčích nedostatků zjištěnýc h
ve sledovaném teoretickém vyučování však bylo zřejmé, že hodnocení závěrů z hospitací,
poskytování zpětné vazby a metodické podpory pedagogům je věnována nižší pozornost.
Systém vyhodnocování úrovně výuky je tak méně účinný a má jen malý dopad
na zkvalitňování pedagogické práce. Zpětnou vazbu k činnosti školy ředitel získává také
opakovaným dotazníkovým šetřením mezi žáky a pedagogy nebo při návštěvách



                                            2/10
v jednotlivých třídních kolektivech. Prostřednictvím Studentské rady mohou žáci předkládat
řediteli svoje návrhy či připomínky k pravidlům a chodu školy.
Pravidelné porady pedagogů úseků teoretického vyučování a praktického vyučování dobře
slouží k zajištění organizace pedagogického procesu, společnému řešení aktuálníc h
problémů a sdílení důležitých informací. Také v rámci předmětových komisí pedagogové
spolupracují, a to především při vyhodnocování naplňování školních vzdělávac íc h
programů, zajišťování učebních pomůcek, přípravě exkurzí, soutěží a dalších aktivit školy.
Na společných jednáních se však pedagogové jen v malé míře věnují problematice průběhu
vzdělávání, výsledkům hospitační činnosti a předávání inspirativní pedagogické praxe.
Vedení školy zajišťuje vhodné personální podmínky pro realizaci školních vzdělávac íc h
programů. Většina pedagogů splňuje požadavky na odbornou kvalifikaci, další požadavky
stanovené Ministerstvem vnitra (v případě oboru bezpečnostně právní činnost) splňují
všichni učitelé odborných předmětů, jejichž bohaté praktické zkušenosti jsou ve výuce
přínosem. K profesnímu rozvoji a dalšímu vzdělávání se však daří motivovat jen část
pedagogických pracovníků. Plán dalšího vzdělávání, jehož součástí jsou individuální plány
jednotlivých pedagogů má formální charakter a jeho reálné naplnění vedení školy důsledně
nevyhodnocuje. Rozsah a zaměření dalšího vzdělávání v plné míře neodpovídalo potřebám
školy, jen minimum vzdělávacích aktivit bylo ve školním roce 2022/2023 zaměřeno
na didaktickou problematiku.
Poskytování poradenských služeb ve škole zajišťuje školní poradenské pracoviště (dále
„ŠPP“). Jeho jednotliví členové mají mezi sebou rozdělené kompetence odpovídajíc í
standardním činnostem poradenských pracovníků školy. Součástí týmu pracovníků ŠPP je
školní psycholog, který celé pracoviště neformálně zastřešuje a jeho individuální práce
s žáky má pozitivní vliv na jejich učení a psychickou pohodu. ŠPP zajišťuje péči o žáky
se SVP a žáky nadané, ve spolupráci s třídními učiteli a školskými poradenskými zařízeními
identifikuje jejich individuální vzdělávací potřeby. Výchovní poradci předávají
pedagogickému sboru potřebné informace o těchto žácích, vyučující mají o jejich potřebách
přehled, chybí však cílenější poskytování metodické podpory k realizaci jednotlivýc h
podpůrných opatření. V rámci prevence rizikového chování škola pravidelně provádí
sociometrické šetření mezi žáky prvních ročníků. Žáci čtyřletých oborů absolvují adaptační
kurz, žáci tříletých oborů pak absolvují adaptační aktivity v prvních měsících jejich
vzdělávání ve škole. V případě podezření na nezdravé vztahy v kolektivu interve nuje
ve třídách školní psycholog, kterému se tak daří podchytit a řešit problémy v jejich počátku.
Vedení školy se v období od poslední inspekční činnosti zaměřilo na zkvalitně ní
materiálních podmínek pro vzdělávání, a to především s využitím finančních prostředků
různých projektů. Ve spolupráci se zřizovatelem škola zlepšila především vybavení
pracovišť pro praktické vyučování, které tak odpovídá moderním trendům přísluš nýc h
oborů. Pořídila např. nové vybavení pro strojní obrábění a svařování, výukové panely a další
zařízení autodílen nebo nové automobily pro výuku autoškoly. Průběžně došlo také
k obměně a modernizaci odborných učeben včetně vybavení digitálními technologie mi.
Domov mládeže poskytuje ubytovaným žákům kvalitní prostředí pro bydlení, přípravu
na vzdělávání i realizaci volnočasových aktivit. Škola vytváří nadstandardní podmínky
k pohybovým aktivitám žáků. Kvalitně vybavená tělocvična s novou lezeckou stěnou,
přetlaková sportovní hala, plavecký bazén, posilovna a venkovní sportoviště vytváří vhodné
sportovní zázemí jak pro výuku tělesné výchovy a odborné vzdělávání oboru bezpečnostně
právní činnost, tak pro volnočasové aktivity žáků a ubytovaných v domově mládeže.
Škola aktivně rozvíjí spolupráci s důležitými profesními a sociálními partnery, což dokáže
využít pro zkvalitnění vzdělávání žáků. Cílenou pozornost věnuje především realizac i


                                            3/10
praktického vyučování, které je z části uskutečňováno na pracovištích smluvních partnerů.
Kromě podnikatelských subjektů se v případě žáků oboru bezpečnostně právní činnost jedná
také o složky Integrovaného záchranného systému, celní správu, vězeňskou službu nebo
Městskou policii Boskovice. Pravidelný kontakt žáků s reálnou praxí pozitivně ovlivňuje
osvojování praktických dovedností. Mobilitu žáků i učitelů škola zajišťuje prostřednictvím
zahraniční spolupráce se školami a sociálními partnery, trvale se zapojuje do řady národních
i mezinárodních projektů. V rámci projektu Erasmus+ absolvovali žáci odbornou praxi
v zahraničních firmách (ve školním roce 2022/2023 to bylo ve Španělsku, Maďarsku nebo
Rakousku), což jim umožnilo prohloubit klíčové a odborné kompetence. Vedení školy se
pravidelně setkává s řediteli středních škol v regionu, s dalšími školami s obdobným
oborovým zaměřením kooperuje v rámci aktivit odborného vzdělávání. Žáci jsou zapojováni
do realizace různých akcí v městě Boskovice a jeho okolí, ubytovaní v domově mládeže
aktivně spolupracují s dětským domovem nebo domovem seniorů, což posiluje jejich
sociální kompetence a sounáležitost s městem, kde se vzdělávají.


                          Hodnocení průběhu vzdělávání
Průběh vzdělávání byl hodnocen ve vyučování teoretickém i praktickém (formou odborného
výcviku, učební praxe i cvičení), a to napříč všemi třídami a obory vzdělání.
Praktické vyučování bylo hospitováno ve školních dílnách a odborných učebnách, jejichž
materiální podmínky odpovídaly nárokům jednotlivých oborů vzdělání a umožňo va ly
žákům seznamovat se s moderními technologiemi. Promyšlená organizace praktického
vyučování, kdy žáci střídají jednotlivá pracoviště a druh vykonávaných činností, umožňuje
žákům osvojit si požadované odborné kompetence. Ve sledované výuce odborného výcviku
pedagogické postupy podporovaly osvojení odborných znalostí, dovedností a pracovních
návyků žáků potřebných pro provoz pracovišť v reálné praxi. Stanovené vzdělávací cíle
vycházely z obsahu školního vzdělávacího programu a zároveň zohledňovaly aktuální
potřeby žáků. Učební činnosti byly vhodně diferencovány podle jejich individuálníc h
možností a výkonnosti. Všichni žáci pracovali po většinu času se zájmem, a to samostatně
nebo v menších skupinách, pod dohledem učitele, který jim poskytoval podle potřeby
přiměřenou dopomoc. Žáci byli vhodně motivováni k probíhajícím činnostem a získáva li
průběžnou a kvalitní zpětnou vazbu ke své práci.
Sledované teoretické vyučování probíhalo v příjemné pracovní atmosféře, žáci dodržovali
stanovená pravidla, vyučující byli vstřícní a poskytovali jim dostatečnou podporu
a individuální pomoc. Ve většině vyučovacích hodin vyučující pracovali převážně účelně se
vzdělávacím cílem, a to v úvodu hodiny i při vyhodnocení v jejím závěru, jen v menší míře
byli do tohoto hodnoceni zapojeni samotní žáci. Adekvátní pozornost byla věnována
opakování a upevňování učiva. Digitální technologie byly ve většině hodin efektivně využity
vyučujícími k názorné prezentaci, v části výuky je při plnění úkolů využili také žáci.
K vyhledávání a zpracování informací z různých zdrojů však byli žáci cíleně vedeni jen
ojediněle. Efektivita sledované výuky vzhledem k aktivnímu zapojení žáků byla rozdílná.
V části vyučovacích hodin byly uplatněny pestré vzdělávací strategie, které podporovaly
učení žáků a umožňovaly jim aktivně pracovat, řešit úkoly a problémové úlohy přiměřené
náročnosti, komunikovat a prezentovat své návrhy a názory. V převážné části teoretického
vyučování však dominovala frontální forma výuky s předáváním hotových informac í
žákům, což vedlo k jejich pasivitě. Komunikace v těchto hodinách byla jednostranně vedena
od učitele k žákům, do rozhovoru se zapojovala jen část z nich. Nízká byla podpora rozvoje
klíčových kompetencí a kritického myšlení žáků. Ke vzájemné spolupráci měli příležito st
jen v menší části výuky. Žákům se SVP byla poskytována podpůrná opatření většinou


                                           4/10
formou individuálního přístupu. Diferenciace učiva a zadávaných úkolů vzhlede m
k individuálním potřebám, nadání a zájmu žáků byla v teoretickém vyučování uplatněna jen
ojediněle. Také k účelné sebereflexi byli žáci vedeni výjimečně.
Ve převážné části sledované výuky vzdělávací oblasti jazykového vzdělávání a komunikace
vyučující žáky vhodně motivovali a aktivně je zapojovali do výuky. Poskytovali jim kvalitní
zpětnou vazbu a dokázali využít chybu pro jejich učební pokrok. Ve většině vyučovac íc h
hodin českého jazyka žáci vypracovávali úkoly v kvalitně připravených pracovních listech,
řešení následně prezentovali. Účelná práce s textem napomáhala rozvoji čtenářské
gramotnosti. Ve výuce cizích jazyků se dařilo optimálně vytvořit cizojazyčné prostředí. Žáci
se zapojovali do různých aktivizační cvičení, často s účelnou podporou netradičníc h
výukových pomůcek. V hodinách, kde byla efektivně využita interaktivní technika, se
žákům dařilo řešit problémové úlohy a posilovat jazykové kompetence. V menší části hodin
českého i anglického jazyka převažovala aktivita učitele nad aktivitou žáků, ti tak neměli
dostatek prostoru posilovat své komunikativní kompetence a zpětná vazba k jejich práci byla
méně účinná. Ve větší části hodin matematiky žáci řešili příklady v pracovním sešitě, které
zároveň řešil vyučující u tabule. Část žáků tak jen pasivně opisovala řešení bez hlubšího
porozumění dané problematice. Jen v menší míře byli žáci vedeni k samostatnosti a rozvoji
logického nebo matematické myšlení. V některých případech vyučující nezvolili, vzhlede m
k potřebám žáků, vhodně způsob řešení úlohy nebo nevyužili možnost vizualizace
matematických objektů, tak aby byla úloha jasná i žákům s horší prostorovou představivos tí.
Ve vyučovacích hodinách přírodovědného vzdělávání se učitelům většinou dařilo
prezentovat učivo v širších souvislostech a účelně propojovat probírané učivo s praktickými
zkušenostmi žáků. V některých hodinách byla vhodně rozvíjena schopnost vyvozo vá ní
a samostatného uvažování, zejména prostřednictvím demonstračních pokusů a vedením
žáků k vyhledávání potřebných informací. V části sledované výuky však převažovala méně
efektivní frontální forma, kdy žáci neměli příležitost k souvislejšímu mluvenému projevu.
V hodinách tělesné výchovy byly posilovány základní plavecké nebo volejbalo vé
dovednosti, patřičná pozornost byla věnována přípravě organismu na zátěž a následné
kompenzaci v závěru výuky. Vyučující vedli žáky ke správným pohybovým návykům.
Hospitovaná výuka odborných předmětů byla vedena odborně správně, většinou se dařilo
propojovat nové teoretické poznatky s příklady a situacemi z běžného života. Často bylo
pochopení nového učiva názorně podpořeno, a to převážně demonstrací obrazového
materiálu. V části vyučovacích hodin však nebyly vytvořeny vhodné podmínky
pro uplatnění zkušeností a poznatků žáků z praktického vyučování. Informace byly mnohdy
předávány metodou výkladu nebo prezentace bez vytvoření příležitosti žákům projevit
názor, navrhnout řešení nebo o tématu diskutovat. Jen v nízké míře vyučující uplatňova li
ke zvýšení motivace žáků formativní hodnocení. Ve vyučovacích hodinách odborného
vzdělávání zaměřeného na informační technologie využívali vyučující vhodné učební
pomůcky a vytvořily žákům podmínky pro řešení problémových úloh a rozvoj
algoritmického a logického myšlení. V části těchto vyučovacích hodin však obsah učiva
a jeho nižší náročnost neodpovídala v plné míře potřebám žáků s ohledem ne jejich budoucí
profesní uplatnění.
Výchovně vzdělávací činnost v domově mládeže účelně navazuje na školní výuku, je
zaměřená především na rozvoj jednotlivých kompetencí ubytovaných žáků, podporu při
jejich studijní přípravě a posilování zdravého životního stylu. Režim dne je vhodně
uzpůsoben k plnění povinností i relaxaci. Ubytovaní žáci jsou vedeni k vlastnímu plánování
volného času, který mohou trávit v rámci organizovaných aktivit. Využívají zejména
nabízené zájmové kroužky s různorodým zaměřením.



                                           5/10
                          Hodnocení výsledků vzdělávání
Ke zjišťování dosažené úrovně znalostí žáků vyučující využívají standardní evaluační
nástroje založené na uplatňování různých forem ústního a písemného zkoušení. Úspěšnost
žáků škola sleduje a jejich vzdělávací výsledky za jednotlivá klasifikační období pravidelně
vyhodnocuje na jednáních pedagogické rady. Se získanými daty vedení školy dále pracuje
a přijímá konkrétní návrhy ke zlepšení výsledků ve vzdělávání a následně vyhodnoc uje
efektivitu přijatých opatření. V případě ohrožení školním neúspěchem škola nabízí žákům
doučování nebo individuální konzultace s učiteli. Informovanost žáků i jejich zákonných
zástupců o vzdělávacích výsledcích je dobře zajištěna především elektronick ým
informačním systémem.
Celkové výsledky vzdělávání žáků se v posledních třech letech zlepšily. Úspěšnost žáků
tříletých oborů při ukončování středního vzdělání závěrečnou zkouškou byla v loňském
školním roce srovnatelná s předchozím rokem a přiblížila se téměř 95 %. Významné ho
zlepšení dosáhli žáci čtyřletých oborů při ukončování jejich vzdělávání maturitní zkouškou.
Jejich úspěšnost významně stoupala v porovnání posledních tří školních let. Ve školním roce
2022/2023 činila průměrná hrubá neúspěšnost žáků u maturitní zkoušky (tj. podíl žáků, kteří
maturitní zkoušku nekonali nebo ji nevykonali úspěšně z celkového počtu žáků k této
zkoušce přihlášených) necelých 10 %, pro srovnání ve školním roce 2020/2021 to bylo
zhruba 21 %. Ve školním roce 2022/2023 se téměř všem žákům, kteří maturitní zkoušku
konali, ji podařilo v jarním nebo podzimním zkušebním období složit (95%).
Na základě vhodně stanovených pravidel pro hodnocení žáků a jejich důslednému
uplatňování se škole daří úspěšně předcházet vysoké či neomluvené absenci. Průměrná
absence na žáka ve školním roce 2022/2023 dosáhla 134 hodin, přičemž neomluve no u
absenci škola v tomto období vykazovala v minimální výši (cca 0,2 hodiny na žáka). Postupy
školy v této oblasti jsou účinné, žáci jsou k pravidelné školní docházce vhodně motivová ni.
Jako bezproblémové se jeví celkové chování žáků ve škole, za celý školní rok 2022/2023
byla kázeňská opatření a snížené stupně z chování využity jen ojediněle. Také v průběhu
inspekční činnosti nebyly hospitované vyučovací hodiny narušovány žádnými kázeňskými
problémy. K výchovným opatřením je přistupováno na základě jasně stanovených pravidel,
udělování kázeňských opatření a pochval je vyrovnané.
Škola motivuje žáky a vytváří jim vhodné podmínky k zapojení do mnoha aktivit
s pozitivním dopadem na rozvoj jejich odborných kompetencí. Žáci se pravidelně účastní
vědomostních, jazykových, sportovních a především odborných soutěží, některé z nich škola
sama pořádá. V loňském školním roce žáci dosáhli úspěchu např. v krajské soutěži
Autoopravář JUNIOR 2023, v mezinárodní soutěži Linde nebo v mezinárodní soutěži
v odborných dovednostech oboru obráběč kovů. Nadání nebo zvýšený zájem žáků se daří
podporovat také v rámci mimoškolních aktivit. Škola realizuje řadu kroužků (sportovníc h,
programování CNC strojů, kybernetiky, moderních technologií), ve kterých žáci mohou
smysluplně trávit volný čas nebo se připravovat na účast v různých soutěžích. Ve spolupráci
s bezpečnostními složkami České republiky pořádá pro žáky zážitkově motivační aktivity.
V průběhu studia mohou žáci využít přípravu nad rámec běžné výuky a získat některé
zkoušky dobře využitelné v jejich budoucím povolání, jedná se především o profesní
způsobilost k řízení motorových vozidel nad 3,5 tuny, odbornou způsobilo st
v elektrotechnice nebo svářečský průkaz.
Vychovatelé v domově mládeže výsledky výchovně vzdělávacího procesu jednotlivýc h
ubytovaných žáků sledují, pravidelně je s nimi konzultují a v případě problémů je pomáhají
řešit také s pomocí školního psychologa. Ubytovaní žáci aktivně pracují v samosprávné m



                                           6/10
orgánu – Domovní radě, což posiluje jejich sociální a občanské kompetence a napomáhá
vytvářet v domově mládeže zdravé klima.


                                         Závěry
Vývoj školy
– Výrazně se zvýšil počet žáků školy i ubytovaných v domově mládeže.
– Došlo ke změnám ve vedení školy na pozicích zástupců ředitele.
– Vzniklo další místo poskytovaného ubytování žáků v domově mládeže.
– Zlepšily se materiální podmínky pro vzdělávání, zejména pro praktické vyučování.
– Zlepšily se výsledky žáků při ukončování jejich vzdělávání maturitní zkouškou.
Silné stránky
– Škola účelně využívá spolupráci s širokou škálou partnerů pro zkvalitnění vzdělává ní.
  Umožňuje žákům získávat pracovní zkušenosti v reálném firemním prostředí u nás
  i v zahraničí, zapojuje je do různých akcí v regionu a podporuje tak rozvoj odborných,
  sociálních a jazykových kompetencí. (1.5)
– Velmi dobré materiální podmínky a kvalitní průběh praktického vyučování vytváří žákům
  optimální předpoklady k osvojení praktických dovedností potřebných k výkonu jejich
  profese. (2.4)
– Škola žáky účinně motivuje a vytváří jim vhodné podmínky k získání rozšiřujíc íc h
  odborných znalostí a dovedností nad rámec běžné výuky. Zapojuje je do soutěží
  a umožňuje jim složit různé zkoušky dobře uplatnitelné na trhu práce. (5.3)
– Široké spektrum činností v domově mládeže včetně aktivit Domovní rady a vhodná
  nabídka volnočasových aktivit posiluje sociální a občanské kompetence ubytovanýc h
  žáků. (4.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Vyhodnocování úrovně průběhu vzdělávání, poskytování zpětné vazby a metodické
  podpory pedagogům je méně účinné a má jen malý dopad na zkvalitňování jejich
  pedagogické práce. (2.3)
– Pouze část pedagogů je aktivní v přístupu ke svému profesnímu rozvoji, zajímá se o nové
  trendy ve vzdělávání a moderní pedagogické postupy dokáže ve výuce uplatnit. (3.5)
– Uplatňované vzdělávací strategie s převažující frontální formou výuky v části
  sledovaného teoretického vyučování nevytvářely vhodné podmínky pro aktivní práci
  žáků a rozvoj jejich klíčových kompetencí. (4.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz




                                           7/10
Doporučení pro zlepšení činnosti školy
– Zvýšit efektivitu hospitační činnosti, určit priority ve sledování pedagogického procesu
  a seznámit s nimi pedagogy. Důsledně vyhodnocovat závěry hospitační činnosti
  a předávat je pedagogům jako zpětnou vazbu k jejich práci. Přijímat opatření
  ke zkvalitňování průběhu vzdělávání a jejich účinnost ověřovat.
– V návaznosti na konkrétní zjištění hospitační činnosti poskytovat pedagogům účelnou
  metodickou podporu. Při plánování jejich dalšího vzdělávání zohledňovat potřeby školy,
  zaměřit se především na oblast moderní didaktiky, využívat společné vzdělávání celého
  pedagogického sboru. Motivovat pedagogy k aktivnímu přístupu ve vlastním profesním
  růstu, využívat plány osobního pedagogického rozvoje.
– Na společných poradách a jednáních pedagogů věnovat pozornost hodnocení průběhu
  vzdělávání a společně hledat cesty ke zvyšování jeho kvality s ohledem na trendy
  ve vzdělávání. Vyhledávat vhodné možnosti a příležitosti pro cílené sdílení inspirativní
  pedagogické praxe.
– V teoretickém vyučování více zařazovat aktivizační metody a formy výuky, uplatňovat
  vzdělávací strategie umožňující rozvoj klíčových kompetencí žáků. Účelně využívat
  formativní hodnocení, vytvářet podmínky pro sebehodnocení i vzájemné hodnocení žáků.


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Výpis z rejstříku škol a školských zařízení ze dne 30. 11. 2023
 2.   Školní vzdělávací programy všech oborů vzdělání platné ve školním roce 2023/2024
 3.   Školní vzdělávací program domova mládeže, platný od 4. 9. 2023
 4.   Školní řád č. j.: SOŠAC 1026/2023 s účinností od 1. 9. 2023
 5.   Vnitřní řád Domova mládeže s účinností od 4. 9. 2023
 6.   M8 Výkaz o střední škole podle stavu k 30. 9. 2023
 7.   Z 19-01 Výkaz o školském ubytovacím zařízení podle stavu k 31. 10. 2022
 8.   Školní elektronický informační systém vedený ve školním roce 2023/2024
 9.   Výroční zpráva o činnosti školy za školní roky 2020/2021, 2021/2022 a 2022/2023
10.   Koncepce rozvoje školy ze dne 1. 9. 2018
11.   Organizační struktura školy
12.   Vnitřní kontrolní plán školy ze dne 1. 9. 2023
13.   Personální dokumentace pedagogických pracovníků vedená ve školním roce
      2023/2024 (doklady o dosaženém vzdělání - vzorek)


                                          8/10
14.   Zápisy z porad a jednání ve školním roce 2022/2023 a 2023/2024 (porady vedení,
      jednání pedagogické rady, porady učitelů teoretického vyučování, porady učitelů
      praktického vyučování)
15.   Dokumentace školy k dotazníkovému šetření ve školním roce 2021/2022 – žáci,
      zaměstnanci
16.   Podklady k autoevaluaci školy vedené ve školním roce 2023/2024 (osnova besedy
      ředitele se žáky, SWOT analýza školy – hodnocení žáků) – vzorek
17.   Plán dalšího vzdělávání pedagogických pracovníků pro školní rok 2022/2023 a
      2023/2024
18.   Dokumentace školního poradenského pracoviště vedená ve školním roce 2023/2024
      (osobní dokumentace vybraných žáků, program poradenských služeb, minimá lní
      preventivní program, strategie řešení školní neúspěšnosti, plány činnosti)
19.   Písemnosti žáků vedené ve školním roce 2023/2024 – vzorek
20.   Zápis ze Studentské rady ze dne 7. 11. 2023
21.   Hospitační záznamy vedené ve školním roce 2022/2023 a 2023/2024 – vzorek
22.   Dokumentace k praktickému vyučování vedená ve školním roce 2023/2024 – vzorek
      (Produktivní činnost žáků ze dne 1. 1. 2018 včetně dodatku, odměny žákům, smlouvy
      o obsahu, rozsahu a podmínkách praktického vyučování)
23.   Přehledy klasifikace žáků ve školním roce 2022/2023 a 2023/2024
24.   Dokumentace k aktivitám v rámci projektu Erasmus+
25.   Dokumentace domova mládeže vedená ve školním roce 2023/2024 (deníky
      výchovných skupin, roční plán domova mládeže, kritéria pro přijímání žáků
      k ubytování, přihlašovací lístky, denní režim domova mládeže, zápisy ze zasedání
      Domovní rady)
26.   Dokumentace školy k hodnocení ekonomických podmínek, zajištění bezpečnosti
      a ochrany zdraví žáků a školního stravování
27.   Inspekční zpráva č.j. ČŠIB-787/18-B ze dne 28. 6. 2018




                                         9/10
                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Ing. Alena Svobodová, školní inspektorka, vedoucí inspekčního týmu
 Ing. Ilona Ptáčková, školní inspektorka
 PhDr. Jiří Wasserburger, školní inspektor
 Mgr. Jakub Mojžíš, školní inspektor
 Ing. Vladimír Panáček, odborník na střední odborné vzdělávání
 Mgr. Michal Peterka, odborník na vzdělávání v oboru Bezpečnostně právní činnost
 pplk. Mgr. Arnošt Kratochvíla, odborník na vzdělávání v oboru Bezpečnostně právní
  činnost
 Ing. Hana Šarounová, kontrolní pracovnice


 2. 1. 2024




                                        10/10
