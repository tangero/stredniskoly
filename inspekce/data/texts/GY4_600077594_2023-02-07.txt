CSI0X00B3DWO
Počet listů: 7




                                     Česká školní inspekce
                                     Ústecký inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIU-152/23-U


Název                               Městské gymnázium a Základní škola Jirkov
Sídlo                               Krušnohorská 1675, 431 11 Jirkov
E-mail                              reditel@4zsjirkov.cz
IČO                                 00830232
Identifikátor                       600077594
Právní forma                        příspěvková organizace
Zastupující                         Mgr. Martin Reihs
Zřizovatel                          Město Jirkov
Místa inspekční činnosti            Krušnohorská 1675, Mostecká 309, Jirkov
Inspekční činnost na místě          7. 2. 2023 − 10. 2. 2023


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání poskytovaného základní
a střední školou a školní družinou podle příslušných školních vzdělávacích programů.
Zjišťování a hodnocení naplnění školních vzdělávacích programů pro předškolní, zákla dní,
střední a zájmové vzdělávání a jejich souladu s právními předpisy a rámcovými
vzdělávacími programy.
                                    Charakteristika
Městské gymnázium a Základní škola Jirkov (dále „škola“) vykonává činnost základní
a střední školy, školní družiny, školního klubu, školní jídelny a školní jídelny – výdejny. Ve
střední škole vzdělává žáky v oboru vzdělání 79-41-K/41 Gymnázium v denní formě
čtyřletého vzdělávacího programu.
V základní škole se k 30. 9. 2022 vzdělávalo 507 žáků ve 23 běžných třídách, 124 žáků ve
13 speciálních třídách a 13 dětí v jedné přípravné třídě. Aktuálně základní škola vzdělává
199 žáků se speciálními vzdělávacími potřebami a 63 žáků s odlišným mateřským jazykem.
Podle individuálního vzdělávacího plánu se vzdělává 39 žáků. Zájmové vzdělávání bylo
poskytováno 120 účastníkům ve čtyřech odděleních školní družiny a 269 účastníkům ve
školním klubu.
V gymnáziu se k 30. 9. 2022 vzdělávalo 93 žáků ve čtyřech třídách. Gymnázium eviduje
osm žáků se speciálními vzdělávacími potřebami a 11 žáků s odlišným mateřským jazykem.
Podle individuálního vzdělávacího plánu se vzdělává jeden žák.
Další informace o škole jsou dostupné na webových stránkách www.4zsjirkov.cz.


                         Hodnocení podmínek vzdělávání
Koncepční záměry rozvoje školy jsou naplňovány. Postupně dochází k rekonstrukci prostor
gymnázia a vzhledem k umístění školy v sociálně vyloučené lokalitě, je úsilí věnováno snaze
o vytváření podnětného inkluzivního prostředí a poskytování pestré nabídky volnočasovýc h
aktivit. Ke zlepšování podmínek vzdělávání přispívá zapojení školy do mnoha programů
a projektů a navazování funkčních partnerských vztahů. Škola spolupracuje s místními
sportovními kluby a dalšími organizacemi působícími v regionu, čímž rozvíjí osobnostní
potenciál svých žáků a úspěšně se podílí na sportovním a kulturním životě města. Pravidelná
jednání školské rady a žákovského parlamentu jsou pro vedení školy jedním z účinnýc h
zdrojů zpětné vazby o úrovni poskytovaného vzdělávání.
Od minulé inspekční činnosti došlo ke zefektivnění řídicí a kontrolní činnosti vedení školy,
kompetence byly účelně rozděleny mezi ředitele školy a jeho tři zástupce. Rozdělení
pravomocí a struktura přenosu informací jsou funkční. Příležitost pro zlepšení má vedení
školy v oblasti řízení pedagogických procesů, zejména v poskytování efektivní zpětné vazby
a metodické podpory pedagogickým pracovníkům na základě pravidelné hospitační činnosti
ve všech součástech školy a v podpoře spolupráce pedagogů s asistenty pedagoga především
v některých speciálních třídách.
Kvalitu poskytovaného vzdělávání pozitivně ovlivňuje průběžné zlepšování materiálně
technických podmínek pro vzdělávání. Účelné je využívání informačních a komunikač níc h
technologií a didaktických pomůcek, včetně pomůcek pro žáky se speciálními vzdělávac ími
potřebami. Od poslední inspekční činnosti se podařilo zrekonstruovat některé odborné
učebny gymnázia a vybudovat malé muzeum školy, které nabízí možnost alternativní výuky
vlastivědy, dějepisu a dalších společenskovědních předmětů v inspirativním prostředí.
Kvalitní sportovní zázemí moderních tělocvičen, sportovní haly a venkovního sportoviště
umožňuje dětem a žákům bohaté sportovní vyžití, které je pevnou součástí vzdělávac ího
procesu.
Z důvodu nárůstu počtu žáků se speciálními vzdělávacími potřebami i žáků s odlišným
mateřským jazykem škola posílila personální obsazení poradenského pracoviště o školního



                                             2/7
psychologa a další speciální pedagogy. Nastavený systém poradenských služeb včetně
delegování rozsahu i příslušné odpovědnosti za specializované činnosti je funkční.
Pedagogický sbor je stabilizován. Další vzdělávání pedagogických pracovníků vychází
z potřeb školy a zájmu pedagogů. Prioritou je studium ke splnění kvalifikač níc h
předpokladů. Vzhledem ke zjištěním České školní inspekce z průběhu vzdělávání je třeba se
v nacházejícím období zaměřit zejména na vzdělávání v oblastech formativního hodnocení,
práce se vzdělávacím cílem a diferenciace výuky.


                          Hodnocení průběhu vzdělávání
Společným znakem hospitované výuky v základní škole i na gymnáziu byla vstřícná
a přátelská atmosféra, učitelé k žákům zaujímali respektující přístup a napomáhali tak
vytvářet psychicky bezpečné prostředí pro jejich učení.
V základní škole převažovala frontální výuka s různou mírou potřebné diferenc iace
a přínosné individuální podpory, žáci většinou plnili obsahem, typem, rozsahem i náročností
shodné úkoly, v některých hodinách byly rozvíjeny jejich kooperativní dovednosti.
Pedagogové využívali vhodné názorné pomůcky, probíraná témata propojovali s praxí
a zkušenostmi žáků. Stanovení vzdělávacího cíle nebylo vždy jednoznačné, někdy byl cíl
hodiny zaměněn za téma. Účelná zpětná vazba o splnění vzdělávacího cíle byla využita
ojediněle, stejně jako prvky formativního hodnocení. Efektivitu učebního procesu zvyšova la
využívaná digitální technika. Na prvním stupni se učitelům dařilo žáky průběžně aktivizo vat
a udržovat jejich pozornost střídáním činností a využíváním didaktických her. Vhodně byly
zařazovány také relaxační techniky. Práce asistentů pedagoga ve třídách byla většinou pro
žáky se speciálními vzdělávacími potřebami přínosná. Ve speciálních třídách bylo patrné
rozdílné nastavení pravidel, v některých hodinách asistent a pedagog spolupracova li
efektivně, téměř tandemově, někde byla úloha asistentů spíše podpůrného charakteru.
V hospitovaných hodinách gymnázia převažovala transmisivní výuka s dominantním
postavením učitele. Odborně erudovaní pedagogové využívali převážně interaktivní výklad,
kterým aktivně zapojovali žáky do výuky. Žáci spolupracovali a vhodně reagovali na
kladené otázky. V některých hodinách byly účelně využity informační technologie. Podobně
jako v základní škole nebylo ve většině hodin uplatňováno efektivní ověřování naplnění
vzdělávacího cíle. Závěry hodin byly většinou shrnutím probíraného tématu, do kterého byli
zapojeni také žáci. Výuka nebyla diferencována dle individuálních vzdělávacích potřeb
žáků, cíleně nebylo využíváno formativní hodnocení. Efektivní byla výuka základů
společenských věd, při které se učiteli dařilo žáky zaujmout a působit na rozvoj jejich
kritického myšlení a postojové složky osobnosti. Při výuce cizích jazyků měli žáci
dostatečný prostor pro rozvoj ústního projevu, vyučující u nich vhodně rozvíjeli potřebné
jazykové dovednosti a efektivně pracovali s poslechovými cvičeními.
Zájmové vzdělávání ve školní družině a ve školním klubu probíhalo v pozitivní atmosféře.
Účastníci měli dostatečný prostor pro realizaci spontánních činností, rozvíjení tvůrčích
dovedností a individuálních zájmů i pro odpočinek. Náplň a činnosti zájmových útvarů
(čtenářský kroužek, florbal, malý záchranář, míčové hry, sálová kopaná, sborový zpěv)
podporovaly osobnostní rozvoj účastníků, jejich vzájemnou toleranci a přirozené
začleňování do kolektivu. Školní klub vhodně navazuje na dopolední vyučování svým
širokým spektrem zájmových útvarů (např. kroužek českého jazyka, matematiky, odbíjená,
popový sbor Skimls). Nabízené činnosti v jednotlivých útvarech a četné mimoškolní aktivity
podporují aktivní a smysluplné prožití volného času, relaxaci účastníků a přispívají
k utváření přátelských vztahů. V rámci zájmového vzdělávání ve sportovních


                                            3/7
a tělovýchovných útvarech se škola zaměřuje na rozvoj pohybových dovedností žáků,
upevňuje jejich zdravý životní styl a žáky pravidelně zapojuje do sportovních soutěží. Ve
volejbale škola zaznamenala i úspěchy na celostátní úrovni.


                          Hodnocení výsledků vzdělávání
Zjišťování individuálních a skupinových výsledků vzdělávání je založeno na tradičníc h
interních evaluačních nástrojích. V základní škole v hlavních předmětech kurikula (český
jazyk a matematika) zadávají učitelé od třetího ročníku zahajovací, pololetní a závěrečné
srovnávací písemné práce, kterými zjišťují znalosti a dovednosti za dané období.
Také na gymnáziu pedagogové využívají po dokončení většího celku písemné práce nebo
čtvrtletní práce. Výsledky všech prací vyhodnocují jednotliví učitelé a v rámci
předmětových komisí je dále analyzují, diskutují vhodná opatření a v hodinách se zaměřují
na nejčastější nedostatky. Úroveň dosahovaných výsledků vzdělávání v rámci republiky je
srovnávána prostřednictvím externího testování v pátých, případně v šestých ročnících, a to
z českého jazyka, matematiky a obecných studijních předpokladů. V devátých ročnících je
testování realizováno ve stejných předmětech, a navíc z cizího jazyka. Také tyto výsledky
jsou vyhodnocovány a analyzovány v rámci předmětových komisí a pravidelně
projednávány pedagogickou radou. Následně jsou přijímána opatření pro zlepšení. Úspěch
žáků u maturitní zkoušky je vhodně podporován v rámci volitelných předmětů,
systematickou přípravou na didaktické testy a aktivitami rozvíjejícími dovednosti potřebné
k ústní maturitní zkoušce z anglického jazyka. Žákům ohroženým školní neúspěšností jsou
nabízeny individuální konzultace.
Vzdělávání žáků se speciálními vzdělávacími potřebami koordinují výchovné poradkyně,
které informují pedagogy o potřebě podpůrných opatřeních pro žáky a podílejí se na přípravě
a vyhodnocování plánů pedagogické podpory i individuálních vzdělávacích plánů.
Vzdělávání žáků se speciálními vzdělávacími potřebami je kromě individuální pomoci
pedagogů i asistentů pedagoga přímo ve výuce podpořeno realizací pedagogickýc h
intervencí. Účinné je působení školních specialistů v rámci konzultací s žáky i jejich
zákonnými zástupci při řešení vysokých absencí a podezření na záškoláctví. Při řešení
složitějších případů škola efektivně spolupracuje s pracovníky odborných zařízení. Integraci
žáků s odlišným mateřským jazykem zajišťuje škola v rámci adaptačních skupin s intenzivní
výukou českého jazyka. Žáci se po několikatýdenním absolvování výuky českého jazyka ve
třech věkových skupinách lépe začleňují do kolektivů v běžných třídách.
Škola má zpracován preventivní program, jehož součástí je strategie předcházení školní
neúspěšnosti. Pravidelně jsou analyzovány nejčastější příčiny selhávání žáků ve vzdělává ní,
jako rizikové faktory škola identifikovala záškoláctví (i skryté), vysoký počet zameškanýc h
hodin a nízkou motivaci žáků k učení. Školní poradenský tým v součinnosti s vedením školy
průběžně monitorují signály rizikového chování žáků, v případě jeho výskytu neprodleně
uplatňují nastavená pravidla postupu řešení. Škola se zabývá problematikou školního
a třídního klimatu, v rámci aktivit posilujících pozitivní školní klima a „wellbeing“ se kromě
pravidelných třídnických hodin osvědčily zejména na druhém stupni tzv. „třídní dny“
a celoškolní projekty.
K bezproblémovému přechodu žáků na druhý stupeň přispívá každoroční realizace
adaptačního programu pro žáky 6. ročníku. Metodička prevence v průběhu roku zajišťuje
řadu besed a speciálních programů prevence rizikového chování žáků, šikany a kyberšikany
a organizuje akce podporující u žáků osvojování principů zdravého životního stylu.



                                             4/7
V oblasti kariérového poradenství je žákům závěrečných ročníků základní školy i gymná zia
ve vztahu k jejich budoucí profesní orientaci poskytována potřebná pomoc při výběru
dalšího vzdělávání. Kariérová poradkyně nabízí propagační materiály, pro žáky i jejich
rodiče organizuje tematicky zaměřené besedy, spolupracuje s úřadem práce, středními
školami apod.
Žáci školy se účastní také předmětových olympiád a dalších soutěží. Dobrých výsledků
dosahují především ve sportovních soutěžích. Podpora je poskytována sportovně nadaným
žákům, dva žáci gymnázia hrající hokej v zahraničí se vzdělávají podle individuálního
vzdělávacího plánu. Škola neopomíjí ani výchovný aspekt mimoškolních aktivit, proto
organizuje pravidelné sportovní kurzy, výlety, exkurze, které přispívají k osobnostnímu
rozvoji žáků. Pro rozvoj sociálních kompetencí je přínosná realizace školních projektů
a tradičních akcí pro rodiče a žáky.


                                         Závěry
Vývoj školy
- Škole se dlouhodobě daří udržovat přínosné partnerské vztahy, zapojovat žáky do
  sportovních aktivit a rozvíjet jejich sportovní nadání. Dlouhodobým zapojením školy do
  projektové činnosti se průběžně zlepšují materiálně technické podmínky pro vzdělává ní
  i zájmovou činnost. Nedostatky týkající se netransparentního způsobu řízení školy,
  zjištěné při minulé inspekční činnosti, byly odstraněny. Přetrvávají nedostatky při
  poskytování účinné metodické podpory pedagogům.
Silné stránky
- Přínosné partnerské vztahy a zapojení školy do bohaté projektové činnosti přispívají
  k naplňování stanovených cílů vzdělávání.
- Dlouhodobě úspěšná podpora sportovních aktivit a pohybového rozvoje žáků posiluje
  jejich tělesnou zdatnost a pozitivní přístup ke sportu.
- Zájmové vzdělávání se širokou nabídkou zájmových útvarů, realizace různorodýc h
  školních a mimoškolních aktivit efektivně doplňuje základní vzdělávání, podporuje
  smysluplné naplňování volného času žáků, přispívá k všestrannému rozvoji jejich
  osobnosti a je vhodným nástrojem k naplňování preventivní strategie školy.
Slabé stránky a/nebo příležitosti ke zlepšení
- Metodická podpora poskytovaná pedagogům není dostatečně efektivní pro zkvalitňo vá ní
  vzdělávacího procesu.
- Převažující frontální výuka s nízkou mírou diferenciace a individualizace dostatečně
  nerozvíjejí potenciál každého žáka.
- Nepravidelně využívaná reflexe vzdělávacích cílů ve výuce a nedostatečné využívá ní
  formativního hodnocení neumožňují pedagogům ani žákům získávat účinnou zpětnou
  vazbu o míře zvládnutého učiva.
Doporučení pro zlepšení činnosti školy
- Zefektivnit hospitační činnost, poskytovat pedagogům účinnou zpětnou vazbu o kvalitě
  jejich práce a přijímat vhodná opatření ke zkvalitnění vzdělávání.
- Systematicky poskytovat metodickou podporu pedagogům a asistentům pedagoga ve
  speciálních třídách.


                                          5/7
- Další vzdělávání pedagogických pracovníků zaměřit na metody a formy výuky
  podporující diferenciaci a individualizaci vzdělávání a aplikaci formativního hodnocení,
  získané znalosti a dovednosti efektivně využívat ke zkvalitnění výuky.
- Zaměřit se na poskytování zpětné vazby a práci s cílem.
- Individualizovat a diferencovat výuku v souladu s předpoklady jednotlivých žáků,
  pravidelně využívat formativní hodnocení.


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Ústecký inspektorát, W. Churchilla
6/1348, 400 01 Ústí nad Labem, případně prostřednictvím datové schránky (g7zais9),
nebo na e-podatelnu csi.u@csicr.cz s připojením elektronického podpisu.


            Seznam dokladů, o které se inspekční zjištění opírají
 1.   Úplné znění zřizovací listiny vydané s účinností od 1. 1. 2021 (ze dne 16. 12. 2020)
 2.   Jmenování ředitelem školy s účinností od 1. 1. 2009 a Potvrzení ředitelem školy
      v pracovním poměru na dobu neurčitou od 1. 5. 2015
 3.   Výpisy z rejstříku škol a školských zařízení MŠMT (ze dne 7. 2. 2023)
 4.   Výkaz o ředitelství škol (R 13-01) podle stavu k 30. 9. 2021 a 30. 9. 2022
 5.   Výkaz o základní škole (M 3) podle stavu k 30. 9. 2021 a 30. 9. 2022
 6.   Výkaz o střední škole (M8) podle stavu k 30. 9. 2021 a 30. 9. 2022
 7.   Koncepce rozvoje školy na období 2019–2025
 8.   Plán kontrolní a hospitační činnosti 2021/2022, 2022/2023 včetně hospitačníc h
      záznamů
 9.   Organizační řád školy včetně organizačního schématu
10.   Školní vzdělávací program pro základní vzdělávání platný ve školním roce 2022/2023
11.   Školní vzdělávací program pro gymnaziální vzdělávání platný ve školním roce
      2022/2023
12.   Školní řád vydaný s účinností od 1. 2. 2023
13.   Vnitřní řád školní družiny, školního klubu vydaný s účinností od 1. 9. 2014
14.   Dokumentace k výchovnému poradenství a prevenci rizikového chování vedená
      k datu inspekční činnosti
15.   Záznamy z pedagogické rady a předmětových komisí, školní roky 2021/2022
      a 2022/2023
16.   Školní matrika, školní roky 2021/2022 a 2022/2023 (vzorek)
17.   Třídní knihy, školní rok 2022/2023 (vzorek)
18.   Personální dokumentace zaměstnanců ve vztahu k odborné kvalifikaci (vzorek)
19.   Výroční zpráva o činnosti školy za školní rok 2021/2022
20.   Inspekční zpráva České školní inspekce č. j.: ČŠIU-1005/14-U (ze dne 7. 11. 2014)


                                           6/7
21.   Webové stránky školy: www.4zsjirkov.cz


                                         Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Ústecký inspektorát,
W. Churchilla 6/1348, 400 01 Ústí nad Labem, případně prostřednictvím datové
schránky (g7zais9), nebo na e-podatelnu csi.u@csicr.cz s připojením elektronického
podpisu, a to k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 PhDr. Alena Pilousová, školní inspektorka,
 vedoucí inspekčního týmu

 Ing. Anna Kejřová, školní inspektorka

 Mgr. Jaroslav Máliš, školní inspektor

 Ing. Bc. Monika Součková, školní
 inspektorka
 Bc. Blanka Zoudunová, kontrolní
 pracovnice
 Mgr. Bc. Martina Vlachová, odbornice
 v oblasti speciálního vzdělávání

V Ústí nad Labem 16. 3. 2023




                                              7/7
