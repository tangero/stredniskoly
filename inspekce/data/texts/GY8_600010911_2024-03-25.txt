                              Česká školní inspekce
                               Ústecký inspektorát
                   W. Churchilla 6/1348, 400 01 Ústí nad Labem
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIU-534/24-U
                                      Sp. zn. ČŠIU-S-105/24-U


Název                               Gymnázium, Lovosice, Sady pionýrů 600, příspěvková
                                    organizace
Sídlo                               Sady pionýrů 600, 410 02 Lovosice
E-mail                              gymlovo@gymlovo.cz
IČO                                 46 773 720
Identifikátor                       600 010 911
Právní forma                        příspěvková organizace
Zastupující                         Mgr. Marek Bušek
Zřizovatel                          Ústecký kraj
Místo inspekční činnosti            Sady pionýrů 600, Lovosice
Inspekční činnost na místě          25. 3. 2024 − 27. 3. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání poskytovaného střední
školou podle příslušných školních vzdělávacích programů.
Zjišťování a hodnocení naplnění školních vzdělávacích programů pro základní a střední
vzdělávání a jejich souladu s právními předpisy a rámcovými vzdělávacími programy.
                                    Charakteristika
Právnická osoba Gymnázium, Lovosice, Sady pionýrů 600, příspěvková organizace (dále
„škola“) vykonává činnost střední školy a vzdělává žáky v denní formě vzdělávání v oborech
vzdělání 79-41-K/41 Gymnázium (čtyřletý vzdělávací program) a 79-41-K/81 Gymnázium
(osmiletý vzdělávací program).
K 30. 9. 2023 škola vykázala 350 žáků, z toho 236 v osmiletém vzdělávacím programu
a 114 ve čtyřletém vzdělávacím programu. V době inspekční činnosti se ve škole vzděláva lo
30 žáků se speciálními vzdělávacími potřebami a jeden žák s mimořádným nadáním.
Další informace o škole jsou k dispozici na webových stránkách školy www.gymlovo.cz.


                         Hodnocení podmínek vzdělávání
Ředitel školy v návaznosti na doporučení z minulé inspekční činnosti stanovil jako hlavní
cíle dalšího rozvoje zlepšování výsledků vzdělávání žáků, postupnou modernizac i
materiálně technických podmínek pro vzdělávání a zvýšení spolupráce školy se
zaměstnavateli v regionu. Vedení školy spolu s pedagogickými pracovníky dílčí cíle
pravidelně vyhodnocuje a stanovuje plány pro následující období. Společným úsilím se
vytčené cíle daří úspěšně naplňovat. Dlouhodobě k činnosti školy přispívají také žáci
prostřednictvím studentského parlamentu. Zástupci parlamentu se pravidelně setkávají
s ředitelem školy, pomáhají při organizaci různých školních akcí a veřejnost o nich informují
prostřednictvím školního časopisu. Do školních aktivit se škola snaží zapojit i zákonné
zástupce žáků, pro které pořádá, kromě pravidelných rodičovských schůzek, vzdělávac í,
kulturní, ale i různé sportovní akce.
Účelné delegování kompetencí umožňuje bezproblémové fungování školy. Ke zvýšení
kvality výchovně vzdělávacího procesu přispívá činnost metodických orgánů, které jsou
zapojeny do kontrolní a hospitační činnosti, vyhodnocují naplňování učebních osnov
jednotlivých vyučovacích předmětů, podílejí se na sjednocování hodnocení, sdílejí poznatky
ze vzdělávacích akcí a vzájemných hospitací pedagogů, organizačně zajišťují mimoško lní
akce aj. Kontrolní činnost je systematická, avšak zpětná vazba poskytovaná pedagogům není
zcela účinná. Příležitostí pro zlepšení je větší podpora a vzdělávání pedagogů v oblastech
individualizace výuky, práce s cílem vyučovací hodiny, v oblasti formativního hodnocení
a systematické podpory žáků při práci s informačními zdroji.
Pedagogický sbor je stabilní, učitelé spolu efektivně spolupracují, předávají si infor mace
o žácích, o metodách a formách výuky. Osvědčeným prostředkem efektivní podpory vztahů
uvnitř pedagogického sboru je každoročně organizovaný teambuilding, kterého se účastní
všichni pedagogové. Vedení školy podporuje další profesní vzdělávání pedagogů. Důraz je
aktuálně kladen na vzdělávání v oblastech informačních technologií a na zvýšení odbornosti
dle profesního zaměření jednotlivých pedagogů. Významným přínosem pro kvalitu výuky
anglického jazyka je dlouhodobé působení rodilého mluvčího.
Poradenské služby ve škole poskytuje výchovná poradkyně, metodička prevence a školní
psycholožka. Systém poradenských služeb, vzájemná spolupráce a způsob sdílení informac í
s vyučujícími je funkční.
Materiální podmínky pro naplňování stanovených vzdělávacích cílů jsou dobré. Prostředí
školní budovy je esteticky a výukově podnětné, vnitřní i vnější prostory se daří dle plánu
renovovat a modernizovat.



                                            2/7
                          Hodnocení průběhu vzdělávání
Společným znakem všech hospitovaných hodin byla příjemná pracovní atmosféra
s respektujícím přístupem učitelů k žákům. Při plánování a realizaci výuky vycháze li
vyučující z cílů stanovených školními vzdělávacími programy. Část sledovaných hodin byla
výrazně výkladová, pedagogové využívali formu řízeného rozhovoru, na pokládané otázky
žáci ochotně odpovídali, u tabule pracovali bez obav z chyby. Společná práce žáků byla
často doplňována samostatnou prací, v některých hodinách byla zařazena efektivní párová
nebo skupinová práce, která účelně podporovala rozvoj kooperativních kompetencí žáků. Ve
většině vyučovacích hodin chyběla vhodná diferenciace, žáci plnili obsahem, typem,
rozsahem i náročností shodné úkoly. Někteří učitelé využívali v průběhu výuky znalosti
a zkušenosti žáků z běžného života, které vhodně propojovali s probíraným učivem. V části
sledovaných hodin byli žáci v jejich úvodu seznamováni spíše s tématem, případně se
strukturou vyučovací hodiny. V závěru výuky pedagogové většinou uplatňovali společné
shrnutí probíraného tématu, efektivní zpětnou vazbu k dalšímu učení poskytovali žákům
ojediněle. Méně často a na rozdílné úrovni byli žáci vedeni k hodnoticím dovednostem.
Podpora čtenářské gramotnosti a práce s různými informačními zdroji byla ve zhlédnuté
výuce zaznamenána výjimečně, ke kritickému myšlení byli žáci vedeni jen v některých
hodinách.
V hospitovaných hodinách cizích jazyků se vyučujícím dařilo udržovat aktivitu a pozornost
žáků prostřednictvím vhodné pozitivní motivace a častým střídáním metod a forem výuky,
což se efektivně projevovalo ve všech částech hodin. V některých hodinách využili
pedagogové metody rozvíjející kooperativní dovednosti žáků. Všichni žáci plnili zadávané
úkoly na požadované jazykové úrovni, což významně přispívalo k efektivitě učení. Ke
snazšímu pochopení učiva byly vhodně využívány didaktické pomůcky a metoda práce
s chybou. K prezentování učiva byla ze strany vyučujících ve většině hodin účelně využita
digitální technika, samostatně pracovat s ní bylo žákům umožněno při procvičování slovní
zásoby a gramatiky. V průběhu řešení úloh a při ověřování odpovědí pedagogové získáva li
zpětnou vazbu o znalostech a dovednostech žáků.


                         Hodnocení výsledků vzdělávání
O výsledcích vzdělávání jsou zákonní zástupci informováni prostřednictvím školního
informačního systému, ve kterém má škola nastavené oddělené přístupy pro žáky a pro
zákonné zástupce. To přispívá k efektivnějšímu přehledu školy o zájmu zákonných zástupců
o vzdělávací výsledky jejich dětí. Další informování probíhá na pravidelných třídníc h
schůzkách a v případě potřeby při individuálních konzultacích. K účelnému ověřování
průběžných výsledků vzdělání používají učitelé standardní evaluační nástroje. K zjišťová ní
ucelenějších vědomostí a dovedností využívají v hlavních předmětech kurikula čtvrtletní
písemné práce, v ostatních předmětech zadávají písemné práce po větších tematickýc h
celcích. Jejich zadání diskutují v rámci předmětových komisí, výsledky prací vyhodnocují
jednotliví pedagogové, společně je diskutují a následně se ve výuce na zásadní nedostatky
zaměřují. Žákům ohroženým školním neúspěchem je nabízeno doučování, individuá lní
konzultace, příp. online konzultace. Efektivní podporou je školní sdílené prostředí, kam
učitelé žákům vkládají výukové a další materiály. O kvalitě poskytovaného vzdělá vá ní
svědčí výsledky žáků v externím testování, které byly ve školním roce 2021/2022
i 2022/2023 ve srovnání s republikovými nadprůměrné. Pro přípravu žáků při ukončování
vzdělání maturitní zkouškou využívá škola v učebním plánu disponibilní časovou dotaci.


                                           3/7
Žákům jsou od 3. ročníku středního vzdělávání nabízeny semináře, které si volí dle svého
zájmu a zaměření u maturitní zkoušky. V rámci těchto seminářů, ale i v běžné výuce,
zadávají pedagogové žákům úlohy z didaktických testů společné části maturitní zkoušky.
Úspěšnost žáků u maturitní zkoušky efektivně ovlivňuje také maturita nanečisto, při které si
žáci v průběhu čtvrtého ročníku vyzkouší kompletní didaktický test v reálných podmínkách.
Ve školním roce 2022/2023 byla úspěšnost žáků školy u maturitní zkoušky 100 %.
Pro aktivní využití volného času organizuje škola velké množství volnočasových aktivit
(pěvecké a divadelní kroužky, čtenářské dílny, filmový klub, nápravná cvičení, školní
kapely, aj.). K naplňování klíčových kompetencí účelně přispívají pravidelná mezigener ač ní
setkávání žáků školy s klienty domova seniorů, účast zájemců o přírodovědné předměty na
studentských vědeckých konferencích, které pořádá nadace Unipetrol, dobrovolné
dárcovství krve plnoletých žáků (efektivní motivací vedením školy se počet dobrovolnýc h
dárců meziročně navyšuje) a mnoho dalších.
Kvalitní jazykovou přípravu velmi dobře doplňuje aktivní zapojení školy do programu
Erasmus+, dlouholetá zahraniční spolupráce, v rámci které jsou organizovány pravidelné
výměnné pobyty žáků a efektivní podpora školy při skládání mezinárodních jazykovýc h
zkoušek úrovně B2 a vyšší.
Účelná spolupráce a profesní erudice všech pracovníků školního poradenského pracoviště
se pozitivně promítá do kvality poskytovaných poradenských služeb. Výchovná poradkyně
průběžně sleduje vzdělávací výsledky žáků, informuje pedagogy o žácích se speciálními
vzdělávacími potřebami a poskytuje všem metodickou podporu. Vhodně nastavené
kariérové poradenství žákům pomáhá při výběru jejich dalšího studia nebo při uplatnění na
trhu práce. Kariérové poradkyně aktivně spolupracují s úřadem práce i s profesními
organizacemi.
V oblasti prevence rizikového chování členové školního poradenského pracoviště
v součinnosti s učiteli identifikují žáky s rizikovým chováním a podle charakteru a rozsahu
navrhují účinná opatření. K vyřešení a sledování možných výskytů nežádoucího chování
a vztahových problému úspěšně napomáhá otevřená komunikace a flexibilní možnost
individuálních schůzek s metodikem prevence. Zásadní význam pro předcházení riziko vé mu
chování a řešení osobních problémů žáků má využívání fixních konzultačních hodin školní
psycholožky a virtuální schránky důvěry „Nenech to být“. K monitorování a vyhodnoco vá ní
klimatu školy a spokojenosti aktérů vzdělávání školské poradenské pracoviště pravidelně
uskutečňuje dotazníková šetření mezi žáky nižších ročníků (indiánský kmen), ve vyšších
ročnících šetření probíhají podle potřeby. Metodik prevence poskytuje ostatním pedagogům
informace o plánovaných preventivních aktivitách včetně cílené metodické podpory.
Pravidelné informování je součástí porad, osvědčily se i individuální konzultace. Plánované
aktivity celoročního preventivního programu školy jsou zaměřeny na nejčastější hrozby
a riziková chování žáků. K jejich efektivitě významně přispívá využívání četných dotačních
výzev. Škola realizuje výjezdové akce, teambuildingové programy, besedy nebo tematicky
zaměřená divadelní představení. Plnění programu a účinnost preventivních aktivit jsou
vyhodnocovány a získané výsledky jsou zohledňovány v sestavování programu pro další
školní rok.


                                         Závěry
Vývoj školy
– Průběžně se zlepšují materiální podmínky pro vzdělávání.


                                            4/7
– Zlepšily se výsledky vzdělávání žáků, v externím testování dosahují žáci školy aktuálně
  lepších výsledků, než je celorepublikový průměr.
– Přetrvává velmi dobrá úroveň partnerských vztahů a množství aktivit nad rámec výuky.

Silné stránky
– Četné partnerské vztahy nejen v tuzemsku, ale i v zahraničí podporují osobnostní rozvoj
  žáků. (1.5)
– Kvalitní průběh výuky cizích jazyků, mimoškolní činnosti a projektové aktivity včetně
  mezinárodní spolupráce úspěšně podporují rozvoj komunikačních dovedností žáků. (5.3)
– Množství aktivit nad rámec výuky účelně přispívá k všestrannému rozvoji žákovy
  osobnosti, pozitivní prezentaci školy na veřejnosti a efektivně podporuje příznivé klima
  pro vzdělávání. (6.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz

Slabé stránky (oblasti ke zlepšení)
– Pedagogové v průběhu výuky nepravidelně zařazují práci s informačními zdroji, méně
  jsou využívány metody podporující rozvoj kritické myšlení. (4.2.)
– Diferenciace a individualizace vzdělávacího obsahu a zadávaných úkolů jen v malé míře
  zohledňují kognitivní schopnosti jednotlivých žáků. Žákům není v průběhu výuky
  poskytována účinná zpětná vazba o jejich dosahovaném vzdělávacím pokroku.
  Pedagogové nevěnují dostatek pozornosti formativní zpětné vazbě a ověření míry
  dosažení vzdělávacích cílů. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz

Doporučení pro zlepšení činnosti školy
– Prostřednictvím hospitační činnosti poskytovat pedagogům účinnou zpětnou vazbu
  o kvalitě vzdělávacího procesu.
– Další vzdělávání pedagogických pracovníků zaměřit na oblasti formativního hodnocení,
  diferenciace a individualizace výuky, práce s informačními zdroji a vedení žáků ke
  kritickému myšlení.
– V průběhu výuky pravidelně zařazovat práci s informačními zdroji, vést žáky ke
  kritickému myšlení.
– Ve výuce systematicky využívat formativní hodnocení žáků a efektivní zpětnou vazbu
  o naplnění vzdělávacích cílů.
– Prostřednictvím diferencované výuky a zadáváním úloh různé kognitivní náročnosti
  zohledňovat vzdělávací potřeby žáků dle jejich individuálních předpokladů.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 10 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní


                                            5/7
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Úplné znění zřizovací listiny příspěvkové organizace Ústeckého kraje č. j. 173/2001
      (ze dne 11. 1. 2023) včetně příloh
 2.   Jmenování ředitele s účinností od 1. 8. 2012, informace o pokračování na vedoucím
      pracovním místě ředitele od 1. 8. 2018
 3.   Výpisy z rejstříku škol a školských zařízení MŠMT (ze dne 22. 3. 2024)
 4.   Strategie rozvoje školy
 5.   Školní řád (září 2023) včetně příloh
 6.   Školní vzdělávací program pro základní vzdělávání (nižší stupeň osmileté ho
      gymnázia) s platností od 1. 9. 2007 a pro gymnaziální vzdělávání (vyšší stupeň
      osmiletého gymnázia a čtyřleté gymnázium) s platností od 1. 9. 2009 včetně
      aktualizací
 7.   Třídní knihy, školní roky 2022/2023, 2023/2024 (vzorek)
 8.   Školní matrika, školní roky 2022/2023, 2023/2024 (vzorek)
 9.   Personální dokumentace pedagogických pracovníků (vzorek) včetně osvědčení
      z dalšího vzdělávání pedagogických pracovníků
10.   Plán kontrolní a hospitační činnosti včetně hospitačních záznamů, školní roky
      2022/2023 a 2023/2024 (vzorek)
11.   Zápisy z pedagogických rad a metodických sdružení, školní roky 2022/2023
      a 2023/2024 (vzorek)
12.   Dokumentace k výchovnému poradenství a prevenci rizikového chování vedená
      k datu inspekční činnosti
13.   Dokumentace k ukončování vzdělávání maturitní zkouškou, zkušební období 2023
14.   Výroční zpráva o činnosti školy za školní roky 2021/2022, 2022/2023
15.   Inspekční zpráva České školní inspekce č. j.: ČŠIU-1876/15-U (ze dne 21. 12. 2015)
16.   Webové stránky školy: www.gymlovo.cz


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


                                          6/7
Složení inspekčního týmu a datum vyhotovení inspekční zprávy

 Mgr. Ilona Hronová, školní inspektorka, vedoucí inspekčního týmu
 Ing. Anna Kejřová, školní inspektorka
 Mgr. Jaroslav Máliš, školní inspektor
 Bc. Jana Sejvalová, kontrolní pracovnice
22. 4. 2024




                                          7/7
