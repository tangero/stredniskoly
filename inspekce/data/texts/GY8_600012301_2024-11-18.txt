                               Česká školní inspekce
                               Pardubický inspektorát
                         Sukova třída 1556, 530 02 Pardubice
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIE-1992/24-E
                                       Sp. zn. ČŠIE-S-305/24-E


Název                               Gymnázium Dr. Emila Holuba, Holice, Na Mušce 1110
Sídlo                               Na Mušce 1110, 534 01 Holice
E-mail                              dankovaa@gyholi.cz
IČO                                 48 161 101
Identifikátor                       600 012 301
Právní forma                        příspěvková organizace
Zastupující                         Mgr. Andrea Daňková
Zřizovatel                          Pardubický kraj
Místo inspekční činnosti            Na Mušce 1110, Holice
Inspekční činnost na místě          18. až 20. 11. 2024

Inspekční činnost byla zahájena předložením pověření k inspekční činnosti.


                                 Předmět inspekční činnosti
Předmětem inspekční činnosti vykonané podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů, bylo zjišťování a hodnocení podmínek,
průběhu a výsledků vzdělávání, včetně hodnocení naplňování školních vzdělávac íc h
programů.


                                         Charakteristika
Gymnázium Dr. Emila Holuba, Holice, Na Mušce 1110 (dále „škola“) vykonává činnost
střední školy a školní jídelny. K termínu inspekční činnosti škola vzdělávala 350 žáků ve 12
třídách, čímž vzrostl počet žáků od minulé inspekční činnosti více než o 10 %. Ve čtyřech
třídách se žáci vzdělávají ve čtyřletém oboru vzdělání s maturitní zkouškou 79-41-K/41
Gymnázium a v osmi třídách v osmiletém oboru vzdělání s maturitní zkouškou 79-41-K/81
Gymnázium. Podpůrná opatření škola poskytovala třem žákům se speciálními vzdělávac ími
potřebami. Škola zajišťuje stravování žáků a zaměstnanců ve vlastní školní jídelně, která je
součástí budovy školy.


                         Hodnocení podmínek vzdělávání
Ředitelka školy uplatňuje své zkušenosti při řízení, jež je založené na otevřené a vstřícné
komunikaci se všemi účastníky vzdělávání. Škola má jasně nastavený systém řízení, kde část
kompetencí ředitelka delegovala na svého zástupce a členy širšího vedení (vedoucí
předmětových komisí, školní poradenské pracoviště, koordinátorka školního vzdělávac ího
programu apod.). Přenos informací je založen na pravidelném setkávání vedení školy
a pedagogických pracovníků a na vzájemné komunikaci napříč celou školou. Koncepce
rozvoje školy vychází z komplexního posouzení podmínek školy a jasně pojmenovává cíle,
ke kterým bude škola dál směřovat. Na realizaci koncepce se podílí nejen širší vedení školy,
pedagogický sbor a všichni pracovníci školy, do jejího naplňování škola aktivně zapojuje
i žáky a zákonné zástupce. Hospitační činnost ředitelky je zaměřena na začínající vyučujíc í
a případně ty, k jejichž práci ředitelka obdržela podněty, přičemž zástupce ředitelky
vykonává hospitační činnost jen velmi málo. Metodická podpora a zpětná vazba
pro pedagogický sbor jako celek je proto nevyvážená. Významný prostor pro zlepšení je
v systematické hospitační činnosti napříč celým pedagogickým sborem, protože ne všem
vyučujícím se dostává zpětné vazby v dostatečné míře nejen k užitým metodám a formám
výuky, ale i k jejich přístupu, chování a komunikaci směrem k žákům.
Další vzdělávání pedagogických pracovníků navazující na zjištění při minulé inspekční
činnosti přineslo zlepšení zatím jen v některých oblastech průběhu vzdělávání např.
využívání efektivnějších metod a forem výuky. Přetrvává menší využití diferenciace činností
ve prospěch žáka i menší využití vzájemného hodnocení a sebehodnocení žáky v některých
hodinách. Metodické orgány se zapojují do plánování dalšího vzdělávání pracovníků, ale
také do vzájemných hospitací a sdílení metod a forem výuky. Zde je stejně jako u vedení
školy prostor pro širší a intenzivnější podporu a spolupráci v oblasti sjednocování výraznýc h
rozdílů v přístupu vyučujících k výuce a komunikaci s žáky, a to nejen v rámci
předmětových komisí, ale i v hospitační činnosti napříč celou školou.
Materiální podmínky pro vzdělávání jsou příznivé, škola aktivně využívá různé finanč ní
zdroje pro jejich průběžné zkvalitňování. Na úpravách společných prostor se podílí i školní
parlament, který přináší návrhy na zlepšení a pomáhá při jejich realizaci (aktivní získávání
financí, dobrovolnická práce ve volném čase apod.).


                          Hodnocení průběhu vzdělávání
Zhlédnutá výuka byla připravená, probírané učivo odpovídalo školnímu vzdělávac ímu
programu. Frontální výuku občas doplnila aktivita ve skupinách, která účinně rozvíje la
spolupráci žáků, v některých hodinách byla využita práce ve dvojicích, ale spíše jako
doplněk dalších činností. Zvláště v prakticky zaměřených hodinách (např. laboratorní
cvičení) pracovala většina žáků se zájmem a byl aktivně vytvářen prostor pro spolupráci
žáků mezi sebou. K podpoře efektivity vzdělávání přispívalo občasné využívání obrázků,
map a pracovních listů. V malé míře se podařilo vytvořit žákům prostor pro samostatné
vyvozování nového učiva nebo pojmů. Celkově byli žáci méně aktivizováni, výjimkou byly
řízené rozhovory s využitím problémových otázek a podpory logického uvažování. Učivo


                                             2/6
i činnosti žáků byly nejčastěji jednotné, diferenciace úloh zohledňující schopnosti,
popřípadě zájem a nadání žáků byla využívána ojediněle, přičemž diferenciace je příležitos tí
k zefektivnění samotné výuky. Funkční bylo podpůrné využívání didaktické techniky
a občasné zařazování mezipředmětových souvislostí. Používání mobilních telefonů žáky
k práci v hodině nebylo příliš časté. Práce s informacemi, jejich vyhledáváním, tříděním
a následnou interpretací nebyla téměř zaznamenána. Bylo by vhodné ve větší míře zařazovat
do výuky práci s různými informačními zdroji (slovníky, atlasy, internet apod.), vést žáky
k vyhledávání informací, jejich třídění, následné analýze a aplikaci, čímž by byly podpořeny
jejich dovednosti, které jsou zásadní pro rozvoj kritického myšlení, analytických schopností
a informační gramotnosti.
Funkční formativní zpětná vazba, jak v průběhu, tak i v závěru vyučovacích hodin, byla
žákům poskytována pouze v malé části výuky a bylo by vhodné se na její poskytování
zaměřit více. Učitelé málokdy formulovali své cíle zaměřené na konkrétní přínos výuky pro
žáky, v závěru hodin pak málo docházelo k ověření jejich naplnění. Prostor pro vzájemné
vrstevnické hodnocení, které by aktivně podporovalo pozornost žáků a rozvíjelo jejich další
kompetence (např. komunikativní, obhajování vlastního názoru) nebo pro sebehodnocení
žáků byl vytvářen pouze v části hodin. Vzhledem k tomu, že části pedagogů zatím dovednost
pracovat s cíli chybí, je příležitostí ke zlepšení zajistit vzdělávací akce a zaměřit kontrolní
činnosti na toto téma. V několika hodinách proběhla alespoň závěrečná sebereflexe žáků
připomenutím, co si z hodiny zapamatovali nebo co se dozvěděli nového. Pokud se
vyučujícím podařilo zpětnou vazbu od žáků získat, bylo to ku prospěchu nejen pro samotné
žáky, protože dokázali pojmenovat přínos výuky k jejich učení, ale také pro vyučujíc í
s ohledem na jejich další plánování vzdělávání.
Na zařazení efektivnějších metod výuky neměla přímý vliv délka praxe vyučujících, ale
osobnost a dominance učitele. Byly zaznamenány i hodiny, které byly vedeny zkušeným
pedagogem přednáškovým stylem s pouze pasivní přítomností většiny žáků, kteří neměli
vytvořený prostor nejen pro své aktivní zapojení, ale ani pro rozvoj většiny požadovaných
kompetencí. Osobnost vyučujících silně ovlivňuje i jejich komunikaci s žáky během hodin,
kdy volba formy sdělení není vždy zcela srozumitelná a akceptovatelná pro všechny žáky.
Zde je prostor pro větší regulaci formou intenzivnější kontrolní činnosti, případně vhodně
zvoleným dalším vzděláváním pedagogických pracovníků zaměřeným na efektivní
komunikaci.


                          Hodnocení výsledků vzdělávání
Celkové ročníkové výsledky žáků jsou velmi dobré. Pouze ojediněle dochází k tomu, že žáci
postupují do vyššího ročníku až po doplnění odložené klasifikace. Výsledky vzdělávání žáků
ve vyšších ročnících osmiletého oboru se významně nelišily od úspěšnosti žáků čtyřletého
oboru. Výsledky nezávislých testování tyto dobré výsledky potvrzují stejně jako maturitní
zkoušky. Pozitivním zjištěním je, že 16 žáků si v jejich rámci zvolilo a vykonalo úspěšně
profilovou zkoušku z matematiky, 28 žáků složilo Cambridge zkoušku B2 First, která jim
nahradila státní část maturitní zkoušky z anglického jazyka.
K dobré prezentaci školy na veřejnosti přispívá účast žáků v řadě celoškolních akcí
a odborných soutěžích, v nichž dosahují velmi dobrých výsledků (např. AMAVET,
předmětové olympiády). Dva žáci se v loňském školním roce zařadili mezi Mladé talenty
Pardubického kraje. Sociální cítění žáků pozitivně ovlivňuje zapojování do charitativníc h
akcí. Součástí realizovaných aktivit je dlouholetá spolupráce se sociálními partnery (např.
vysoké školy v rámci dalších možností uplatnění, ekocentra apod.). Zájmové kroužky (např.


                                             3/6
robotika, astronomický, šachy, pěvecký sbor) přispívají stejně jako účast v soutěžích i jako
podpora rozvoje nadání. Výrazně motivační aktivitou bylo zapojení do projektu Dotkni se
vesmíru, který žákům umožnil sestrojit si vlastní sondu, kterou společně s meteorologick ým
balónem vypustili. Výuku dále obohacuje řada exkurzí a projektových aktivit. Přínosem jsou
i akce (např. výjezdy žáků do zahraničí) v rámci programu Erasmus+. Velmi přínosným pro
motivování žáků a jejich profesní rozvoj se jeví seznamování žáků s absolventy
prostřednictvím grafických materiálů nebo besed. To současně škola využívá jako jednu
z forem získávání zpětné vazby ke své činnosti.
Školní vzdělávací program škola průběžně doplňuje a inovuje, což se odráží v pestré
a zajímavé nabídce volitelných předmětů odrážející zájem a potřeby žáků, stejně jako
směřování k přípravě na další studium na vysokých školách (např. Politologie a mezinárodní
vztahy). V rámci přípravy na praktický život pracovali žáci nově v semináři Výchova
k podnikavosti, prakticky založili čtyři studentské firmy. Kvalitu těchto projektů obhájily
firmy i ve srovnání s jinými školami. Snahu o inovaci lze vidět u zavedení předmětu
Přírodovědný základ v prvním ročníku osmiletého gymnázia, který je vyučován v tandemu
se zaměřením na badatelskou výuku a má položit ucelený základ pro další vzdělává ní
v přírodovědných předmětech.
Vzhledem k velikosti a typu školy i potřebám žáků je systém výchovného poradenství
nastavený vhodně. Počet žáků se speciálními vzdělávacími potřebami není velký, ale škola
aktivně vyhledává žáky s potřebou podpory a podle potřeby jim vytváří plány pedagogické
podpory, individuální vzdělávací plány a individuální studijní plány. Výchovná poradkyně
spolupracuje se školskými poradenskými zařízeními a metodicky vede pedagogy
při poskytování podpůrných opatření, jejichž účinnost je pravidelně vyhodnocová na.
Od minulého školního roku se kromě obvyklé činnosti více zaměřuje na nastavení
systematické podpory žáků nadaných. V současnosti se teprve utvářejí postupy, které by
pomohly zařadit práci s nadanými v potřebné míře pravidelně do běžných vyučovac íc h
hodin. V rámci kariérového poradenství pomáhá žákům orientovat se a rozhodovat
v otázkách nejen navazujícího vzdělávání, ale ve volbě pro žáky přínosných volitelnýc h
předmětů. Metodička prevence s výchovnou poradkyní úzce spolupracuje. Nově
vybudované samostatné zázemí pro metodičku přispívá ke klidnější a efektivnější práci
s žáky. Pravidelně jsou pořádány adaptační kursy a sportovní kursy i další aktivity, které
významně přispívají ke zlepšení vztahů v třídních kolektivech. Jednotlivé případy
rizikového chování žáků jsou operativně řešeny ve spolupráci s třídními učiteli, s žáky
samotnými i s jejich rodiči. Škála preventivních aktivit je široká a podporuje naplňová ní
dlouhodobých i krátkodobých cílů prevence. V této oblasti je významným přínosem cílené
zaměření činnosti na rozvoj spolupráce školy a zákonných zástupců, kterou obohacují
setkání s přednáškami tematicky zaměřenými na oblast prevence.
K rozvoji kompetencí žáků v oblasti komunikace směrem k otevřenosti a partnerství
a k posilování demokratických principů významnou měrou napomáhá činnost školního
parlamentu. Dlouhodobě se aktivně zapojuje do života školy, podílí se na řešení problémů
a organizuje činnosti přispívající k utváření pozitivní atmosféry a vzájemných vztahů
ve škole.


                                         Závěry
Vývoj školy
– pozitivní posun v používání efektivnějších metod a forem výuky



                                            4/6
Silné stránky
– pestrá nabídka volitelných předmětů podporující hlubší zájem žáků a umožňující cílenou
  přípravu žáků na další studium (1.2)
– aktivní zapojení školního parlamentu do řešení problémů i organizace činností ve škole
  (1.3)
– spolupráce školy a zákonných zástupců, společná setkání a přednášky v oblasti prevence
  (1.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– přetrvávající výrazné rozdíly v přístupu vyučujících ve výuce, které v části hodin
  nevedou k rozvoji požadovaných kompetencí žáků (3.1)
– malá míra efektivní práce se vzdělávacím cílem zaměřeným na žáka v úvodu i závěru
  hodin (4.1)
– nižší míra využívání formativního hodnocení žáků a jejich vedení k sebehodnocení
  a vzájemnému hodnocení (4.2)
– nízká míra diferenciace výuky vzhledem k žákům s vyšším pracovním tempem nebo
  zájmem (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– podporovat vzájemné hospitace, sdílení metodiky zefektivňujících metod a forem práce
  nejen v rámci jednotlivých předmětů
– více zařazovat formativní hodnocení žáků, v závěru vyučovacích hodin získávat zpětnou
  vazbu o naplnění cílů a pochopení učiva žáky
– zintenzivnit kontrolní činnost v průběhu vzdělávání zaměřenou na komunikaci a přístup
  vyučujících i jednotlivé části vzdělávacího procesu
– zvážit další vzdělávání v oblasti práce s cílem, ale i umění správné a efektivní
  komunikace
– dále podporovat učitele ve využívání metod a forem práce efektivně zvyšujících motivac i
  žáků a podporujících rozvoj potřebných kompetencí
– diferencovat výuku vzhledem k individuálním vzdělávacím potřebám žáků, výrazněji
  podpořit nadanější a rychlejší žáky
– vést žáky k práci s informacemi nejen z digitálních zdrojů, jejich vyhledávání a třídění


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně


                                            5/6
informujte Českou školní inspekci, jaká byla přijata opatření, a to prostřednictvím
datové schránky (g7zais9).


              Seznam dokladů, o které se inspekční zjištění opírají
 1.   Koncepce rozvoje školy 2020 – 2025
 2.   Dokument Naše vize ze srpna 2022
 3.   Školní řád školy platný ve školním roce 2024/2025
 4.   Školní vzdělávací program platný ve školním roce 2024/2025
 5.   Výroční zpráva o činnosti školy za školní rok 2023/2024
 6.   Zápisy z jednání pedagogické rady, školní rok 2023/2024 a aktuální školní rok (výběr)
 7.   Zápisy z jednání předmětových komisí, školní rok 2023/2024 a aktuální školní rok
      (výběr)
 8.   Rozvrhy hodin tříd a pedagogů platné ke dni inspekční činnosti
 9.   Školní matrika, školní rok 2023/2024 a aktuální školní rok (výběr)
10.   Třídní knihy, školní rok 2023/2024 a aktuální školní rok (výběr)
11.   Dokumenty o realizaci dalšího vzdělávání pedagogických pracovníků (výběr)
12.   Personální dokumentace pedagogických pracovníků (výběr)
13.   Dokumentace výchovného poradenství a školní prevence, školní rok 2023/2024
      a aktuální školní rok (výběr)
14.   Inspekční zpráva Čj. ČŠIE-1662/19-E


                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Hana Řebíčková, školní inspektorka, vedoucí inspekčního týmu
 Mgr. Petra Holánková, školní inspektorka
 Mgr. Jaroslav Loučka, školní inspektor
 Bc. Daniela Růžová, kontrolní pracovnice
9. 12. 2024




                                           6/6
