                                     Česká školní inspekce
                                     Liberecký inspektorát
____________________________________________________________________________________________________________




                          IN S P E K Č N Í ZP R ÁVA
                                           Čj. ČŠIL-812/21-L


Název                               Vyšší odborná škola mezinárodního obchodu a Obchodní
                                    akademie, Jablonec nad Nisou, Horní náměstí 15,
                                    příspěvková organizace
Sídlo                               Horní náměstí 15, 466 01 Jablonec nad Nisou
E-mail                              reditel@vosmoa.cz
IČ                                  60 252 511
Identifikátor                       600 020 380
Právní forma                        příspěvková organizace
Zastupující                         Mgr. Jiří Kabelka
Zřizovatel                          Liberecký kraj
Místo inspekční činnosti            Horní náměstí 15, 466 01 Jablonec nad Nisou
Termín inspekční činnosti           10. − 12. 11. 2021


Inspekční činnost byla zahájena předložením pověření k inspekční činnosti.

                                  Předmět inspekční činnosti
Hodnocení podmínek, průběhu a výsledků vzdělávání poskytovaného střední školou a vyšší
odbornou školou podle § 174 odst. 2 písm. b) zákona č. 561/2004 Sb. o předškolním, základním,
středním, vyšším odborném a jiném vzdělávání (školský zákon), ve znění pozdějších předpisů.
Zjišťování a hodnocení naplnění školního vzdělávacího programu (dále „ŠVP“)
a akreditovaného programu a jejich souladu s právními předpisy a rámcovými vzdělávac ími
programy podle § 174 odst. 2 písm. c) školského zákona.

                                          Charakteristika
Vyšší odborná škola mezinárodního obchodu a Obchodní akademie, Jablonec nad Nisou, Horní
náměstí 15, příspěvková organizace (dále „škola“, „instituce“) sídlí v původně historické


2021/2022
budově v majetku zřizovatele. V 80. letech prošla zásadní přestavbou a v roce 2000 byla
rozšířena o moderní přístavbu. Škola s bohatou a úspěšnou tradicí obchodního a ekonomického
vzdělávání oslavila na podzim roku 2021 sto let své existence. Vykonává činnost střední školy
(dále „SŠ“) s nejvyšším povoleným počtem 390 žáků a vyšší odborné školy (dále „VOŠ“)
s nejvyšším povoleným počtem 330 studentů. K 30. 9. 2021 poskytovala střední vzdělávání 355
žákům (všichni v denní formě studia) ve dvou zaměřeních čtyřletého oboru vzdělává ní
63- 41- M/02 Obchodní akademie (zahraniční obchod a cestovní ruch, vždy po šesti třídách).
K 31. 10. 2021 studovalo ve VOŠ v tříletém akreditovaném studiu Ekonomika a podnikání
63- 41-N/01 celkem 110 studentů ve dvou zaměřeních (zahraniční obchod a cestovní ruch –
vždy po třech skupinách). Zatímco počty žáků v SŠ jsou v době od poslední inspekční činnosti
v r. 2015 v jednotlivých školních rocích srovnatelné nebo rostoucí, počet studentů VOŠ má
až na výjimky trvale sestupnou tendenci (oproti školnímu roku 2015/2016 pokles téměř
o třetinu). Instituce vykazuje aktuálně čtyři žáky se speciálními vzdělávacími potřebami
(všechny v SŠ) bez individuálního vzdělávacího plánu integrované v běžných třídách, dalším
desítkám žáků včetně několika cizinců poskytuje poradenské služby podle jejich potřeb a přání
školní poradenské pracoviště. Více informací o škole lze získat na webové adrese
http://www.vosmoa.cz.

                          Hodnocení podmínek vzdělávání
Ředitel školy, jenž stojí v čele instituce již 20 let a byl ve své funkci naposledy potvrzen
v konkursním řízení s účinností od 1. 8. 2018, splňuje předpoklady pro výkon funkce. Ve své
práci se opírá o koncepci rozvoje školy formulovanou v roce 2018, která však neprochází
průběžnou aktualizací a evaluací. Pedagogické procesy na úrovni školy jsou řízeny efektivně,
ředitel deleguje pravomoci a odpovědnosti na své dvě zástupkyně. Vnitřní uspořádání
umožňuje efektivní komunikaci a spolupráci pedagogů. Další pravomoci delegoval ředitel
na předsedy předmětových komisí, metodiky zajišťující specializované činnosti a pedagogy
působící v rámci školního poradenského pracoviště. Patřičnou pozornost věnuje také
začínajícím pedagogům. Kontrolní činnost je zaměřena jak na kontrolu pedagogických procesů
ve škole, tak na průběh odborné praxe žáků a studentů na pracovištích zaměstnavatelů. Ředitel
školy zřídil pedagogickou radu jako svůj poradní orgán a projednává s ní zásadní dokumenty
a opatření týkající se činnosti školy.
K naplňování koncepčních záměrů a zkvalitnění své činnosti škola efektivně využívá cíleně
zaměřenou aktivní spolupráci se sociálními a profesními partnery. V součinnosti s Domem
zahraniční spolupráce v Praze realizuje program Erasmus+, který podporuje zahraniční stáže
žáků, studentů, čerstvých absolventů školy i pedagogů. Tato akreditace je platná pro roky 2021-
2027. Obchodní akademie spolupracuje s odborníky z praxe, kteří jsou přítomni při absolutoriu
studentů ve vyšší odborné škole. Škola rozvíjí těsnou spolupráci se spolkem Společnost přátel
Obchodní akademie v Jablonci nad Nisou, z. s. Spolek spolupracuje se školou při organizac i
akcí reprezentujících její výsledky na veřejnosti, jako jsou např. výstavy, odborné, jazykové
a sportovní soutěže.
Počet pedagogických pracovníků je v posledních letech stabilizovaný a pohybuje se v průměru
okolo 35 kmenových zaměstnanců a několika externistů, ve škole dlouhodobě působí také
školní psycholožka ve zkráceném úvazku. Předpoklady odborné kvalifikace podle zákona
splňují všichni pedagogičtí pracovníci. Pedagogický sbor je stabilizovaný s relativně příznivým
věkovým průměrem, často vyučují erudovaní odborníci z praxe, případně bývalí absolventi
školy, patrný je smysl pro týmovou spolupráci a zodpovědnost za vzdělávací výsledky žáků
a jejich možnosti praktického uplatnění.




2021/2022                                    2
Další vzdělávání pedagogických pracovníků se řídí podle plánu vydaného ředitelem školy
a vycházejícího z potřeb instituce i jednotlivých učitelů. Preferováno je moderní vzdělává ní
zaměřené na prohlubování znalostí a dovedností v oblasti odborného vzdělávání i všeobecně
vzdělávacích předmětů, především cizích jazyků. Pozornost je rovněž věnována vzdělává ní
souvisejícímu s realizací společné části maturitní zkoušky, oblasti školské legislativy,
využívání školních informačních systémů a v neposlední řadě problematice inkluzivního
vzdělávání.
Pro vzdělávání žáků má škola vytvořeny vhodné materiální i prostorové podmínky. Disponuje
dostatečným počtem velkých učeben pro výuku celých tříd a řadou menších učeben zejména
pro výuku jazyků v dělených třídách. Všechny tyto prostory jsou nadprůměrně vybaveny
průběžně obnovovanou didaktickou a výpočetní technikou. Žáci a studenti mají k dispozic i
velkou knihovnu a studovnu, v níž jedna pracovnice prakticky celý týden v běžné provozní
době zajišťuje také další služby (kopírování, skenování apod.). Nově mohou využívat
i odpočinkový prostor s nápojovým automatem. Škola nemá k dispozici vlastní školní jídelnu,
žákům a studentům je k dispozici smluvní zařízení školního stravování v docházkové
vzdálenosti do 10 minut, mohou využívat také školní bufet.
Vedení školy soustavně sleduje a vyhodnocuje stav materiálního vybavení a za přispění
finančních prostředků poskytnutých ze státního rozpočtu či prostřednictvím úplaty
za vzdělávání, doplňkové činnosti a příjmu za služby zajišťuje škola postupnou modernizac i
po stránce technické i materiální a přispívá tak k úspěšnému naplňování záměrů a stanovenýc h
cílů v ŠVP. Od poslední inspekční činnosti škola postupně vylepšuje také další technické
podmínky provozu. Proběhlo opláštění budovy, instalace výtahu pro handicapované žáky,
rekonstrukce sociálního zařízení a výměna plynového vytápění za úspornější zdroj.
Hospodaření je vyrovnané. Neméně důležitý je finanční příjem a materiální výhody
z projektové činnosti, jako jsou Šablony I. a II. určené na vzdělávání pedagogickýc h
pracovníků, stáže pedagogů u zaměstnavatelů (pro VOŠ). Z projektu Kompetence 4.0 byla
vybavena multimediální učebna (notebooky, tablety, tiskárny, flash disky, fotoaparát,
laminátor, lis a další).
Škola upravila podmínky k zajištění bezpečnosti a ochrany zdraví žáků při vzdělává ní
v interních dokumentech školy. Prokazatelně žáky seznamuje s pravidly bezpečného chování
ve škole i mimo její prostory. Systém protiúrazové prevence včetně analýzy rizik
s bezpečnostním opatřením nastavila efektivně. K zamezení vstupu nežádoucích osob
do budovy vybavila uzavřené vchody elektrickým zámkem na čipy pro žáky a záznamo vým
zařízením s videotelefonem, dohled nad žáky byl dle rozpisu ve dnech inspekční činnosti učiteli
plněn. Škola pravidelně proškoluje zaměstnance v problematice bezpečnosti a ochrany zdraví
včetně oblasti poskytování první pomoci žákům, zabezpečuje revize používaných elektrickýc h
zařízení používaných při činnosti. Prohlídkou prostor školy Česká školní inspekce
nezaznamenala zjevná rizika, prostředí je čisté, příjemné.

                           Hodnocení průběhu vzdělávání
Vzdělávání ve střední škole probíhá podle jednotného ŠVP Obchodní akademie vydaného
ředitelem školy. Od školního roku 2019/2020 škola realizuje pouze zaměření na zahranič ní
obchod nebo cestovní ruch (není realizováno dřívější tzv. základní zaměření), která se částečně
liší v učebním plánu rozdílným využitím disponibilní časové dotace. Výrazně je posílena dotace
pro výuku cizích jazyků a odborného vzdělávání, navýšena je i týdenní hodinová dotace
českého jazyka a literatury a matematiky. Využití disponibilní dotace je účelné a odpovídá typu
školy i cílům deklarovaným v ŠVP. V rámci nepovinných předmětů je zajímavě zařazena výuka
čínského jazyka dostupná jak pro studenty VOŠ, tak nově i žáky SŠ.


2021/2022                                    3
Realizace výuky a náročnost učiva odpovídaly požadavkům středního a vyššího odborného
vzdělávání. Společným znakem všech hospitovaných hodin byla promyšlená příprava
vyučujících a příznivá pracovní atmosféra v hodinách. Žáci a studenti dodržovali pravidla
komunikace s učiteli a respektovali stanovené postupy práce, ve velké většině jevili zájem
o učivo a snažili se do výuky zapojovat v rámci diskuze a dotazů. Celkově převládal frontální
způsob výuky a sumativní hodnocení. Didaktická technika byla efektivně a účelně využita jak
pro podporu názornosti, tak pro uplatnění moderních metod výuky. V závěrečné fázi
vyučovacích hodin většinou proběhlo krátké shrnutí probraného učiva, méně často vyhodnoce ní
stanoveného vzdělávacího cíle a jen ojediněle hodnocení hodiny z pohledu žáků.
Kombinace řízeného rozhovoru nebo diskuse a výkladu látky přinášela standardní výsledky
žádoucí v českém jazyce a literatuře zejména vzhledem k požadavkům maturitní zkoušky,
ponechávala však některé žáky v pasivitě. Část vyučujících dokázala obohatit výuku o výrazné
prvky problémového vyučování, náznaky badatelské práce nebo prostřednictvím jazykovýc h
a literárních her a kvízů. Osvědčeným způsobem práce byly úkoly zadávané pomocí pracovních
listů, což umožňovalo pružnější aplikaci skupinových činností. Jen částečně úspěšná byla snaha
o plynulé a spisovné vyjadřování žáků v celých větách.
Vzdělávání v cizích jazycích má v obchodní akademii tradičně vysokou úroveň. V nabídce
povinných vyučovacích předmětů jsou žákům v různých kombinacích podle zaměření nabízeny
anglický, německý, španělský, italský a ruský jazyk, v rámci dvouletého nepovinného předmětu
mohou studovat čínský jazyk. Úspěšnost zvolené jazykové koncepce školy podporuje
samozřejmé zařazování odborného jazyka a cizojazyčné písemné korespondence do výuky.
Zájemcům z řad žáků škola umožňuje získání mezinárodních jazykových certifikátů. Průběh
vzdělávání v hospitovaných hodinách byl pozitivně ovlivněn velmi dobrými personálními
a prostorovými podmínkami a průběžně inovovanou technickou podporou. Hospitované hodiny
se vyznačovaly logickou stavbou, pestrým a dynamickým střídáním činností a využívá ním
aktivizujících prvků. Vytvářením přirozených komunikačních situací byly účinně rozvíjeny
interaktivní řečové dovednosti žáků. Rozvoj receptivních řečových dovedností byl podpořen
účelným využitím didaktické techniky a kvalitním mluveným projevem pedagogů. Žáci byli
aktivní, jednotlivá zadání plnili zodpovědně a se zájmem, prokazovali dobrou úroveň
jazykových kompetencí. S rodilým mluvčím francouzského jazyka škola úspěšně
spolupracovala i v období distanční výuky, v březnu 2021 proběhla rovněž online hodina
se žáky partnerské školy Le Kreisker, Saint Pol de Léon. Rozvoj cizojazyčných dovedností
tradičně podporují zahraniční exkurze a mobilita žáků i pedagogů v rámci projektové činnosti.
Ve sledovaných hodinách matematiky byla dodržována metodicky správná posloupnost
zadávaných úloh od jednodušších ke složitějším, bylo ověřováno, zda žáci rozumí probírané
látce. V hospitovaných hodinách přírodovědného vzdělávání byl frontální způsob výuky
doplněn samostatnými prezentacemi žákovských prací. Výklad byl dobře připravený a logicky
strukturovaný. Ve výuce byly využívány dataprojektory, v závěru vyučující neměli dostatek
času na zhodnocení. Škola nemá specializované učebny pro výuku přírodovědných předmětů
a nedisponuje vlastním vybavením pro fyzikální a chemické demonstrace a pokusy,
pro zpestření výuky dlouhodobě spolupracuje s externími poskytovateli specializova nýc h
programů, jako je Zoo Liberec a společnosti Divizna nebo MRKEV. Význam přírodovědného
vzdělávání škola deklaruje například tvorbou žákovských projektů ke Dni Země a začleněním
ekologických témat do vícedenních pobytových akcí školy.
V hospitovaných vyučovacích jednotkách informatiky byla teorie úzce navázána na praktické
činnosti žáků a v závěru hodiny proběhlo žákovské hodnocení pochopení učiva. Zapojení žáků
do výuky statistiky bylo na vysoké úrovni, všichni žáci řešili složité úlohy zároveň s výkladem
a porovnávali svůj postup s výpočty na tabuli. Pochopení důležitých pojmů a vzorců bylo
průběžně ověřováno, na zhodnocení proběhlé hodiny v jejím závěru nezbyl čas.

2021/2022                                    4
V hodinách ekonomických předmětů (ekonomika, ekonomické výpočty, ekonomický seminář,
účetnictví, ekonomika cestovního ruchu aj.) převládala frontální výuka s občasným řízeným
dialogem, v půlených hodinách v kombinaci se samostatnou prací žáků s využitím učebnice.
Cílem dialogů bylo propojení učiva s vlastní zkušeností žáků, s poznatky z regionu, místa
bydliště, případně rodiny a se znalostmi a dovednostmi z jiných odborných předmětů. Všichni
vyučující jsou erudovanými odborníky a znají obsah učiva všech odborných předmětů, proto
nemají problém s využitím mezipředmětových vztahů a motivují k jejich využívání své žáky.
Žáci v hodinách reagovali na dotazy vyučujících, bylo patrné, že jim nečiní potíže vyjádřit svůj
názor, zeptat se v případě, že něčemu nerozumí. V některých hodinách byly vyučujíc ími
vhodně využity myšlenkové mapy jako forma výkladu a zápisu. Ojediněle vyučující hodnotili
aktivitu žáků v průběhu vyučovací hodiny, což vedlo ke zvýšení pozornosti žáků a posílení
jejich aktivity i v odpoledních hodinách. Pokud v hodinách zbyl čas na závěr hodiny, proběhlo
stručné shrnutí učiva učitelem. Pouze v jedné hodině dostali prostor pro hodnocení i žáci (jen
co se líbilo, nelíbilo) a v jedné hodině byli žáci vyzváni k dotazům, ale nereagova li.
Pro ekonomické předměty používá škola zdařilou učebnici ekonomiky pro ekonomické obory
SŠ s mnoha příklady z praxe, názornými schématy a cvičebními úlohami, která má i digitá lní
verzi, kterou učitelé mohou využít v hodinách. Učebnice je využívána v několika předmětech
v prvním a druhém ročníku a v ekonomickém semináři, který je zaměřen na zopakování
a systemizaci učiva předmětu ekonomika. Ve specializovaných předmětech ekonomika
cestovního ruchu a ekonomika zahraničního obchodu je nutné ocenit práci vyučujíc íc h,
kteří tvoří a průběžně aktualizují vhodné výukové materiály sami, neboť dostupné učebnice
pro tyto předměty jsou zastaralé. Využití digitálních technologií ve výuce bylo v jednotlivýc h
hodinách ekonomických předmětů na různé úrovni. V některých hodinách je učitelé využili
k zobrazení zadání cvičebních příkladů pro samostatnou práci žáků, jinde k projekci
motivačních obrázků, v některých byla projekce využita pouze k přepsání obsahu do sešitů.
Vzhledem k tomu, že škola nemá vlastní tělocvičnu, tělesná výchova je vyučována v městské
hale, na atletickém stadionu Střelnice, v městském bazénu a v okolí blízké přehradní nádrže
(in-line stezka, hřiště na plážový volejbal). Hospitovaná výuka probíhala v městské hale,
částečně byla časově zkrácena o dobu hromadného pěšího přesunu žáků společně s učiteli
ze školy a zpět. Byla zaměřena na posilování fyzické zdatnosti žáků, tříbila jejich postřeh
i párovou a týmovou spolupráci (badminton, nohejbal). Výuka je doplňována o tradiční
výcvikové kurzy (lyžařský a turistický), v postcovidové době (červen 2021) se konal
jednodenní výcvikový kurz na Malé Skále.
Sledovaná výuka některých předmětů ve VOŠ korespondovala obsahem i metodami
s akreditovaným programem Ekonomika a podnikání 63-41-N/01, škola třetím rokem
nevyučuje z důvodu malého zájmu program Pojišťovnictví 63-43-N/01. Předmět geografie
světového hospodářství ve 2. ročníku byl realizován formou přednášky, v hodině byl současně
zadán krátký test, přednášená látka byla jasná a srozumitelně vysvětlená. V předmětu
management ve 3. ročníku prezentoval student zadané a zpracované téma firemní kultura,
prezentace byla velmi kvalitní a bylo znát, že se student již připravuje k absolutoriu. Následná
přednáška vyučující byla profesionální. V předmětu psychologie ve 2. ročníku probíhala výuka
v posluchárně na téma teorie typů, studenti sami sebe zařazovali do schématu v souladu
s probíranou látkou. Hodina byla dobrou ukázkou aktivní studentské aplikace přednášené teorie
a diskuse nad její využitelností v praxi. V předmětu statistika v 1. ročníku probíhala výuka
v počítačové učebně na téma kalkulace, studenti pracovali dle pokynů přednášející a efektivně
zpracovali zadaný příklad. V závěru hodiny proběhla přínosná zpětná vazba a kontrola
výsledků. Negativním zjištěním byla vysoká absence studentů v jednotlivých hodinách, která
dosahovala až 80% zapsaných. Jedna z navštívených hodin byla ve standardním rozvrhu
situována do učebny s asi 15 počítači, což vyhovovalo vzhledem ke skutečnému počtu


2021/2022                                    5
přítomných (každý student měl k dispozici pro výuku počítač). Pokud by se však zúčastnili
všichni zapsaní studenti nebo jejich většina, výuku by prakticky nebylo možné uskutečnit.
Pozorovaná vysoká nepřítomnost studentů ve výuce tedy není ojedinělým jevem, ale odráží
trvalý stav.
Příčin stavu, kdy se reálně zúčastňuje výuky ve VOŠ pouze menšina zapsaných studentů, je
zřejmě více. Pravidla docházky ve školním řádu VOŠ obecně uvádějí podmínku pro připuštění
ke zkoušce nebo udělení zápočtu, případně klasifikovaného zápočtu 75 % docházky na předmět
během daného období. Zároveň v případech „hodných zvláštního zřetele může vyučujíc í
individuální absenci povolit a zároveň stanovit své konkrétní požadavky“. U řady studentů je
tak uplatňován tzv. „zvláštní studijní režim“, který však není ve školním řádu specifiko vá n.
Není uplatňován institut individuálního vzdělávacího plánu podle § 18 školského zákona.
Studenti také využívají lhůt stanovených v § 98 školského zákona (student VOŠ přestává být
studentem, až pokud se neúčastní výuky po dobu 20 vyučovacích dnů, pak následuje ještě
období tří týdnů, kdy může nepřítomnost řádně omluvit). Nelze opomenout ani vliv zvýšené
nemocnosti a nepřítomnosti žáků v souvislosti s tzv. koronakrizí posledních školních roků
včetně aktuálního.
Zapojení žáků a studentů do aktivit školy (aktuálně do rozsáhlých oslav stého výročí založení
školy) a projektů včetně mezinárodních (zejména výše zmíněný Erasmus +), výjezdy
do zahraničí, pořádání soutěží, účast na besedách, exkurzích apod. mají významný vliv
na získávání odborných kompetencí a dovedností, gramotností a všestranný osobnostní rozvoj
žáků a studentů.

                           Hodnocení výsledků vzdělávání
Hodnocení výsledků vzdělávání žáků SŠ vychází ze systematického a průběžného sledování
prospěchu žáků a vyhodnocování potenciálních rizik školní neúspěšnosti. Rozbor výsledků
vzdělávání žáků je prováděn pravidelně při jednání pedagogické rady i při dalších četných
poradách pedagogů a při pohovorech třídních učitelů se zákonnými zástupci i zletilými žáky.
Přijímací řízení do prvního ročníku SŠ probíhalo v minulých školních letech na základě
jednotné přijímací zkoušky (matematika, český jazyk) se zohledněním výsledků ze základní
školy. Zájem uchazečů o studium ve škole je stabilní. Do přijímacího řízení v roce 2021 bylo
přihlášeno 178 uchazečů, přijato bylo 89. Celkový průměrný prospěch všech žáků ve školním
roce 2020/2021 byl 1,96, z toho vyznamenaných bylo 80, což činí 24 % žáků školy. Podíl
neprospívajících žáků v průběhu studia SŠ se v posledních třech školních letech drží pod hranicí
3 %. Přijímáni jsou všichni uchazeči do prvního ročníku denního studia VOŠ a výjimeč ně
i do druhého ročníku, kteří splnili kritéria přijímacího řízení.
Škola využívá poznatků z externího testování (ve sledovaném období v oblasti informač níc h
technologií) pro zkvalitnění výuky a prohlubování získaných kompetencí žáků. Z analýzy
výsledků ve společné a profilové části maturitní zkoušky vyplývá, že v hodnoceném období
byla hrubá neúspěšnost (podíl žáků neúspěšných nebo zkoušku nekonajících z celkového počtu
přihlášených) školy nižší, než je průměrná neúspěšnost škol dané skupiny oborů vzdělání.
Ve společné části maturitní zkoušky je škola v dané skupině oborů dlouhodobě úspěšnější
než ostatní školy v České republice.
Školní poradenské služby zajišťují školní psycholožka, výchovná poradkyně a metodička
prevence. Nastavení jejich kompetencí, vzájemná spolupráce a metodické vedení třídníc h
učitelů se příznivě projevuje v realizaci podpory všem žákům a studentům, kteří ji v průběhu
vzdělávání potřebují. Kromě podpory vyplývající z doporučení školských poradenských
zařízení a stanovených podpůrných opatření jde o pružnou a žáky oceňovanou individuá lní


2021/2022                                    6
psychologickou pomoc při řešení osobních, vztahových a dalších problémů. Převažujíc ím
stupněm podpory žáků se speciálními vzdělávacími potřebami je druhý stupeň, v nedávné
minulosti i třetí stupeň s individuálním vzdělávacím plánem, pedagogickou interve nc í
a asistentkou pedagoga v některých hodinách. V rámci kariérového poradenství je v dostatečné
míře poskytována informační a poradenská podpora k vhodné volbě další vzdělávací cesty
po maturitě, zejména informace ke studiu na vysokých a vyšších odborných školách
nebo pozdějšímu profesnímu uplatnění. Součástí zpracovaného programu poradenských služeb
je i strategie předcházení školní neúspěšnosti. Včas jsou v průběhu vzdělávání identifiko vá ny
individuální potřeby žáků SŠ ohrožených školním neúspěchem. V jejich případě je navržen
postup řešení, škola komunikuje s rodiči, v případě potřeby oslovuje odborná pracoviště
a následně s nimi spolupracuje. Vhodně a účinně je realizován preventivní program školy
v oblasti rizikového chování žáků, a to v rámci výuky i cílených aktivit. Projevy rizikové ho
chování se daří včas eliminovat, v uzavřeném ani aktuálním roce nebylo potřeba řešit žádné
závažné porušení školního řádu.
Škola vytváří podnětné a motivační prostředí, které významně přispívá k osobnostnímu rozvoji
i prohlubování odborných dovedností a kompetencí žáků a studentů a naplňování profilu
absolventa. Rozvoj studijního potenciálu a míru získaných kompetencí dokládají výsledky
dosažené v mnoha soutěžích zaměřených na ekonomické předměty, jazykové olympiád y
a sport. Pozoruhodné je zapojení žáků a studentů do aktivit školy a projektů včetně
mezinárodních (zejména výše zmíněný Erasmus +).
Stav, kdy se reálně zúčastňuje výuky ve VOŠ dlouhodobě pouze menšina zapsaných studentů,
se negativně projevuje v efektivitě vzdělávání a celkovém počtu úspěšných absolventů VOŠ
(počet studentů ve 3. ročníku dosahuje zpravidla jen třetiny až čtvrtiny stavu studentů v prvním
ročníku, např. v aktuálním školním roce studuje ve 3. ročníku 13 studentů oproti 55 v 1. ročníku
na začátku studia, o rok dříve to bylo 19 studentů oproti 59). Škola dosud nevytvořila účinnou
strategii, která by vedla k zamezení využívání formálního postavení studentů VOŠ, aniž by
do školy v denním studiu řádně docházeli, a k omezení předčasných odchodů ze studia VOŠ
včetně prevence školní neúspěšnosti.
Uplatnitelnost absolventů obchodní akademie i VOŠ na trhu práce je stabilní a různé subjekty
se obracejí na školu s konkrétními požadavky na jazykové znalosti uchazečů o zaměstná ní.
Většina absolventů obchodní akademie však odchází dále studovat, do praxe jich odchází
minimum.




2021/2022                                    7
                                          Závěry
Vývoj školy
V době od poslední inspekční činnosti škola průběžně zlepšovala materiální a technické
podmínky výuky. Zájem o studium ve střední škole je příznivý, studium si udržuje kvalitu
a kredit. Vyšší odborná škola upustila od studia oboru Pojišťovnictví. Studium oboru
Ekonomika a podnikání je poznamenáno nízkou reálnou docházkou žáků do denního studia
a značným procentem předčasných odchodů ze studia.

Silné stránky
Výuka cizích jazyků probíhá na vysoké úrovni v ojediněle širokém spektru vzdělávací nabídky.
Jazykové kompetence žáků rozvíjí spolupráce obchodní akademie s partnerskými školami
v zahraničí a projektové aktivity školy.
Žáci se aktivně zapojují do soutěží a projektů, kde dosahují výborných výsledků, pozoruhodný
je jejich vysoký zájem o mezinárodní studentskou výměnu zejména v programu Erasmus +.
Ve škole působí na částečný úvazek zkušená školní psycholožka schopná řešit široké spektrum
individuálních problémů žáků a studentů.

Slabé stránky a/nebo příležitosti ke zlepšení
Závěry většiny vyučovacích hodin nebyly dostatečně využity pro shrnutí učiva a vyhodnocení
průběhu výuky a dosažení cíle z pohledu učitelů i žáků a studentů.
Podíl frontální výuky a sumativního hodnocení je stále relativně vysoký.
Výuky ve VOŠ se dlouhodobě zúčastňuje pouze menšina zapsaných studentů, což se negativně
projevuje v efektivitě vzdělávání i v celkovém počtu úspěšných absolventů VOŠ.

Doporučení pro zlepšení činnosti školy
Efektivně pracovat se závěry vyučovacích hodin, důsledně zařazovat shrnutí probraného učiva
a hodnotit splnění cílů hodiny včetně hodnocení a případného sebehodnocení žáků a studentů.
Posilovat prvky formativního hodnocení ve výuce.
Připravit strategii prevence a řešení dlouhodobě problematického stavu nízké skutečné účasti
studentů VOŠ v denní výuce a vysokých počtů předčasného ukončení studia.


                                     Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů přijmout adekvátní opatření k prevenci nedostatků zjištěných
při inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Liberecký inspektorát, Masarykova
801/28, 460 01 Liberec, případně prostřednictvím datové schránky (g7zais9), nebo na e-
podatelnu csi.l@csicr.cz s připojením elektronického podpisu.




2021/2022                                    8
             Seznam dokladů, o které se inspekční zjištění opírají
 1.    Zřizovací listina čj. ZL-36/17-Š ze dne 27. 6. 2017
 2.    Jmenování na vedoucí pracovní místo ředitele Vyšší odborné školy mezinárodního
       obchodu a Obchodní akademie, Jablonec nad Nisou, Horní náměstí 15, příspěvková
       organizace ze dne 15. 5. 2018, s účinností od 1. 8. 2018
 3.    Koncepce rozvoje školy z 1. 3. 2018
 4.    Výpis z rejstříku škol a školských zařízení – údaje školy k datu inspekční činnosti
 5.    Personální dokumentace pedagogických pracovníků (vzorek)
 6.    Plán dalšího vzdělávání pedagogických pracovníků pro školní rok 2021/2022
 7.    Zápisy z pedagogické rady a zasedání školské rady ve školních letech 2020/2021
       a 2021/2022
 8.    Školní vzdělávací program OA a akreditovaný program oboru Ekonomika a podnikání
       VOŠ, školní rok 2021/2022
 9.    Školní matrika, vedená k datu inspekce
10.    Přijímací řízení (kritéria přijímacího řízení, výsledky), školní rok 2020/2021
11.    Výroční zpráva o činnosti školy za školní roky 2018/2019, 2019/2020 a 2020/2021
12.    Školní řády SŠ a VOŠ, platné ve školním roce 2021/2022
13.    Rozvrhy vyučovacích hodin učitelů a tříd, školní rok 2021/2022
14.    Třídní knihy (vzorek), školní roky 2020/2021 a 2021/2022
15.    Složky výchovného poradenství a prevence rizikových chování žáků a studentů, platné
       k datu inspekce
16.    Doklady o ukončování vzdělávání maturitní zkouškou, maturitní období 2019 až 2021
17.    Výkazy M 8 o střední škole podle stavu k 30. 9. 2019, 30. 9. 2020 a 30. 9. 2021 a
       R 13- 01 o ředitelství škol k datu inspekce
18.    Výkazy M 10 o vyšší odborné škole podle stavu k 31. 10. 2019, 31. 10. 2020 a
       31. 10. 2021
19.    Dokumentace k bezpečnosti a ochraně zdraví žáků a studentů, aktuální stav
20.    Dokumentace k hodnocení finančních podmínek školy (kalendářní rok 2020)
21.    Inspekční zpráva čj. ČŠIL-152/16-L, ze dne 12. 4. 2016
22.    Webové stránky školy na adrese https://www.vosmoa.cz/




2021/2022                                  9
                                             Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Liberecký inspektorát, Masarykova
801/28, 460 01 Liberec, případně prostřednictvím datové schránky (g7zais9), nebo
na e-podatelnu csi.l@csicr.cz s připojením elektronického podpisu, a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce k jejich
obsahu zasílá Česká školní inspekce zřizovateli a školské radě. Inspekční zpráva včetně
připomínek je veřejná a je uložena po dobu 10 let ve škole nebo školském zařízení, jichž
se týká, a v místně příslušném inspektorátu České školní inspekce. Zároveň je inspekční
zpráva zveřejněna na webových stránkách České školní inspekce a v informačním
systému InspIS PORTÁL.


Složení inspekčního týmu a datum vyhotovení inspekční zprávy


 PhDr. Vladimír Píša, školní inspektor,                      V. Piša v. r.
 vedoucí inspekčního týmu
 Mgr. Jitka Šafaříková, školní inspektorka                   J. Šafaříková v. r
 Mgr. Romana Jůnová, školní inspektorka                       R. Jůnová v. r.
 Bc. Jana Čermáková, kontrolní pracovnice                    J. Čermáková v. r.
 Ing. Milena Hálková, přizvaná osoba,                        M. Hálková v. r.
 odborník na ekonomické vzdělávání
 Ing. Marcela Davídková Antošová,                      M. Davídková Antošová v. r.
 přizvaná osoba, odborník na vzdělávání
 ve vyšším odborném školství

V Liberci 6. 12. 2021




Datum a podpis ředitele školy potvrzující projednání a převzetí inspekční zprávy


 Mgr. Jiří Kabelka,                                     J. Kabelka v. r.
 ředitel školy

V Jablonci nad Nisou 8. 12. 2021




2021/2022                                     10
