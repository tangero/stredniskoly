                                    Česká školní inspekce
                                    Olomoucký inspektorát
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIM-1095/21-M


Název                               Střední odborná škola Prostějov
Sídlo                               nám. Edmunda Husserla 1, 796 01 Prostějov
E-mail                              sos@sosprostejov.cz
IČ                                  00 544 612
Identifikátor                       600 015 289
Právní forma                        příspěvková organizace
Zastupující                         Ing. Mária Zámostná
Zřizovatel                          Olomoucký kraj
Místo inspekční činnosti            nám. Edmunda Husserla 1, 796 01 Prostějov
Termín inspekční činnosti           7. až 10. 12. 2021


Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání, a to podle školních
vzdělávacích programů a se zaměřením na hodnocení vzdělávání v oborech vzdělání
s maturitní zkouškou opakovaně vykazujících vysokou míru neúspěšnosti ve společné části
maturitní zkoušky (hodnocené období – roky 2018 až 2021 k datu inspekce).
Zjišťování a hodnocení naplnění školních vzdělávacích programů.




2021/2022
                                    Charakteristika
Střední odborná škola Prostějov (dále škola, subjekt) vykonává činnost střední školy.
Ve školním roce 2021/2022 poskytuje škola vzdělávání žákům ve čtyřletých oborech
středního vzdělání s maturitní zkouškou 69-41-L/01 Kosmetické služby a 65-41-L/01
Gastronomie a ve dvouletém oboru středního vzdělávání s maturitní zkouškou 64-41-L/51
Podnikání (dále maturitní obory). Z tříletých oborů středního vzdělání s výučním listem
(dále nematuritní obory) jsou vyučovány obory 29-54-H/01 Cukrář, 29-56-H/01 Řezník-
uzenář, 65-51-H/01 Kuchař, 65-51-H/01 Číšník, 66-51-H/01 Prodavač, 32-52-H/01 Výrobce
kožedělného zboží. Nově je od školního roku 2020/2021 vyučován obor vzdělání 53-41-
H/01 Ošetřovatel. Všechny tyto obory vzdělání jsou realizovány v denní formě vzdělává ní.
V termínu inspekční činnosti bylo ve škole vzděláváno celkem 346 žáků, z toho bylo
39 žáků s potřebou podpůrných opatření.


                         Hodnocení podmínek vzdělávání
Od poslední inspekční činnosti v listopadu 2018 došlo k několika změnám v činnosti školy.
Na základě poptávky zaměstnavatelů došlo ve spolupráci se zřizovatelem školy k rozšíření
vzdělávací nabídky o obor vzdělání Ošetřovatel. Škole se i přes současný nepříznivý
demografický vývoj postupně daří pozvolna navyšovat počet vzdělávaných žáků v oborech,
které jsou v regionu žádány. Ředitelka školy přijala na základě předchozí inspekční činnosti
pouze část opatření, která směřují ke zlepšení výsledků vzdělávání žáků, část navrhova nýc h
opatření se však zatím nepodařilo realizovat. Systém řízení subjektu je založen na spolupráci
užšího vedení školy se členkami školního poradenského centra i všemi vyučujíc ími
teoretického i praktického vyučování. Témata projednávaná na pravidelných i operativníc h
poradách vedou k naplňování koncepčních záměrů školy. Ty vycházejí ze záměrů
zřizovatele pro oblast středních odborných škol, důraz je v nich kladen na rozvoj spolupráce
se zaměstnavateli, propojení teorie s praxí a zvyšování uplatnitelnosti absolventů na trhu
práce, avšak pouze v obecné rovině, tedy nedostatečně, se zabývají neúspěšností žáků ve
společné části maturitní zkoušky.
Mezi realizovaná opatření patří navýšení počtu vyučovacích hodin předmětů společné části
maturitní zkoušky v maturitních oborech, vymezení hlavních cílů a kompetencí jednotlivýc h
pracovnic školního poradenského centra, realizace doučování a individuálních konzultací či
zpřísnění podmínek pro přijímání žáků do prvních ročníků nastavením minimální bodové
hranice pro přijetí v prvním kole přijímacího řízení na 10 bodů. Dále byla vypracována
Strategie pro předcházení neúspěšnosti, v níž jsou identifikovány příčiny a důsledky školní
neúspěšnosti a stanoveny konkrétní ucelené postupy při řešení tohoto problému. Realizac i
těchto opatření ředitelka školy průběžně sleduje, zatím však neprovedla komplexní
vyhodnocení jejich účinnosti. Důraz její hodnoticí činnosti byl zaměřen na vyhodnoce ní
dopadů distančního vzdělávání v různých aspektech vzdělávání – výsledky vzdělávání žáků,
rozvoj jejich sociální kompetence, vliv na třídní klima. V průběhu inspekční činnosti byl
zaznamenán nedostatek v oblasti dodržování povinností pedagogických pracovníků
stanovených vnitřními směrnicemi školy a právními předpisy, ředitelka školy s ním byla
seznámena, tento stav si vyžaduje neprodlené přijetí opatření k eliminaci tohoto zjištěné ho
nedostatku spočívající v zesílení řídicí a kontrolní činnosti vedení školy.
K naplňování koncepčních záměrů napomáhá složení dlouhodobě stabilizova né ho
pedagogického sboru, který byl v aktuálním školním roce doplněn o nové členy. Pedagogy
s kratší profesní praxí podporuje ředitelka školy formou činnosti uvádějících učitelů,
konzultací s vedením školy či předsedy metodických orgánů i všech ostatních vyučujíc íc h.



2021/2022                                    2
Výměna zkušeností vyučujících odborných předmětů je podpořena tandemovou výukou,
vzájemné hospitace učitelů všech vyučovacích předmětů systematicky realizované nejsou.
Hospitační činnost vedení školy je rovnoměrně rozložena mezi praktické i teoretické
vyučování a mezi odborné i všeobecně vzdělávací předměty, z nichž však byla pozornost
nedostatečně zaměřena na vyučovací předmět matematika, ve kterém žáci dosahují
dlouhodobě vysoké míry neúspěšnosti ve společné části maturitní zkoušky. Vyučujícím je
poskytována zpětná vazba formou pohospitačních rozhovorů, z jejichž zápisů vyplývá, že
jsou zaměřeny na monitorování vybraných pedagogických jevů, průběhu vyučovací hodiny
a stanovení kladů a záporů dané vyučovací hodiny. V malé míře jsou navrhována doporučení
či náměty ke zlepšení, čímž je zásadně snižována efektivita hospitační činnosti vedení školy.
Profesní rozvoj pedagogických pracovníků je podporován formou dalšího vzdělávání, které
bylo v hodnoceném období zaměřeno na náměty pro výuku odborných předmětů či na
aspekty distanční výuky, v menší míře na oborovou didaktiku předmětů společné části
maturitní zkoušky, což představuje dílčí riziko pro zajištění účinnosti přijímaných opatření
ředitelky školy.
Pedagogičtí pracovníci se kromě jednání pedagogické rady také pravidelně v průběhu
školního roku scházejí na schůzkách metodických orgánů, jejichž počet a struktura byla
upravena na základě doporučení poslední inspekční činnosti tak, aby byly obsahově
zaměřeny na jednotlivé obory vzdělání a v rámci teoretické výuky na jednotlivé vzdělávac í
oblasti. Předmětem jednání jsou kromě organizačních záležitostí i příprava závěrečnýc h
a maturitních zkoušek, jejich výsledky jsou však pouze konstatovány v obecně rovině bez
konkretizace návrhů opatření k jejich zlepšování.
Při organizování školních akcí, a to především v oblasti zajištění odborné praxe, škola
spolupracuje s řadou podniků, organizací a institucí. Ke zkvalitňování průběhu vzdělává ní
přispívá využívání odborníků z praxe ve výuce i stáže vyučujících odborných předmětů
u zaměstnavatelů. V aktivitách určených pro pedagogy v rámci podpory polytechnické ho
vzdělávání byla vytvořena centra odborné a metodické podpory pro učitele škol
Olomouckého kraje. Dále v rámci projektových aktivit ve škole funguje centrum, které
spolupracuje se základními školami v oblasti zvyšování zájmu žáků o polytechnické
vzdělávání a na podporu rozvoje funkčních gramotností žáků. Cílem těchto aktivit pro žáky
v rámci projektu bylo rozvíjení jejich dovedností a kreativity, estetického vnímání, podpora
jemné motoriky, rozvíjení matematické, finanční a digitální gramotnosti. V aktuálním
školním roce je vzdělávací nabídka opět průběžně rozšiřována realizací různých
vzdělávacích akcí, jejichž realizace v uplynulých školních letech byla omezena vzhlede m
k pandemické situací. Žáci se opět aktivně zapojují do veřejných akcí (např. charitativníc h)
a také do oborových soutěží a přehlídek.
Pro uskutečňování všech těchto aktivit usiluje vedení školy o zlepšování materiálního
zázemí. Učební pomůcky, učebnice i didaktická technika jsou průběžně doplňovány
a obnovovány. Monitorována jsou i bezpečnostní rizika, žáci i zaměstnanci jsou v této
oblasti pravidelně proškolováni. I přes takto nastavený systém byl v průběhu inspekční
činnosti zaznamenán nedostatek v oblasti zajištění bezpečnosti a ochrany zdraví při výuce,
který si vyžaduje neprodleně přijetí opatření k eliminaci.


                          Hodnocení průběhu vzdělávání
Průběh vzdělávání byl hodnocen hospitacemi ve vybraných odborných i všeobecně
vzdělávacích předmětech a v rámci odborného výcviku napříč všemi obory vzdělání.
Ve všech hodnocených vyučovacích hodinách dominovala frontální forma výuky, která byla
v části vyučovacích hodin doplněna efektivní prací ve dvojicích či skupinách. Názornost


2021/2022                                    3
výuky byla podporována využitím učebních pomůcek, v malé míře však účelným využitím
didaktické techniky jako prostředku audio-vizuální percepce osvojovaného vzdělávac ího
obsahu. Učitelé respektovali osobnost žáků, při výuce většinou vládla příjemná pracovní
atmosféra podporující učení, žáci se nebáli klást dotazy či prezentovat svůj názor.
Pedagogové zohledňovali pracovní tempo žáků, přiměřeně podněcovali žáky
k individuálnímu výkonu a diskusi, snažili se je povzbuzovat k učení i podnětné debatě
o realizovaném vzdělávacím obsahu. Ve většině vyučovacích hodin však žáci pracovali na
úkolech se stejnou mírou obtížnosti, funkční přístupy umožňující diferenciac i
a individualizaci výuky s přihlédnutím k rozdílným vzdělávacím možnostem a potřebám
jednotlivých žáků nebyly vždy zaznamenány. Pouze ojediněle učitelé oceňovali aktuální
výkony žáků a poskytovali jim motivační zpětnou vazbu k jejich výkonům. V průběhu ani
v závěru většiny vyučovacích hodin nebylo využito formativní hodnocení, sebehodnocení
ani vzájemné hodnocení za účelem zhodnocení pokroku žáků a motivace k možnému
následnému rozvoji. V ojediněle využitém vzájemném hodnocení byli žáci vedeni pouze
k hledání nedostatků. Jen v některých vyučovacích hodinách bylo v závěru zařazeno shrnutí
a zopakování probraného vzdělávacího obsahu učiteli, žáci do této aktivity nebyli zapojeni,
čímž nebyl v dostatečné míře podporován rozvoj jejich schopnosti sebereflexe.
Ve zhlédnutých vyučovacích hodinách českého jazyka a literatury a v oblasti
společenskovědního vzdělávání učitelé využívali metody a formy výuky, při nichž kladli
důraz na aktivní přístup k získávání vědomostí, samostatné vyvozování poznatků žáky,
vyučující zařazovali problémové úkoly a otázky. Vzdělávací obsah byl prezentován
srozumitelně a věcně správně, v souladu se vzdělávacími programy školy. Žáci měli
většinou dostatek prostoru pro prezentaci názorů, diskusi, věcnou argumentac i
a zdůvodňování postupů. Docházelo tak k rozvoji především kompetencí žáků k učení,
k řešení problémů a sociální za současné podpory jejich komunikativních dovedností.
Prezentovaný vzdělávací obsah byl cyklicky opakován, aktualizován, doplňován
zajímavostmi, účelně byly uplatňovány mezipředmětové vztahy. V části výuky byly
diferencovány požadavky podle potřeb a schopností jednotlivců, pozitivem byl partnerský
přístup i způsob komunikace vyučujících.
Hodnocené vyučovací hodiny cizích jazyků byly převážně vedeny v cílových jazycích,
mateřský jazyk byl vhodně použit při vysvětlování gramatických jevů či složitějších zadání
úkolů, v části vyučovacích hodin však bylo zaznamenáno jeho nadužívání. Většina žáků
dokázala reagovat na otázky a pokyny kladené v cizím jazyce. Převažující frontální výuka
byla vhodně doplňována prací ve dvojicích či skupinách. Žákům byl poskytován prostor pro
vlastní mluvní vyjádření, žáci tento poskytnutý prostor pro rozvoj jejich komunikativní
kompetence využívali s rozdílnou intenzitou a zaujetím. Důraz byl kladen na rozvoj všech
produktivních i receptivních dovedností žáků, chyby byly opravovány s citem
a pedagogickým taktem. Vzdělávací obsah vyučovacích hodin maturitních oborů byl
zaměřen na přípravu k maturitní zkoušce, zejména na upevňování a rozšiřování slovní
zásoby.
V hospitovaných vyučovacích hodinách matematiky převažovala frontální výuka v souběhu
s řešením zadaných příkladů žáky s podporou učitele na tabuli. Žáci zapojení do práce
u tabule nebyli důsledně vedeni ke slovnímu zdůvodnění postupu řešení, což nepodporovalo
rozvoj jejich komunikativních dovedností. Prostor pro vlastní aktivitu, rozvoj logického
myšlení a matematické gramotnosti nebyl zcela dostačující. V některých vyučovac íc h
hodinách byl věnován podstatný časový úsek i práci ve skupinách, která však nesla znaky
skupinové práce jen částečně a nebyla využita k rozvoji klíčových kompetenci žáků zcela
účelně. Efektivní využití didaktické techniky nebo práce s výukovými aplikacemi, které by



2021/2022                                   4
zatraktivnily výuku a podpořily tak rozvoj matematické gramotnosti žáků, nebylo
zaznamenáno.
Ve sledovaných hodinách odborných předmětů převažovala frontálně řízená činnost
kombinovaná se samostatnou prací žáků. Vyučovací hodiny byly vedeny věcně správně,
odbornost výkladu byla podpořena zkušenostmi pedagogů a zpravidla také jejich
dlouholetou praxí. Při výkladu učiva byl vyučujícími kladen důraz na používání přísluš né
terminologie, na logické uchopení i praktické řešení problémů. Učitelé vhodně zařazova li
mezipředmětové vazby doplněné o nové poznatky a zdůrazňovali žákům možnost využití
nabytých vědomostí a dovedností v profesní praxi, případně také v reálném životě. Žáci
získávali od vyučujících zpětnou vazbu o svých vzdělávacích výsledcích převážně verbálně,
reagovali adekvátně na jejich dotazy a většinou prokazovali odpovídající úroveň znalostí
a dovedností vzhledem k požadovaným výstupům.
Průběh odborného výcviku byl u žáků sledován v odborných učebnách v budově školy.
V pracovních skupinách pod dohledem vyučujících byla zajištěna účelná organizace
prováděných pracovních činností žáků, které probíhaly v souladu s tematickým rozvržením
vzdělávacího obsahu a odpovídaly školním vzdělávacím programům. Výuka
v hospitovaných skupinách jednotlivých ročníků byla realizována formou práce na
konkrétně zadaném úkolu, případně procvičování již získaných dovedností v souvislos ti
s přípravou k maturitní zkoušce. Vzdělávací obsah navazoval na teoretické znalosti z oblasti
gastronomie a kosmetiky. Při řešení souborných prací žáci uplatňovali své praktické
dovednosti pod vedením učitelů odborného výcviku. Pedagogové rozvíjeli schopnosti žáků
porozumět zadání úkolu, dohlíželi, zda žáci efektivně pracují a v průběhu vyhodnocova li
jejich samostatné úsilí při zpracování úkolů. Z hlediska motivace žáků se pozitivně
uplatňovala především individuální podpora. Průběžná kontrola samostatné práce byla
zaměřena zejména na správnost provádění jednotlivých pracovních činností, důraz byl
kladen na dodržování pracovních technik, znalost stanovených pravidel s používanými
prostředky, dodržování technologických postupů, včetně hygienických zásad. V komunikac i
byl kladen důraz na dodržování odborné terminologie. Upozornění na případné nedostatky
v práci bylo ze strany vyučujících prováděno taktně a povzbuzujícím způsobem. Kromě
odborných kompetencí byly ve výuce rozvíjeny zejména kompetence komunikativní,
sociální a personální. U většiny žáků byla patrná samostatnost při práci a zvládnutí
pracovních operací.


                          Hodnocení výsledků vzdělávání
Dlouhodobě škola zjišťuje úroveň znalostí žáků prostřednictvím vstupních testů
v předmětech společné části maturitní zkoušky a tzv. malé maturity realizované v posledních
ročnících maturitní oborů. Následná statistická analýza těchto testů poskytuje škole zpětnou
vazbu a je využívána jednotlivými vyučujícími při plánování dalšího vzdělávacího procesu.
Systematicky však není nastaveno pravidelné vyhodnocování účinnosti takto přijíma nýc h
opatření. V tomto směru jsou předmětové komise a pedagogická rada využívány jen v malé
míře. V zápisech z jejich jednání jsou obsažena pouze statistická vyhodnocení prospěchu,
chování a absence žáků. Detailnější rozbor a vyhodnocení účinnosti přijatých opatření ke
zlepšení průběžných i závěrečných výsledků vzdělávání žáků chybí. Vyučující také hodnotí
průběžné dosahované výsledky vzdělávání žáků s pomocí běžných evaluačních nástrojů jako
je písemné, ústní, případně praktické ověřování jejich znalostí a dovedností. Nejsou však
stanovena jednotná kritéria pro hodnocení výsledků vzdělávání v rámci jednotlivýc h
vzdělávacích oblastí. Škola tak postrádá nástroj, který by jí umožnil objektivní srovnání



2021/2022                                    5
jednotlivých tříd a poskytoval ucelenou zpětnou vazbu o rozdílech a úrovni dosažených
výsledků jednotlivých žáků.
Výsledky žáků při ukončování vzdělání závěrečnou zkouškou byly celkově na dobré úrovni.
V hodnoceném období let 2018 až 2021 konalo závěrečnou zkoušku celkem 228 žáků,
z nichž pouze 10 žáků, tj. 4,4 %, neprospělo. Nejvyšší úspěšnosti dosahovali ve sledovaném
období žáci oboru vzdělání Číšník.
V rámci inspekční činnosti byly analyzovány výsledky žáků maturitních oborů Kosmetické
služby a Podnikání ve společné části maturitní zkoušky v jarním a podzimním zkušebním
období let 2018 až 2021. Sledována byla tzv. hrubá neúspěšnost žáků, která vypovídá o tom,
jak velká část žáků z celkového počtu žáků přihlášených k maturitní zkoušce byla neúspěšná
(poměr žáků neúspěšných u maturitní zkoušky nebo zkoušku nekonajících k žákům
přihlášeným k maturitní zkoušce). Hrubá neúspěšnost žáků oboru vzdělání Kosmetické
služby měla v hodnoceném období kolísavou tendenci, v roce 2018 činila 38 %, v roce 2019
žáci tohoto oboru vzdělání nematurovali, v roce 2020 stoupla na 50 % a v roce 2021 klesla
na 6 %. Hrubá neúspěšnost žáků oboru vzdělání Podnikání měla klesající tendenci. V roce
2018 činila 83 %, v dalších letech klesala na 50 % v roce 2019, 64 % v roce 2020 a 33 %
v roce 2021.
Naopak vzrůstající tendenci má procentuální podíl počtu žáků zapsaných v 1. ročníku
vzdělávání a počtu žáků, kteří úspěšně ukončili vzdělávání dosažením stupně středního
vzdělávání s maturitní zkouškou. V oboru vzdělání Kosmetické služby tento podíl stoupl ze
38 % v roce 2018 na 60 % v roce 2021. V oboru vzdělání Podnikání pak z 11 % v roce 2018
na 40 % v roce 2021.
Analýzou výsledků dílčích zkoušek z jednotlivých zkušebních předmětu společné části
maturitní zkoušky v hodnoceném období bylo zjištěno, že nejvyšší neúspěšnost vykazují
žáci všech hodnocených oborů vzdělání stabilně v didaktickém testu z matematiky. Vedení
školy výsledky maturitní zkoušky monitoruje. Jedním z realizovaných opatření k jejich
zlepšení je úprava učebního plánu školních vzdělávacích programů maturitních oborů,
nabídka a realizace doučovacích aktivit ať v rámci Národního programu doučování, Šablon,
či formou individuálních konzultací vyučujících. Využívána je také činnost školního
poradenského centra, jehož pracovnice ve spolupráci s třídními učiteli a ostatními
pedagogickými pracovníky monitorují a evidují žáky s vysokou absencí a žáky ohrožené
školní neúspěšností. Zpracovaná Strategie předcházení školní neúspěšnosti je zaměřena
zejména na pozitivní motivací a intenzivní komunikaci se žáky i jejich zákonnými zástupci.
Škola také ověřuje kvalitu výchovně vzdělávacího procesu prostřednictvím žákovských
dotazníků. V případě potřeby výchovná poradkyně ve spolupráci se školní metodičkou
prevence realizují ve třídách intervenční program za účelem zjištění třídního klimatu
a rizikových jevů. Tyto aktivity ovlivňují pozitivně školní klima a vedou ke včasnému
podchycení výchovných problémů, které pak škola řeší. Třídní učitelé pracují průběžně se
třídou v rámci pravidelných třídnických hodin, kde se zaměřují především na problémy
v oblasti vysoké absence a jejího omlouvání, v oblasti třídního klimatu apod. Následně
vedou individuální pohovory se žáky, příp. zákonnými zástupci. Tyto aktivity
zaznamenávají v deníku třídního učitele, kde takto sledují individuální vývoj jednotlivýc h
žáků. Škole se tak podařilo sjednotit postupy třídních učitelů při omlouvání absence a práci
s žáky s vysokou omluvenou či neomluvenou absencí. O průběhu a výsledcích vzdělává ní
jsou zákonní zástupci žáků informováni písemně nebo osobně na třídních schůzkách,
individuálních pohovorech nebo jednáních výchovné komise, na kterých je řešena převážně
absence žáků. O pohovorech se žáky a zákonnými zástupci jsou vedeny písemné záznamy,



2021/2022                                    6
které obsahují doporučení ze strany školy a následnou           kontrolu jejich dodržování
a účinnosti.
Výchovná poradkyně v souvislosti se změnami v oblasti společného vzdělávání má nastaven
systém péče o jednotlivé žáky s využitím podpůrných opatření, zajišťuje
informování vyučujících o žácích se speciálními vzdělávacími potřebami. V hodnocených
vyučovacích hodinách však diferenciace výuky směrem k žákům se speciálními
vzdělávacími potřebami nebyla vždy zajištěna na požadované úrovni.


                                          Závěry
Vývoj školy
- Od školního roku 2020/2021 je vyučován nový obor středního vzdělání s výučním listem
  53-41-H/01 Ošetřovatel.
- Byla zavedena tandemová výuka, rozšířilo se využívání odborníků z praxe za účelem
  zkvalitňování odborné výuky.
- Od minulé inspekční činnosti se škole podařilo realizovat pouze část opatření ke
  zlepšování výsledků vzdělávání žáků ve společné části maturitní zkoušky.
Silné stránky
- Účinná podpora odborných kompetencí žáků prostřednictvím efektivního propojování
  teoretické a praktické výuky.
- Efektivní spolupráce s vnějšími partnery společně se systematickým zapojováním školy
  do projektové činnost přispívá ke zkvalitňování materiálních podmínek vzdělává ní
  i rozvoji klíčových kompetencí žáků.
Slabé stránky a/nebo příležitosti ke zlepšení
- Během inspekční činnosti byly zaznamenány nedostatky v řídicí a kontrolní činnosti
  vedení školy, zejména v oblasti zajištění bezpečnosti žáků a v oblasti dodržování
  povinností pedagogických pracovníků školy.
- Škole se dosud nepodařilo uskutečnit všechna opatření navržená při poslední inspekční
  činnosti, příležitostí školy ke zlepšení je důsledně realizovat všechna opatření navrhova ná
  ke zlepšení výsledků vzdělávání žáků ve společné části maturitní zkoušky.
- V části hodnocených vyučovacích hodin převládala frontální výuka bez častějšího využití
  metod vedoucích k aktivizaci žáků a diferenciaci vzdělávacího obsahu směrem k žákům
  s potřebou podpůrných opatření či žáků nadaných, uplatňovanými metodami výuky
  nebyla těmto žákům poskytována dostatečná podpora.
- V závěrech hodnocených vyučovacích hodin bylo zařazováno spíše formální zhodnocení
  vyučovací hodiny ze strany pedagoga. Žákům nebyl poskytován prostor pro jejich
  zhodnocení hodiny či sebehodnocení.
- Škola získává informace o průběžných i závěrečných vzdělávacích výsledcích žáků,
  nejsou z nich však důsledně přijímána konkrétní opatření na podporu úspěšnosti všech
  žáků ve vzdělávání. V tomto směru nejsou metodické orgány a pedagogická rada
  využívány dostatečně efektivně.




2021/2022                                     7
Doporučení pro zlepšení činnosti školy
- Zvýšenou a cílenou kontrolní a hospitační činností vedení školy trvale eliminovat rizika
  zjištěná v průběhu vzdělávání žáků, zaměřit ji také na používání efektivních metod výuky
  a na výsledky vzdělávání žáků.
- Hospitační činnost vedení školy zaměřit na všechny předměty společné části maturitní
  zkoušky. Využívat k hospitační činnosti také předsedy předmětových komisí a motivo vat
  vyučující ke vzájemným hospitacím za účelem odborné zpětné vazby, kolegiálního
  hodnocení a sdílení získaných poznatků.
- Další vzdělávání pedagogických pracovníků vyučujících všeobecně vzdělávac íc h
  předmětů zacílit zejména na oblast inovativních metod a forem výuky ve středním
  vzdělávání a v souladu s aktuálními trendy vzdělávání a s potřebami žáků.
- Ve výuce zajistit větší pozornost žákům se speciálními vzdělávacími potřebami,
  důsledněji diferencovat výukové činnosti žáků s ohledem na jejich individuá ln í
  vzdělávací možnosti a potřeby. Identifikovat také žáky talentované v konkrétních
  vzdělávacích oblastech, zaměřit se na jejich rozvoj prostřednictvím vhodných výukovýc h
  aktivit (např. obohacování vzdělávacího obsahu, zadávání specifických úkolů), a podpořit
  je tak v jejich odborném růstu.
- Podporovat aktivitu žáků využitím pestrých a účinnějších organizačních forem ve výuce
  (názorně-demonstrační metody, práce ve dvojicích, skupinové kooperativní aktivity aj.),
  postupně snižovat podíl frontální výuky.
- Systematicky využívat motivační shrnutí učiva na konci vyučovací hodiny a provádět
  zhodnocení jejího průběhu tak, aby žáci obdrželi zpětnou informaci o dosažené úrovni
  poznání a jak své učení dále řídit.
- Změnit přístup k využívání stávajících metodických orgánů školy a pedagogické rady. Při
  jejich jednání přijímat konkrétní opatření v souvislosti s analýzou výsledků vzdělává ní
  žáků, zpětně vyhodnocovat účinnost těchto opatření a následně je upravovat a měnit nebo
  zavádět další opatření.
- K zajištění jednotného přístupu všech vyučujících konkretizovat kritéria pro hodnocení
  průběžných výsledků vzdělávání žáků.
- Trvale zjišťovat a analyzovat výsledky vzdělávání žáků v oborech vzdělání ukončených
  maturitní zkouškou a v případě jejich zhoršení zvážit návrh na výmaz daného oboru
  vzdělání.
- Realizovaná opatření ke zlepšení průběžných i závěrečných výsledků vzdělávání žáků
  zapracovat podrobněji i do koncepčních záměrů rozvoje školy.


                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Olomoucký inspektorát, Wellnerova
25, 779 00 Olomouc, případně prostřednictvím datové schránky (g7zais9), nebo na
e-podatelnu csi.m@csicr.cz s připojením elektronického podpisu.



2021/2022                                   8
            Seznam dokladů, o které se inspekční zjištění opírají
 1.    Úplné znění zřizovací listiny příspěvkové organizace Olomouckého kraje s názvem
       Střední odborná škola Prostějov čj. KUOK 77703/2019, ze dne 31. 7. 2019
 2.    Výpis z rejstříku škol a školských zařízení, ze dne 29. 11. 2021
 3.    Výkaz M 8 o střední škole, podle stavu k 30. 9. 2021
 4.    Školní vzdělávací program Gastronomie, platný od 1. 9. 2018
 5.    Školní vzdělávací program Kosmetické služby, platný od 1. 9. 2018
 6.    Školní vzdělávací program Podnikání, platný od 1. 9. 2018
 7.    Školní řád Střední odborné školy Prostějov, s účinností od 1. 9. 2020
 8.    Školní matrika vedená v elektronické podobě, k termínu inspekční činnosti
 9.    Rozvrhy hodin podle tříd a vyučujících, školní rok 2021/2022
10.    Výroční zprávy o činnosti školy školní roky 2020/2021 a 2019/2020
11.    Školní akční plán rozvoje vzdělávání SOŠ Prostějov pro období 2019-2022, z června 2019
12.    Celoroční plán pro školní roky 2021/2022, 2020/2021
13.    Koncepce rozvoje SOŠ Prostějov, ze dne 1. 9. 2017
14.    Komplexní hodnocení práce ředitelky SOŠ Prostějov, ze dne 10. 12. 2019
15.    Složky: Hospitační záznamy, školní roky 2018/2019, 2019/2020, 2020/2021,
       2021/2022 k termínu inspekce
16.    Složky: Pedagogické rady, školní roky 2018/2019, 2019/2020, 2020/2021, 2021/2022
       k termínu inspekce
17.    Složky: Předmětové komise, školní roky 2018/2019, 2019/2020, 2020/2021,
       2021/2022 k termínu inspekce
18.    Školní zpráva o výsledcích společné části maturitní zkoušky, roky 2018, 2019, 2020,
       2021
19.    Výsledky závěrečných zkoušek, školní roky 2017/2018, 2018/2019, 2019/2020,
       2020/2021
20.    Soubor podkladů: Výsledky vzdělávání, školní roky 2018/2019, 2019/2020,
       2020/2021
21.    Písemné práce žáků, namátkový výběr, školní roky 2018/2019, 2019/2020,
       2020/2021, 2021/2022 k termínu inspekce
22.    Složka: Hodnocení písemných prací, školní roky 2018/2019, 2019/2020, 2020/2021,
       2021/2022 k termínu inspekce
23.    Souhrnná dokumentace poradenských služeb ve škole, školní rok 2021/2022
24.    Seznam žáků se speciálními vzdělávacími potřebami vedený k termínu inspekční
       činnosti
25.    Složka: Přehled studijních výsledků za školní rok 2020/2021
26.    Personální dokumentace pedagogických pracovníků školy (namátkový výběr)
27.    Plán dalšího vzdělávání pedagogických pracovníků (součást celoročního plánu)
28.    Doklady vztahující se k finančním podmínkám školy, rok 2020
29.    Smlouvy o spolupráci při zajištění odborného výcviku pro školní rok 2021/2022
30.    Doklady související se zajištěním bezpečnosti žáků, školní rok 2020/2021
       a 2021/2022




2021/2022                                    9
                                          Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu Česká školní inspekce, Olomoucký
inspektorát, Wellnerova 25, 779 00 Olomouc, případně prostřednictvím datové
schránky (g7zais9), nebo na e-podatelnu csi.m@csicr.cz s připojením elektronického
podpisu, a to k rukám ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Markéta Kadaňková, školní inspektorka,          Markéta Kadaňková v. r.
 vedoucí inspekčního týmu
 Mgr. Pavel Fridrich, školní inspektor                  Pavel Fridrich v. r.
 Mgr. Pavel Okleštěk, školní inspektor                  Pavel Okleštěk v. r.
 Ing. Bc. Milan Vlach, školní inspektor                  Milan Vlach v. r.
 Ing. Renata Skutková, kontrolní pracovnice            Renata Skutková v. r.

V Olomouci 3. 1. 2022


Datum a podpis ředitelky školy potvrzující projednání a převzetí inspekční zprávy


 Ing. Mária Zámostná,                                 Mária Zámostná v. r.
 ředitelka školy

V Prostějově 4. 1. 2022




2021/2022                                     10
