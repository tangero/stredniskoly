                                    Česká školní inspekce
                                    Olomoucký inspektorát
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIM-1044/21-M


Název                               Vyšší odborná škola a Střední průmyslová škola,
                                    Šumperk, Gen. Krátkého 1
Sídlo                               Gen. Krátkého 1, 787 01 Šumperk
E-mail                              sanovec@vsps-su.cz
IČ                                  00 843 113
Identifikátor                       600 018 083
Právní forma                        příspěvková organizace
Zastupující                         Mgr. Ondřej Šanovec
Zřizovatel                          Olomoucký kraj
Místo inspekční činnosti            Gen. Krátkého 950/1, 787 01 Šumperk
                                    Gen. Krátkého 731/2, 787 01 Šumperk
                                    U Sanatoria 1801/1, 787 01 Šumperk
Termín inspekční činnosti           23. − 25. 11. 2021


Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů a akreditovaných vzdělávacích programů.
Zjišťování a hodnocení naplnění školních vzdělávacích programů a akreditovanýc h
vzdělávacích programů.


2021/2022
                                   Charakteristika
Vyšší odborná škola a Střední průmyslová škola, Šumperk, Gen. Krátkého 1 (dále „škola“,
„střední škola“, „vyšší odborná škola“) vykonává činnost střední školy, vyšší odborné školy,
domova mládeže a školní jídelny. V současné době střední škola realizuje vzdělává ní
v oborech vzdělání 18-20-M/01 Informační technologie, 23-41-M/01 Strojírenství,
26-41-M/01 Elektrotechnika, 82-41-M/04 Průmyslový design, 82-41-M/05 Grafický design
a 78-42-M/01 Technické lyceum. Vzdělávání ve vyšší odborné škole probíhá podle
akreditovaného vzdělávacího programu pro obor vzdělání 26-47-N/18 Multimediá lní
internetové služby. Teoretická příprava se uskutečňuje v prostorách školy a praktická
příprava většinou ve školních laboratořích. Odborná praxe je zpravidla zajištěna
v partnerských organizacích.
V letošním školním roce navštěvují školu 683 žáci ve 25 třídách střední školy a 55 studentů
vyšší odborné školy ve třech studijních skupinách.
V domově mládeže poskytuje škola ubytování žákům a studentům nejen z vlastní školy, ale
i dalších škol ze Šumperka (k termínu inspekční činnosti 131 ubytovaných). Stravování pro
žáky, studenty a zaměstnance je zajišťováno ve vlastní školní jídelně.
Svou činnost škola prezentuje v regionálním tisku a na webových stránkách školy
www.vsps-su.cz.


                         Hodnocení podmínek vzdělávání
Ředitel školy naplňuje reálně nastavený záměr rozvoje činnosti školy opírající se o analýzu
jejího stavu, vývoj společenské poptávky na trhu práce a dlouholetou znalost prostředí.
Základním nástrojem jsou kvalitně zpracované školní vzdělávací programy střední školy
(dále „ŠVP“) a akreditovaný vzdělávací program vyšší odborné školy. Ve všech
vzdělávacích programech je kladen důraz na získání odborných kompetencí žáků a studentů.
Inovace ŠVP reflektují jak legislativní změny, tak změny vzdělávacího obsahu postihujíc í
moderní poznatky vyučovaných oborů vzdělání a reagující na poznatky z distanční výuky.
Systém plánování s podílem pedagogických pracovníků vytváří příznivé podmínky pro
činnost školy. V řízení školy je uplatňována analýza dosaženého stavu, na jejím základě jsou
deklarovány aktuální potřeby a úkoly v provozní, organizační, vzdělávací, výchovné
i personální a řídicí oblasti. Krátkodobé i operativní plánování navazuje na koncepční
záměry, je konkrétní, adresné a umožňuje zpětnou kontrolu plnění úkolů. Management školy
průběžně hodnotí a inovuje strategie a plány. K účinnosti řízení školy přispívá přehledná
organizační struktura, která odpovídá podmínkám a velikosti subjektu a vytváří předpoklady
pro účelné delegování kompetencí a úkolů na jednotlivé pracovníky.
Ke zvýšení odborné úrovně výuky a ke koordinaci odborných činností využívá ředitel školy
předmětové komise. Jejich činnost se pozitivně uplatňuje např. v rámci vzdělávání pedagogů
(přenos informací ze vzdělávacích akcí), při rozvoji konkrétních vzdělávacích oblastí a při
inovačních procesech (aplikace nových metod, učebnic, pomůcek), včetně vyhodnoco vá ní
výsledků vzdělávání. Prioritami v činnosti předmětových komisí jsou zejména tvorba
a inovace ŠVP, příprava projektů, vzájemná informovanost a výměna zkušeností, využívá ní
počítačových aplikací pro podporu výuky.
Řídicí a kontrolní činnost vykonává ředitel školy přímo ve vztahu ke všem pracovníkům
školy, nepřímo prostřednictvím svých zástupců, případně dalších vedoucích pracovníků.
Kontrolní systém jako celek je účinný, umožňuje pozitivní ovlivňování pedagogického
procesu a včasné zachytávání případných nežádoucích jevů i jejich nápravu. Přijíma ná


2021/2022                                    2
opatření směřují k odstranění zjištěných nedostatků a zejména ke zkvalitňování procesu
vzdělávání. I když je řídicí a kontrolní systém nastaven způsobem, který postihuje všechny
oblasti fungování subjektu, v praxi se ve střední škole dosud nepodařilo plně elimino vat
některé dílčí nedostatky v metodickém vedení teoretické výuky, které spočívají v omezeném
využívání sebehodnocení a vzájemného hodnocení žáků, v absenci závěrečného
motivačního shrnutí vyučovací jednotky a v nedostatečné aktivizaci žáků s využitím
pestrých organizačních metod a forem výuky. Nedostatečná pozornost je též věnována
metodickému vedení začínající vedoucí vychovatelky.
Škola má nastavena systémová pravidla pro vedení dialogu se žáky a studenty, zákonnými
zástupci žáků školy a pedagogickými pracovníky. Neformálním orgánem a partnerem vedení
školy je studentská rada, jejímiž podněty se vedení školy pravidelně zabývá a jsou
i na programu jednání porady pedagogických pracovníků. Na propagaci a prezentaci školy
se též aktivně podílejí studentské firmy.
Složení pedagogického sboru umožňuje v plném rozsahu plnit záměry a cíle vzdělávac íc h
programů. Možná personální rizika jsou sledována a pravidelně vyhodnocována, škola
přijímá příslušná opatření k jejich odstraňování. Ředitel školy klade velký důraz na profesní
rozvoj pedagogů, sám se aktivně zúčastňuje vzdělávacích akcí. Pedagogové využíva jí
nabídek dostupných vzdělávacích institucí a účastní se i webinářů. Účastí pedagogů na
vzdělávacích akcích jsou prohlubovány jejich znalosti a dovednosti, nové poznatky
a zkušenosti vytváří vhodné předpoklady pro zkvalitnění a zefektivnění vyučovac ího
procesu. Další vzdělávání pedagogických pracovníků probíhá podle přesného ročního plánu
vzdělávání vypracovaného ředitelem školy ve spolupráci s pedagogy. Každý vyučující má
doporučenou oblast svého dalšího sebevzdělávání a osobního rozvoje.
Materiální zázemí výuky sledovaných oborů vytváří odpovídající podporu pro naplňová ní
požadavků profilu absolventa. Výuka probíhá jak v klasických, tak v odborných učebnách,
dílnách a laboratořích (např. dílny pro výuku hardware, pro práci na obráběcích strojích,
elektrolaboratoř, laboratoř strojních měření aj.). Všechny učebny jsou vybaveny
dataprojektory a přístupem na internet. Pro výuku tělesné výchovy slouží vlastní tělocvič ny.
Škola spolupracuje s celou řadou sociálních partnerů, z nichž největší podíl tvoří firmy
a podnikatelé, u kterých je zajišťováno zejména praktické vyučování. Škola je aktivně
zapojena do řady projektů, které mají za cíl zkvalitnit zejména výuku, zvýšení zájmu
o polytechnické vzdělávání s výhledem na kvalitní uplatnění absolventů na trhu práce
i odbornost pedagogů. Domov mládeže realizuje příležitostnou spolupráci s vybranými
institucemi, cíleně však další relevantní partnery (např. další domovy mládeže, školy apod.)
neoslovuje.
Podmínky a pravidla pro zajištění bezpečnosti a ochrany zdraví jsou stanoveny ve vnitř níc h
předpisech školy. Žáci a studenti jsou pravidelně seznamováni s možnými bezpečnostními
riziky vyskytujícími se ve škole i při činnostech organizovaných mimo školu v souladu
s aktuálními tématy a realizovanými aktivitami. Z hlediska zajištění bezpečnosti a ochrany
zdraví žáků a studentů však prostory domova mládeže vykazují bezpečnostní rizika a kladou
zvýšené nároky na dohled a kontrolu. Ředitel školy dostatečně nevyhodnotil všechna
bezpečnostní rizika a nepřijal dostatečně důsledné opatření k jeho zabezpečení.
Domov mládeže poskytuje ubytování i zázemí, které však již nevyhovuje požadavkům na
kvalitní ubytování. Prostory (ložnice ubytovaných i společenské místnosti) vykazují
značnou opotřebovanost a zastaralost.




2021/2022                                    3
                          Hodnocení průběhu vzdělávání
Hodnocené vyučovací hodiny ve střední škole byly organizačně dobře zvládnuté. Zvolené
vzdělávací strategie a postupy odpovídaly charakteru probíraného učiva. Ve sledovanýc h
vyučovacích hodinách vládlo příznivé pracovní klima založené na přirozené autoritě
vyučujících a jejich empatickém přístupu k žákům. Učitelé vždy nepředávali pouze hotové
poznatky, snažili se povzbuzovat žáky k učení i podnětné diskusi k probíranému učivu.
Komunikace mezi vyučujícími a žáky i mezi žáky navzájem probíhala korektně, bez
jakýchkoliv náznaků nežádoucích projevů. Žáci byli vedeni k vzájemnému respektu,
ojediněle byly zařazovány i formy výuky podporující vzájemnou spolupráci. Pedagogové
nabízeli činnosti podněcující k tvořivosti, objevování, pochopení souvislostí vzdělávac ího
obsahu s reálnými situacemi v běžném životě. V průběhu vzdělávání žáci rozvíje li
a prohlubovali nejen své vědomosti, ale i dovednosti a postoje. Cíleným začleňová ním
souvislosti vzdělávacího obsahu se situacemi každodenního života do výuky a vedením žáků
k aplikaci přenosu naučeného do praxe učitelé důsledně vedli žáky ke kritickému myšlení.
Ve vyučovacích hodinách nebyla vždy zřetelná diferenciace a individualizace vzdělávac ího
obsahu zohledňující odlišné vzdělávací potřeby žáků. Žáci pracovali převážně na stejných
úkolech se stejnou mírou obtížnosti, což vedlo k nižší efektivitě výuky jako takové.
Nadaným žákům byly ve vyučovacích hodinách zřídka vytvářeny další příležitosti pro jejich
rozvoj. Individuální přístup včetně uplatňování podpůrných opatření žáků se speciálními
vzdělávacími potřebami byly ve výuce méně patrné. Škola nabízí žákům individuá lní
konzultační hodiny, ve kterých je zájemcům věnována patřičná péče, avšak tento přístup je
nezbytné uplatňovat především v rámci běžné výuky.
Žáci získávají od vyučujících zpětnou vazbu o svých vzdělávacích výsledcích většinou
prostřednictvím hodnocení klasifikačním stupněm a stručným komentářem. V části
sledovaných vyučovacích hodin chybělo sebehodnocení a vzájemné hodnocení práce žáků,
nebylo tak využito tohoto nástroje k dotváření zpětné vazby ve vztahu ke splnění
stanovených vzdělávacích cílů pro žáky i učitele a možnost rozvíjení a upevňová ní
sociálních kompetencí žáků. Nedostatečný prostor byl v části hodin věnován závěrečnému
shrnutí učiva a efektivní zpětné vazbě o naplnění vzdělávacích cílů.
Žáci dovedli pracovat s informacemi poskytnutými vyučujícími a obratně využíva li
vědomosti získané v předchozích vyučovacích hodinách. Vzdělávací obsahy nebyly
probírány izolovaně, vyučující je úzce propojovali s ostatními odbornými předměty.
Materiální podpora výuky byla na velmi dobré úrovni. Pro upevnění učiva a jeho propojení
s odbornou praxí vyučující účelně využívali názorné pomůcky i příslušnou techniku. Učitelé
žáky seznamovali se vzdělávacími cíli a ověřovali, zda jim porozuměli, ale tím, že žáci
nejsou důsledně vedeni k vyhodnocování jejich dosahování, není efektivně podpořen proces
jejich motivace ve vzdělávání na základě jejich individuality.
Schopnostem žáků odpovídal vzdělávací obsah výuky v hodinách tělesné výchovy, které
byly provázány celou řadou sportovních aktivit. Žáci byli vedeni k rozvoji fyzické zdatnosti,
pohybovým činnostem, postřehu a k vzájemné spolupráci fair play při společných aktivitác h.
Přiměřená náročnost sportovních úkonů u nich podněcovala pozitivní vztah k tělesnému
cvičení, dodržování soutěžních pravidel, ale také zásad bezpečnosti a ochrany zdraví.
Pohybové aktivity v hodině byla všestranně rozvíjející, ale i relaxační.
Ve vyučovacích hodinách ve vyšší odborné škole (přednášky, cvičení seminář) studenti
s vyučujícími diskutovali, pracovali samostatně nebo ve dvojicích na zadaných úkolech,
které byly v části sledované výuky diferenciované podle náročnosti. Obsahově náročná
výuka je studentům podávána v logických souvislostech a přibližována názornými příklady.



2021/2022                                    4
Vytvářením problémových situací je studentům dáván prostor pro rozvoj myšle ní
a aplikování nabytých vědomostí. Výklad učiva byl veden jasně a srozumitelně, nové pojmy
byly zařazovány do již známých souvislostí. Průběh vzdělávání reflektoval osobnostní
a studijní předpoklady studentů. Při prezentaci učiva byla většinou využívána didaktická
technika a odpovídající učební pomůcky, vyučující poskytovali studentům výukové
materiály. Samostatný projev studentů byl v některých vyučovacích hodinách podporován
prezentací vlastní práce před třídním kolektivem. Studenti jsou vedeni k samostatnému
řešení úkolů a práci se specializovanými materiály. O dobré úrovni výuky předmětů
vypovídá cílové prověření získaných odborných kompetencí v praktické přípravě, kdy si
studenti v rámci odborné praxe prověřují své poznatky při reálných situacích. Studenti byli
seznámení s různými přístupy a měli možnost o nich diskutovat a prohloubit si tak své
dosavadní znalosti. V ekonomickém zaměření aktivně pracuje fiktivní firma, což přispívá
k lepšímu propojování teorie a praxe.
Praktické vyučování bylo sledováno v odborných učebnách školy u žáků i studentů.
V pracovních skupinách pod dohledem vyučujících byla zajištěna účelná organizace
prováděných činností. Pracovní operace žáků probíhaly v souladu s tematickým rozvržením
vzdělávacího obsahu a odpovídaly vzdělávacím programům. Realizace výuky
v hospitovaných ročnících byla realizována formou práce na dlouhodobém projektu.
Vzdělávací obsah navazoval na teoretické znalosti z oblasti elektrotechniky, strojírenství
a multimédií v internetových službách. Při řešení projektů žáci uplatňovali své teoretické
znalosti a praktické dovednosti. Pod vedením učitelů prováděli rozbor zadání, návrh
možných řešení a samotné zhotovení úkolů. Součástí projektů je i příprava na jejich
obhajobu. Učitelé rozvíjeli schopnosti žáků a studentů porozumět zadání úkolu, dohlíže li,
zda žáci nebo studenti efektivně pracují a v průběhu vyhodnocovali jejich samostatné úsilí
při zpracování úkolů. Z hlediska motivace žáků a studentů se pozitivně uplatňova la
především individuální podpora. Průběžná kontrola samostatné práce byla zaměřena
zejména na správnost provádění jednotlivých pracovních operací, důraz byl kladen na
dodržování pracovních technik a znalost stanovených pravidel s používanými prostředky.
Při komunikaci se požadovalo dodržování odborné terminologie. Upozornění na případné
nedostatky v práci bylo ze strany vyučujících prováděno taktně a povzbuzujícím způsobem.
U většiny žáků byla patrná samostatnost při práci zejména s výpočetní technikou a zvládnutí
pracovních operací. Potenciál moderní didaktické techniky, která byla ve třídách k dispozic i,
byl vyučujícími využíván v souvislosti s cílem výuky.
Výchovně vzdělávací činnost domova mládeže navazuje na výchovně vzdělávací činnost
školy a je realizována formou každodenní výchovně vzdělávací práce s jednotlivc i
a výchovnými skupinami. Je zaměřena především na zájmovou činnost ubytovaných s cílem
smysluplného využití jejich volného času, posilování zdravého životního stylu a podporu
sebevzdělávání. Vychovatelé ubytované podněcují k pravidelné přípravě na vyučová ní,
vhodně je motivují a v případě potřeby jim poskytují metodickou pomoc. Kromě pravidelné
zájmové činnosti nabízí domov dostatečně širokou škálu dalších možností pro trávení
volného času.


                          Hodnocení výsledků vzdělávání
Výsledky vzdělávání žáků střední školy jsou pravidelně vyhodnocovány a analyzo vá ny
za jednotlivá klasifikační období na jednáních pedagogické rady a předmětových komisí. Míra
úspěšnosti žáků je sledována v průběhu celého vzdělávacího cyklu. Škola má v rámci vnitř ní
evaluace zpracované velmi podrobné rozbory výsledků vzdělávání za jednotlivé předmětové
komise, jejichž součástí je celkové hodnocení vzdělávání, výsledky srovnávacích testů


2021/2022                                     5
i opatření, která ze zjištěných šetření vyplynula. Výsledky jsou doplněny přehlednými
statistickými údaji o prospěchu včetně opatření, která je nutné přijmout (např. návrhy na
zlepšení ve výuce včetně motivačních prvků, pořízení pomůcek). Pro zjišťování výsledků
vzdělávání škola systematicky využívá především školní hodnoticí nástroje (např. ústní
a písemné zkoušení, kontrolní, čtvrtletní písemné práce, testy, referáty apod.).
Zpětnou vazbou pro školu je také úspěšnost žáků u maturitních zkoušek, a to nejen
v uplynulém školním roce a v soutěžích. Do jednotlivých kol různých druhů soutěží
a olympiád se žáci školy aktivně zapojují, nejúspěšnější z nich pak reprezentují školu
v okresních, regionálních, krajských i celostátních kolech a velmi často se umísťují na
předních místech. Žákům, připravujícím se na tyto soutěže a olympiády poskytují vyučujíc í
odborné konzultace. Příprava k těmto soutěžím je úspěšně využívána ke zvýšení motivace
žáků ke studiu i k prezentaci školy na veřejnosti. Udělené pochvaly převládaly nad
kázeňskými opatřeními. Absolventi projevují zájem o další vzdělávání na vyšší odborné
škole nebo na vysokých školách, a to především podle svého odborného zaměření. Přijetí
absolventů na tyto školy sleduje škola neformálně.
Zákonní zástupci jednotlivých žáků jsou o výsledcích vzdělávání průběžně informováni
především prostřednictvím zápisů v elektronických žákovských knížkách, na třídních
schůzkách, s využitím elektronické komunikace nebo formou individuálních konzultací.
Celkové výsledky vzdělávání včetně účasti a umístění žáků v soutěžích, aktivitác h
a projektech školy podporujících rozšíření znalostí a dovedností žáků jsou podrobně
zveřejněny ve výročních zprávách o činnosti školy.
Vyučující vyšší odborné školy průběžně hodnotí výsledky studentů ve cvičeních, při
praktickém vyučování i zadáváním individuálních prací (seminárních prací apod.). V závěru
letního a zimního období jsou studenti hodnoceni z jednotlivých předmětů formou zápočtu,
klasifikovaného zápočtu nebo zkoušky v souladu s příslušnými akreditovaným vzdělávac í m
programem. Absolventi jsou po ukončení studia připraveni nastoupit do praxe jako
kvalifikovaní odborníci.
Výchovné poradenství a primární prevenci koordinují v rámci školního poradenského
pracoviště vyučující s absolvovaným specializačním studiem. Ve své činnosti se společně
zaměřují na péči o žáky s přiznanými podpůrnými opatřeními, kariérové poradenství
a prevenci rizikových jevů a školní neúspěšnosti, podle potřeby řeší aktuální podněty ze
strany pedagogů, žáků nebo rodičů. Informace o rozsahu a specifikaci služeb poskytovanýc h
jednotlivými pracovníky školního poradenského pracoviště společně s kontaktními údaji na
ně a případně i na další specializované instituce nebyly v době inspekční činnosti
publikovány na webových stránkách školy v dostatečném rozsahu.
Pedagogové jsou pravidelně informováni o realizaci a průběžném vyhodnoco vá ní
podpůrných opatření, je jim poskytována dostatečná zpětná vazba zejména vzhlede m
k hodnocení jednotlivých žáků, ve sledovaných vyučovacích hodinách na střední škole však
podpůrná opatření nebyla téměř zaznamenána. Žákům a studentům s rizikem školní
neúspěšnosti je věnována pozornost v případě jejich zájmu zejména během individuálníc h
konzultací. Účelně jsou také využívány konzultace pro žáky a zákonné zástupce, a to
zejména při řešení výukových problémů, zvýšené či neomluvené absence a kariérového
poradenství. Pracoviště účinně pomáhá žákům v otázkách profesní přípravy, vhodného
výběru studia na vysokých školách nebo budoucího povolání.
Pravidelné organizování adaptačních kurzů pro žáky 1. ročníků střední školy zajišťuje
příznivé klima v nově utvářených kolektivech, přispívá k rozvoji sociálních kompetencí žáků
a prevenci výskytu rizikových jevů. Příležitostí školy je realizace šetření klimatu třídy podle
aktuálních podmínek.


2021/2022                                     6
                                         Závěry
Vývoj školy
- V hodnoceném období došlo ke změně ve vedoucí pracovní pozici ředitele školy.
- V době od poslední inspekční činnosti došlo ke zlepšení materiálních podmínek pro
  vzdělávání – modernizace odborných učeben a učebních pomůcek.
Silné stránky
- Škola cíleně a efektivně spolupracuje s důležitými profesními a sociálními partnery
  zajištujícími rozvoj teoretických znalostí a praktických dovedností žáků a studentů.
Slabé stránky a/nebo příležitosti ke zlepšení
- Systém kontrolní činnosti není v dostatečné míře zaměřen na vyhodnocování a přijímá ní
  opatření v oblasti výukových metod a forem a zajištění bezpečného prostředí pro
  vzdělávání.
- Závěry většiny vyučovacích hodin teoretické výuky ve střední škole postrádají motivační
  shrnutí a zhodnocení práce žáků, v některých chybí sebehodnocení a vzájemné hodnocení
  ze strany žáků. Škola tak nerozvíjí u žáků dostatečně sociální kompetence
  a kompetence k učení.
- Výuka na střední škole není dostatečně diferenciovaná, nejenom směrem k žákům se
  speciálními vzdělávacími potřebami, prvky individualizace výuky jsou zařazovány pouze
  ojediněle.
- Pedagogické vedení domova mládeže není dostatečně zaměřeno na zvyšování úrovně
  výchovy a vzdělávání.
- Domov mládeže aktivně nevyhledává možnosti spolupráce s vhodnými partnery, která by
  vedla k dalšímu zkvalitňování výchovně-vzdělávací činnosti.
Doporučení pro zlepšení činnosti školy
- Zefektivnit aktivizaci žáků prostřednictvím zařazování skupinové práce či práce ve
  dvojicích, ve struktuře vyučovacích hodin se zaměřit na shrnutí a upevňování učiva,
  častěji využívat formativního hodnocení práce žáků, sebehodnocení a vzájemné ho
  hodnocení ve vazbě k jejich dalšímu osobnostnímu rozvoji a motivaci k učení.
- Využívat účelnější metody práce umožňující častější diferenciaci výuky pro méně
  úspěšné, ale i nadané žáky.
- Aktivně hledat a oslovovat relevantní partnery, jejichž spolupráce by umožnila domovu
  mládeže další rozvoj. Hledat možnosti spolupráce s dalšími domovy mládeže, středisky
  volného času či školami, např. formou společné projektové činnosti. V rámci reálných
  možností vytvořit vychovatelům podmínky pro sdílení a výměnu pedagogickýc h
  zkušeností s dalšími domovy mládeže.
- Prezentovat komplexní informace o rozsahu a specifikaci služeb školního poradenského
  pracoviště včetně kontaktů na poradenské pracovníky na webových stránkách školy.




2021/2022                                  7
                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 20 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Olomoucký inspektorát, Wellnerova
25, 779 00 Olomouc, případně prostřednictvím datové schránky (g7zais9), nebo na
e-podatelnu csi.m@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Úplné znění zřizovací listiny příspěvkové organizace Vyšší odborné školy a Střední
       průmyslové školy, Šumperk, Gen. Krátkého 1, ze dne 2. 7. 2020
 2.    Výpis z rejstříku škol a školských zařízení, ze dne 20. 9. 2021
 3.    Jmenovací dekret do funkce ředitele školy, s účinností od 1.9. 2020
 4.    Rozhodnutí o změně akreditace a o prodloužení platnosti akreditace vzdělávac ího
       programu 26-47-N/18 Multimediální internetové služby, obor vzdělání Informač ní
       technologie č. j. MSMT-42225/2018-2, ze dne 12. 3. 2017, s platností od 1. 9. 2019
       do 31. 8. 2025
 5.    Vzdělávací program 26-47-N/18 Multimediální internetové služby, obor vzdělání
       Informační technologie č. j. MSMT 42.225/2018, ze dne 12. 3. 2019
 6.    Školní vzdělávací program, obor vzdělání 26-41-M/01 Elektrotechnika, čj. VOS
       359/2020/7.7.A10, s platností od 1. 9. 2020, včetně Dodatků 1 a 2
 7.    Školní vzdělávací program, obor vzdělání 78-42-M/01 Technické lyceum,
       čj. VOS 703/2016/7.7.A10, s platností od 1. 9. 2017
 8.    Školní vzdělávací program, obor vzdělání 18-20-M/01 Informační technolo gie,
       čj. VOS 427/2021/3.20.A10, s platností od 1. 9. 2021
 9.    Školní    vzdělávací      program,    obor vzdělání       23-41-M/01 Strojírenství,
       čj. VOS 345/2019/7.7.A10, s platností od 1. 9. 2020
10.    Školní vzdělávací program, obor vzdělání 82-41-M/04 Průmyslový design,
       čj. VOS 373/2013/7.7.A10, s platností od 1. 9. 2013
11.    Školní vzdělávací program, obor vzdělání 82-41-M/05 Grafický design,
       čj. VOS 374/2013/7.7.A10, s platností od 1. 9. 2013
12.    Školní vzdělávací program pro domov mládeže, s platností od 1. 9. 2021
13.    Školní řád, ze dne 1. 9. 2021, čj. VOS VI.2. 425/2021/3.20.A10 včetně příloh
14.    Vnitřní řád domova mládeže (příloha školního řádu), s platností od 1. 9. 2021
15.    Provozní řád domova mládeže, s platností od 31. 8. 2021 (příloha vnitřního řádu
       domova mládeže)
16.    Vnitřní řád školní jídelny, ze dne 2. 9. 2019
17.    Školní stravování, čj. VOS XVIII.3 865/2021/3.20.A10, s platností od 1. 10. 2021,
       Provozní řád jídelny
18.    Rozvrh hodin – školní rok 2021/2022
19.    Třídní knihy – školní rok 2020/2021 a 2021/2022
20.    Školní matrika – školní rok 2021/2022
21.    Výroční zpráva o činnosti za školní rok 2020/2021


2021/2022                                   8
22.    Zápisy z jednání pedagogické rady – školní rok 2020/2021 a 2021/2022
23.    Plány práce a zápisy z jednání předmětových komisí – školní rok 2020/2021
       a 2021/2022
24.    Plán kontrolní a hospitační činnosti – školní rok 2021/2022
25.    Zápisy z hospitací a kontrol – školní roky 2020/2021 a 2021/2022
26.    Přehledy prospěchu za 1. a 2. pololetí, školní rok 2020/2021
27.    Protokoly o komisionální zkoušce, školní rok 2020/2021
28.    Personální dokumentace pedagogických zaměstnanců (doklady o dosaženém
       vzdělání), stav ke dni inspekční činnosti
29.    Plán dalšího vzdělávání pedagogických pracovníků na školní rok 2021/2022, ze
       dne 21. 9. 2021
30.    Plán dalšího vzdělávání pedagogických pracovníků na školní rok 2020/2021, ze
       dne 20. 9. 2020
31.    Souhrnná dokumentace poradenských služeb ve škole, školní rok 2021/2022
32.    Seznam žáků se speciálními vzdělávacími potřebami vedený k termínu inspekční
       činnosti
33.    Doklady vztahující se k finančním podmínkám školy, rok 2020
34.    Doklady související se zajištěním bezpečnosti a ochrany zdraví žáků, školní rok
       2021/2022
35.    Doklady vztahující se ke školnímu stravování – školní rok 2021/2022




2021/2022                                 9
                                          Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu Česká školní inspekce, Olomoucký inspektorát,
Wellnerova 25, 779 00 Olomouc, případně prostřednictvím datové schránky (g7zais9),
nebo na e-podatelnu csi.m@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Pavel Okleštěk, školní inspektor,                Mgr. Pavel Okleštěk v.r.
 vedoucí inspekčního týmu
 Mgr. Pavel Fridrich, školní inspektor                 Mgr. Pavel Fridrich v.r.
 Mgr. Monika Gloserová, školní inspektorka           Mgr. Monika Gloserová v.r.
 Ing. Jaroslav Král, školní inspektor                   Ing. Jaroslav Král v.r.
 Ing. Markéta Tomečková, kontrolní pracovnice       Ing. Markéta Tomečková v.r.

V Olomouci 15. prosince 2021


Datum a podpis ředitele školy potvrzující projednání a převzetí inspekční zprávy


 Mgr. Ondřej Šanovec,                                Mgr. Ondřej Šanovec v.r.
 ředitel školy

V Šumperku 16. prosince 2021




2021/2022                                    10
