                                  Česká školní inspekce
                                 Olomoucký inspektorát
                             Wellnerova 25, 779 00 Olomouc
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIM-2225/24-M
                                      Sp. zn. ČŠIM-S-505/24-M


Název                               Střední odborná škola Olomouc spol. s r.o.
Sídlo                               Řepčínská 239/101, 779 00 Olomouc
E-mail                              skola@skolaodborna.cz
IČO                                 25 377 655
Identifikátor                       600 017 141
Právní forma                        společnost s r.o.
Zastupující                         Mgr. Jana Vařeková
Zřizovatel                          RNDr. Hana Blahová, Mgr. Ivana Stejskalová
Místo inspekční činnosti            Řepčínská 239/101, Olomouc
Inspekční činnost na místě          13. − 15. 1. 2025

Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání, a to podle školních
vzdělávacích programů.
Zjišťování a hodnocení naplnění školních vzdělávacích programů.
                                   Charakteristika
Střední odborná škola Olomouc spol. s r.o. (dále „škola“ nebo „subjekt“) vykonává činnost
střední školy.
Ve školním roce 2024/2025 poskytuje škola střední stupeň vzdělání s maturitní zkouškou,
v denní formě vzdělávání ve čtyřletých oborech vzdělání 68-43-M/01 Veřejnosprávní
činnost a 72-41-M/01 Informační služby a v dálkové formě vzdělávání v pětiletém oboru
vzdělání 68-43-M/01 Veřejnosprávní činnost.
K 30. 9. 2024 škola evidovala celkem 253 žáků zařazených v 11 třídách denní formy
vzdělávání a 87 žáků v 5 třídách dálkové formy vzdělávání. Mezi nimi byli žáci se
speciálními vzdělávacími potřebami, žáci nadaní i žáci cizinci. Mimořádně nadané žáky
škola k termínu inspekční činnosti nevykazovala.
Podrobné informace o své činnosti škola pravidelně zveřejňuje na svých webových
stránkách www.skolaodborna.cz, na sociálních sítích a ve výročních zprávách o činnosti
školy.


                         Hodnocení podmínek vzdělávání
Koncepční záměry rozvoje školy vychází z dlouhodobé vize zřizovatele a reflexe jeho
záměrů. Cíleně reagují na společenskou poptávku regionu, pracovního trhu a aktuální
technologické trendy, čímž vytváří příznivé podmínky pro další vzdělávání žáků na vyšších
odborných a vysokých školách a jejich přípravu na profesní dráhu v aktuálních a dynamick y
se rozvíjejících odvětvích informačních služeb. Na základě analýzy koncepčních záměrů,
vhodně implementovaných do dokumentů školy, a v souvislosti s detailním rozborem
předchozích období, jsou deklarovány hlavní cíle vedoucí k naplňování profilů absolventa.
Obsah vzdělávání i vytyčené cíle, podrobně rozpracované v krátkodobých plánech školy
pro daný školní rok, jsou vzhledem k zaměření školy a jejím podmínkám reálné a jsou
postupně plněny. Stanovené dílčí úkoly jsou pravidelně vyhodnocovány, na základě
zjištěných výsledků dochází k operativním úpravám a změnám.
Organizační struktura obecně odpovídá charakteru a velikosti školy, avšak ne ve všech
ohledech plně pokrývá potřeby efektivního řízení. Řízení subjektu spočívá především
na ředitelce školy úzce spolupracující se zřizovatelkami. Stanovená organizace vedení školy
snižuje ředitelce školy možnosti delegování některých operativních a koncepčních úkolů.
V pedagogické oblasti se ředitelka školy může opírat o systémovou a odpovědnou činnost
předsedů metodických orgánů, členů školního poradenského pracoviště a závěry
pedagogické rady. Vedení školy ve své činnosti primárně vychází z každodenního přímého
kontaktu s pedagogy, což poskytuje základ pro operativní řízení a řešení aktuálníc h
záležitostí, avšak v některých případech částečně omezuje možnost systematičtějš ího
plánování např. přenosem spíše subjektivních informací bez efektivních datových analýz
a cíleného vyhodnocování. Ze zpětnovazebních mechanismů ředitelka školy účelně využívá
zejména vlastní hospitační činnost a závěry z hospitační činnosti předsedů metodickýc h
orgánů, pravidelnou analýzu dosahovaných výsledků vzdělávání a vyhodnoco vá ní
individuálních podnětů žáků a jejich zákonných zástupců. Přenos informací mezi všemi
účastníky vzdělávání v rámci subjektu je kromě časté operativní osobní komunikace funkčně
a efektivně zajištěn prostřednictvím elektronického školního informačního systému
a přehledného interního způsobu ukládání dat, strategických dokumentů a informac í
na společné datové úložiště školy.



                                           2/9
Zřetelným rysem, patrným ve sledovaných aspektech činnosti školy, je výrazná
sounáležitost pracovníků školy, kteří ve vzájemné spolupráci jednotně naplňují strategii
školy a aktivně ji zohledňují ve své každodenní praxi. Aktuální složení a kvalifikova no st
pedagogického sboru umožňuje plnit záměry a cíle realizovaných školních vzdělávac íc h
programů. Škola má stabilizovaný pedagogický sbor s minimální přirozenou fluktuací, který
je průběžně doplňován o pedagogy a odborníky z praxe. Prostřednictvím uvádějících učitelů
a garantů z řad zkušených pedagogů je jim věnována potřebná pozornost a péče přispívajíc í
k jejich úspěšnému začlenění do vzdělávacího procesu a bezproblémové adaptaci
do pracovního kolektivu. Výměna zkušeností mezi pedagogy je podporována také
organizací jejich pracovního zázemí umožňující častý vzájemný kontakt a účelnou realizac í
vzájemných hospitací. Vedení školy podporuje profesní rozvoj zaměstnanců. Jejich další
vzdělávání jim umožňuje s ohledem na finanční možnosti školy a nabídku vzdělávac íc h
institucí. Vzdělávání však není ze strany vedení vždy dostatečně obsahově plánovité, mimo
společné vzdělávání v rámci projektů probíhá spíše formou neřízeného individuálního
výběru pedagogů dle jejich vlastních zájmů a potřeb.
V souladu se stanovenou koncepcí se škola dlouhodobě zaměřuje nejen na všeobecné
vzdělávání žáků, které podporuje nabídkou volitelných seminářů a organizováním besed,
projektů, exkurzí a poznávacích zájezdů, ale především také na získávání odborných znalostí
a jejich provázanost s praxí. Tu podporuje organizováním souvislých učebních praxí
na pracovištích širokého spektra smluvních partnerských institucí a firem v rámci státní
správy i soukromé sféry. Žákům tak otevírá lepší perspektivu získání budoucího pracovního
uplatnění. Občanské a sociální kompetence žáků jsou posilovány účastí na charitativníc h,
humanitárních a dobrovolnických projektech města, regionu i státu. Škola v aktuálním
školním roce nerealizuje ani nespolupracuje na žádném zahraničním partnerském projektu.
Spolupráce se školskou radou a Spolkem rodičů a přátel SOŠ Olomouc funguje převážně
na formální, spíše pasivní úrovni, podobně i činnost tzv. aktivu žáků.
Vícezdrojové financování vycházející ze státních příspěvků na vzdělávání, účelových dotací
z projektů a přiměřeně nastaveného školného umožňuje vytvářet kvalitní podmínky
pro naplňování vzdělávacích programů i zajištění chodu školy. Vedení školy i zřizovate lk y
dlouhodobě cíleně sledují prostorové i materiální podmínky, reagují na návrhy ze strany
žáků i pedagogů a plánovitě postupně realizují modernizaci školních prostor a vybavení
s cílem vytvoření funkčního a současně estetického prostředí. Odborné učebny výpočetní
techniky, odborná učebna – multimediální laboratoř i jednotlivé učebny školy jsou
dostatečně vybaveny potřebnými učebními pomůckami a projekční technikou, dochází
k rozšiřování, obnově a modernizaci materiální a technické podpory výuky. V době
inspekční činnosti byly prostory školy čisté, vkusně upravené, dekorované žákovskými
pracemi a trofejemi ze soutěží a přizpůsobené nejen pro výuku, ale i pro oddech, relaxaci
a aktivní pohybový odpočinek žáků.
Zajištění bezpečnosti a ochrany zdraví žáků je školou realizováno na základě zásad
stanovených ve školním řádu a některých dalších dokumentech. Seznamování s možnými
riziky a poučení žáků ve zmiňované oblasti jsou vhodně zahrnuty do celého průběhu
vzdělávání. K zajištění bezpečnosti žáků, ochrany majetku a dodržování nastavenýc h
pravidel napomáhá také celodenní přítomnost nepedagogického pracovníka u vstupu
do školy a systematická organizace dohledů pedagogických pracovníků v celém areálu
školy.
Škola smluvně zajišťuje stravování žáků v prostorách jiného právního subjektu. Tento
způsob stravování však není vzhledem ke vzdálenosti od školy a organizaci vyučovac íc h
hodin žáky příliš využíván. V budově školy je proto vytvořeno malé zázemí pro konzumac i



                                           3/9
žáky přinesené vlastní stravy a je zde rovněž provozován školní bufet a několik nápojových
automatů na teplé a studené nápoje.


                          Hodnocení průběhu vzdělávání
Hodnocené vyučovací hodiny denní formy vzdělávání měly vždy stanoveny konkrétní
tematické vzdělávací cíle, které odpovídaly očekávaným výstupům realizovaných školních
vzdělávacích programů, s přihlédnutím k dosavadním vědomostem a dovednostem žáků
a také k potřebě jejich přípravy k maturitní zkoušce. Stanovení kompetenčních cílů se
odráželo ve volbě vzdělávacích strategií. Společným znakem vyučovacích hodin byla
pozitivní pracovní a sociální atmosféra a partnerský přístup vyučujících k žákům založený
na vstřícnosti, důvěře a toleranci. Patrná byla otevřená funkční komunikace mezi
vyučujícími a žáky, žáci měli prostor pro vyjádření vlastního názoru a jeho obhájení,
respektovali nastavená pravidla práce a komunikace s pedagogickými pracovníky, byli
vedeni k dodržování zásad vzájemné ohleduplnosti a principů „fair play“ a zásad
bezpečnosti a ochrany zdraví.
Po odborné stránce byly vyučovací hodiny připravené, učitelé aktualizovali probíraná témata
o novinky v oblastech současných vědeckých poznatků i moderních technologií, propojovali
učivo v širších souvislostech a účelně rozvíjeli mezipředmětové vazby. Teoretický výklad
byl často doplňován příklady z praxe a možnostmi využití získaných poznatků v běžném
osobním životě i budoucí profesní praxi. Žáci prokazovali schopnost aplikovat své znalosti
a správně používat odbornou terminologii.
V úvodech sledovaných vyučovacích hodin převládala především motivace odkazujíc í
na plánovaný tematický obsah předkládaného učiva a jeho návaznost na předcházejíc í
období, motivace žáků k získávání a posilování jejich klíčových kompetencí však byla méně
výrazná. V uplatňovaných vzdělávacích strategiích převažovala frontální výuka s výraznějš í
rolí učitele, doplňovaná řízeným rozhovorem, přirozeně vyplývající diskusí a samostatnou
prací žáků. V části hodnocených vyučovacích hodin však nedostatečná pestrost forem
a metod výuky vedla k monotónnosti a nerovnoměrnému zapojení žáků do vyučovac ího
procesu, jen minimálně jim tak vytvářela příležitosti ke konstruktivní a reflexivní diskusi
a týmové spolupráci ve dvojicích nebo skupinách, které by rozvíjely schopnosti komunikace
(naslouchání, argumentace) např. při společném řešení problémů a umožnily tak žákům
osvojit si schopnost vyjádřit a obhájit svůj názor. Převládající absence nebo formálno st
závěrů vyučovacích hodin, spočívající většinou ve stručném shrnutí obsahu učiva
pedagogem, nevedla žáky k aktivnímu a funkčnímu sebehodnocení vlastního výkonu,
pokroku a vyvození opatření ke zlepšení, ani k vzájemnému hodnocení posilujícímu sociální
a personální kompetence. Taktéž jen okrajově podporovala motivaci se stanovením cílů
na další vyučovací hodinu.
Pozitivně lze hodnotit fakt, že ve větší části vyučovacích hodin učitelé prokazovali znalost
individuálních potřeb žáků a efektivně a citlivě na ně reagovali, přičemž přizpůsobovali svůj
přístup tak, aby podpořili každého žáka v jeho osobním rozvoji a vzdělávacím procesu.
Registrována byla časová diferenciace jednotlivých činností, obsahová však již v menší
míře, zřídka byly žákům poskytovány např. gradované úlohy umožňující volbu náročnosti
jejich činnosti. Nebyla také zaznamenána výraznější podpora hlubšího zájmu žáků
nadaných, vykazujících zvýšený zájem o určitou oblast vzdělávání (např. vyučovac í
předmět). Pedagogové podporovali práci žáků prostřednictvím převážně stručného slovního
hodnocení, reagovali na chyby, analyzovali je a tím poskytovali žákům průběžnou zpětnou
vazbu. Formativní hodnocení však bylo využito jen v náznacích.


                                            4/9
Přestože bylo využití multimediální a projekční techniky ze strany vyučujících zazname ná no
ve většině vyučovacích hodin, byla tato používána spíše k pasivní prezentaci učiva, jako
podpora výkladu nebo k prezentaci úloh a zápisů. Jen částečně bylo sledováno efektivní
využívání demonstrativních metod, didaktických pomůcek, didaktické techniky
a interaktivního softwaru a aplikací přispívajících k názornosti výuky. Většinovou absencí
práce žáků se zmiňovanou formou techniky byl také oslaben rozvoj jejich schopností
v oblasti práce s různými zdroji informací a rozvoj kritického myšlení žáků při jejich
analýze, zpracování a následné prezentaci.


                          Hodnocení výsledků vzdělávání
K průběžnému zjišťování a sledování výsledků vzdělávání žáků škola využívá běžných
interních evaluačních nástrojů založených na soustavném pozorování žáka a uplatňová ní
různých forem ústního a písemného zkoušení, u skupin žáků využívá v některých
vyučovacích předmětech rovněž srovnávání v rámci paralelních tříd ročníku. Tyto postupy
dostatečně umožňují porovnávat dosažené výsledky s očekávanými výstupy ve školních
vzdělávacích programech. Skupinové i individuální výsledky vzdělávání žáků jsou
analyzovány vyučujícími pedagogy a třídními učiteli a pravidelně vyhodnocová ny
na jednáních pedagogické rady. Analýzy na úrovni vyučujících jsou však často prováděny
pouze intuitivním způsobem (bez písemného záznamu), nebo z hlediska elementár ní
statistiky, což znesnadňuje následné srovnávání a kontrolu účinnosti přijímaných opatření
a hodnocení progresu jednotlivých žáků. Přestože jsou žáci systematicky vedeni
ke spoluodpovědnosti za své výsledky při plnění termínovaných úkolů, dlouhodobýc h
projektů a v rámci vlastní domácí přípravy, dosahované výsledky vzdělávání jsou určitou
měrou zatíženy skutečností, že škola čelí zvýšené omluvené průměrné absenci žáků.
Účinnou podporou motivace žáků k dosahování kvalitních vzdělávacích výsledků je v tomto
ohledu i možnost získání prospěchového stipendia školy. Nejen nadaným a talentova ným
žákům je rovněž nabízena individuální i skupinová účast v různých druzích soutěží
odborného i zájmového charakteru a předmětových olympiádách.
Podkladem pro hodnocení žáků v průběhu vzdělávání jsou pravidla pro hodnocení výsledků
vzdělávání žáků (klasifikační řád), která jsou součástí školního řádu. Detailně upravují obsah
a zásady klasifikace chování i klasifikace vyučovacích předmětů, informují o využívá ní
váženého aritmetického průměru doplňujícího jednotlivé průběžné klasifikace žáků
a informují o odlišnostech ve způsobech získávání výsledků a hodnocení žáků dálkové
formy studia.
Externě se škola ve školním roce 2023/2024 zapojila do Online testování Kalibro prvních
ročníků z českého jazyka, matematiky a anglického jazyka a občasně se zapojuje
do výběrového zjišťování výsledků vzdělávání organizovaného Českou školní inspekcí.
Případné vzájemné srovnávání výsledků vzdělávání se školami obdobného charakteru, např.
v rámci regionu, neprobíhá.
Významným ukazatelem kvalitativního rozvoje žáků je jejich úspěšnost u maturitníc h
zkoušek. Z analýzy jejich výsledků je zřejmé, že se v době od poslední inspekční činnosti
v roce 2022 zlepšila hrubá školní neúspěšnost a svými hodnotami v rozmezí 10-12 %
se dostala na úroveň průměrných hodnot dané skupiny oborů v rámci celé republiky.
Pracovníci školního poradenského pracoviště poskytují v úzké spolupráci s vedením školy
poradenské a konzultační služby učitelům, žákům a jejich zákonným zástupcům. Činnosti
pracoviště jsou zaměřeny na péči o žáky s potřebou podpůrných opatření, žáky nadané, žáky
s odlišným mateřským jazykem a na kariérové poradenství a realizace aktivit v rámci


                                             5/9
primární prevence. Škola aktivně identifikuje žáky se speciálními vzdělávacími potřebami
a ve spolupráci se školskými poradenskými zařízeními nastavuje odpovídající podpůrná
opatření pro jejich vzdělávání. Přenos informací o těchto žácích v rámci kolektivu pedagogů
je plně funkční. Žákům s rizikem školní neúspěšnosti je nabízena pomoc zejména formou
individuálních konzultací či doučování. O pokrocích a potřebách těchto žáků diskutují
odpovědní pracovníci školy s ostatními pedagogy na neformální úrovni i v rámci jednání
pedagogické rady. Vhodně při tom využívají dobré znalosti o žákovských kolektivec h
i jednotlivcích, které získávají díky menší velikosti a sociálnímu prostředí školy.
Kariérové poradenství je zaměřeno na podporu žákům v oblasti orientace na trhu práce
i možnosti jejich dalšího studia na vysokých a vyšších odborných školách. Škola
prostřednictvím neformální zpětné vazby vyhodnocuje úspěšnost svých absolventů v dalším
kariérním vzdělávání.
Odpovídající význam přikládá škola také prevenci rizikového chování žáků, problematika
nežádoucích projevů jejich chování prolíná celým vzdělávacím procesem. Škola v této
oblasti vychází zejména ze své strategie stanovené v programu poradenských služeb, která
je pravidelně vyhodnocována a podle potřeby aktualizována. Účinnost prevence škola
zvyšuje organizováním tematicky zaměřených a odborně vedených besed, přednášek,
adaptačních kurzů a preventivních programů. Priority školy spočívají v důsledné osvětě
a cíleném vedení žáků k vzájemnému respektu a slušnému chování. Působení školy v oblasti
primární prevence vede ve většině případů k eliminaci projevů rizikového chování žáků.
Účinným nástrojem působení na žáky je zejména včasná intervence školy při prvotních
projevech jejich problémového chování realizovaná formou individuálních pohovorů.
V případě potřeby škola oslovuje také zákonné zástupce nezletilých žáků, spolupracuje
s příslušnými orgány a institucemi a mapuje stavy klimatu v jednotlivých třídníc h
kolektivech. Informace o rozsahu a specifikaci služeb školního poradenského pracoviště
společně s kontaktními údaji na jeho pracovníky byly v době inspekční činnosti žákům
dostupné, a to publikováním v prostorách školy a na školních webových stránkách. Vyjádřit
se k dění ve škole mohou žáci přímo při osobním kontaktu s vyučujícími a prostřednictvím
schránky důvěry.


                                         Závěry
Vývoj školy
– Ve školním roce 2023/2024 došlo ke změně na pracovní pozici ředitelky školy.
– Škola modernizovala a posílila didaktické a technologické vybavení mediálního ateliéru
  pro výuku informačních služeb.
– V areálu subjektu došlo k rekonstrukci budov a vybudování nových zázemí pro pedagogy
  i žáky.
Silné stránky
– Cílená spolupráce s partnery zajišťujícími rozvoj odborných kompetencí žáků přispívá
  k rozvoji jejich klíčových kompetencí a naplňování profilu absolventa. (1.5)
– Vedení školy cíleně vytváří podporující prostředí a příznivé klima, které napomáhá
  budování vztahů mezi žáky a zaměstnanci a zároveň příznivě ovlivňuje průběh a výsledky
  výchovně vzdělávacího procesu. (3.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz


                                            6/9
Slabé stránky (oblasti ke zlepšení)
– V části vyučovacích hodin byly pouze v omezené míře uplatňovány interaktivní formy
  práce s digitální technikou. Často také nebyla dostatečně podporována práce žáků
  s různými informačními zdroji. (4.2)
– Nízká úroveň využívání formativního hodnocení a reflexe vzdělávacího pokroku žáků
  v části vyučovacích hodin. Menší rozsah využívání sebehodnocení a vzájemné ho
  hodnocení žáků ve výuce a jejich zapojení do evaluačních aktivit při závěrečném shrnutí.
  (4.3)
– Škola získává informace o průběžných i závěrečných vzdělávacích výsledcích žáků,
  analyzuje je však nesystematicky a nepřijímá tak z nich důsledně konkrétní opatření
  na podporu úspěšnosti všech žáků ve vzdělávání. (5.1, 5.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Zvážit změnu organizace vedení školy za účelem optimalizace rozložení a možnosti
  delegování některých kompetencí ředitelky školy na další pracovníky subjektu.
– Cíleným vzděláváním pedagogických pracovníků a efektivním předáváním získanýc h
  informací a zkušeností posílit využití účinného metodického vedení výuky, především
  ve smyslu častějšího uplatňování aktivizačních prvků ve výuce. Podpořit rozvoj
  kritického myšlení žáků častějším zařazováním práce s různými informačními zdroji.
– Intenzivněji uplatňovat prvky formativního hodnocení, sebehodnocení a vzájemné ho
  hodnocení žáků v průběhu a v závěru vyučovacích hodin.
– Edukačně podpořit a rozšířit práci pedagogů s digitální projekční technikou o interaktivní
  formy práce např. využitím předmětově zaměřených vzdělávacích aplikací, výukovýc h
  webů a vzdělávacích a testovacích platforem.
– V rámci metodických orgánů vytvořit způsoby a pravidla funkční a efektivní analýzy
  průběžných i závěrečných vzdělávacích výsledků žáků umožňující přijímat konkrétní
  opatření a zpětně vyhodnocovat jejich účinnost.
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).




                                            7/9
           Seznam dokladů, o které se inspekční zjištění opírají
 1.   Výpis z rejstříku škol a školských zařízení o právnické osobě Střední odborná škola
      Olomouc spol. s r.o., Řepčínská 239/101, ze dne 13. 12. 2024
 2.   Inspekční zpráva, čj. ČŠIM-316/22-M, ze dne 25. 4. 2022
 3.   Školní vzdělávací programy realizovaných oborů vzdělání, platnost k termínu
      inspekční činnosti
 4.   Výroční zprávy o činnosti školy za školní roky 2022/2023 a 2023/2024
 5.   Koncepce rozvoje školy, ze dne 13. 8. 2023
 6.   Školní řád – denní studium, s platností od 1. 9. 2023
 7.   Školní řád – dálkové studium, s platností od 15. 10. 2020
 8.   Přehledy prospěchu tříd za 1. a 2. pololetí školního roku 2023/2024
 9.   Písemné práce z vybraných vyučovacích předmětů, školní roky 2023/2024
      a 2024/2025, namátkový výběr
10.   Plány DVPP 2023/2024, 2024/2025
11.   Plány hospitační činnosti, školní roky 2023/2024 a 2024/2025
12.   Záznamy z hospitační činnosti ředitelky školy, školní roky 2023/2024 a 2024/2025
13.   Elektronický informační systém školy (rozvrh hodin, školní matrika, třídní knihy),
      záznamy za školní roky 2023/2024 a 2024/2025, k termínu inspekční činnosti
14.   Složka: Zápisy z pedagogické rady, školní roky 2023/2024 a 2024/2025
15.   Složka: Zápisy z jednání a zprávy metodických orgánů školy, školní roky 2023/2024
      a 2024/2025 k termínu inspekční činnosti
16.   Plány práce metodického sdružení, školní roky 2023/2024 a 2024/2025
17.   Seznam žáků s doporučením ŠPZ, ze dne 8. 1. 2025
18.   Složka: Souhrnná dokumentace školního poradenského pracoviště ve školních rocích
      2023/2024 a 2024/2025
19.   Doklady vztahující se k oblasti školního stravování, k bezpečnosti a ochraně zdraví
      žáků a k personálním a finančním podmínkám školy
20.   Webové stránky školy, k termínu inspekční činnosti


                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




                                          8/9
Složení inspekčního týmu a datum vyhotovení inspekční zprávy

 Mgr. Věra Havelková, školní inspektorka, vedoucí inspekčního týmu
 Mgr. David Náhlík, školní inspektor
 Ing. Markéta Tomečková, kontrolní pracovnice
4. 2. 2025




                                         9/9
