CSI0X00C9SUQ




                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIA-835/24-A
                                      Sp. zn. ČŠIA-S-162/24-A


Název                               Střední škola - Waldorfské lyceum
Sídlo                               Křejpského 1501, 149 00 Praha 4
E-mail                              lyceum@wspj.cz
IČO                                 71 219 293
Identifikátor                       650 075 684
Právní forma                        příspěvková organizace
Zastupující                         Ing. Ivan Smolka
Zřizovatel                          Hlavní město Praha
Místo inspekční činnosti            Křejpského 1501, Praha
Inspekční činnost na místě          5. 3. 2024 − 7. 3. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou podle
§ 174 odst. 2 písm. b) a c) zákona č. 561/2004 Sb., o předškolním, základním, středním,
vyšším odborném a jiném vzdělávání (školský zákon), ve znění pozdějších předpisů.


                                         Charakteristika
Střední škola – Waldorfské lyceum (dále „škola“, „instituce“ nebo „lyceum“) poskytuje
vzdělávání v oboru vzdělání Kombinované lyceum zakončené maturitní zkouškou.
Vzdělávání výrazně podporuje rozvoj klíčových kompetencí. Ke specifikům školy patří
způsob rozložení učiva a ověřování znalostí a dovedností žáků, podpora žákovských
dovedností v sociálně komunikační oblasti a realizace projektového vyučování. Škola
usiluje o vyvážený rozvoj intelektuálních, kreativních, uměleckých, praktických a sociálníc h
dovedností a schopností, od 3. ročníku nabízí možnost výběru z humanitního nebo
přírodovědného zaměření.
Instituce si od svého vzniku udržuje stabilní počet žáků a tříd, její kapacita je naplněna na
94 %. K termínu inspekční činnosti se ve škole vzdělávalo ve 4 třídách 124 žáků, nejvyšší
povolený počet žáků ve škole (132) je téměř využit. Zájem o alternativní vzdělávací nabídku
školy dokládá až 40 % žáků z různých regionů České republiky. V rámci pražských
středních škol se jedná o menší školu rodinného charakteru.
Lyceum sdílí prostory v komplexu budov společně se Speciální základní a střední
waldorfskou školou a Gymnáziem Opatov. Škola sídlí v samostatném pavilonu
s bezbariérovým přístupem.


                         Hodnocení podmínek vzdělávání
Ředitel školy (dále „ředitel“) ve své funkci využívá dlouholeté manažerské a pedagogické
zkušenosti. Na základě interní evaluace pravidelně modifikuje krátkodobé cíle a strategie
vedoucí k realizaci hlavních koncepčních záměrů vycházejících z principů waldorfské
pedagogiky. Vize reflektuje i aktuální stav školy. Stanovené cíle se řediteli daří naplňovat
např. prostřednictvím aktualizace školního vzdělávacího programu (dále „ŠVP“),
vzájemných hospitací nebo pokračujícími badatelskými projekty a výjezdy včetně
zahraničních.
Kvalitu vzdělávacího procesu pozitivně ovlivňují četné partnerské vztahy. Se základními
a středními waldorfskými školami rozvíjí lyceum spolupráci prostřednictvím Asociace
waldorfských škol ČR a Akademie waldorfské pedagogiky. V rámci sociálního praktika
lyceum spolupracuje s 45 zařízeními (např. domovy pro seniory, chráněné dílny, školy pro
postižené děti, dětské domovy, poradny pro uprchlíky), v rámci profesního praktika s 29
partnery. Motivace žáků k výuce cizích jazyků je podporována bohatou mezinárod ní
spoluprací s jinými waldorfskými školami v zahraničí. Zahraniční stáže žáků i učitelů lycea
přispívají i k podpoře jejich individuálního rozvoje a nadání; návštěvy zahraničních mentorů
pak k implementaci nových poznatků do výuky. Studenti Pedagogické fakulty UK, Husitské
teologické fakulty UK a učitelé studující program Učitel naživo ve škole realizují hospitační
činnost i pedagogickou praxi, dochází však i k vzájemné výměně pedagogických zkušeností,
implementaci inovativních metod a forem do výuky. Nově založený studentský parlament
vytváří prostor pro aktivní zapojení žáků do chodu školy. Přínosná je i spolupráce s městskou
částí Praha 11. Do vzdělávacích aktivit a činnosti školy jsou pravidelně zapojováni i zákonní
zástupci žáků.
Řízení instituce je dlouhodobě systematické a efektivní. Organizační struktura, účelné
rozdělení kompetencí na zástupce ředitele, výchovnou poradkyni a třídní učitele zajišťuje
plynulé fungování lycea. Hlavní poradní orgán ředitele tzv. pedagogické kolegium
představuje důležitý článek systému řízení umožňující významnou participaci na činnostech
a rozvoji školy. Konstruktivní dialog, otevřená a přímá komunikace mezi všemi účastníky
vzdělávání i komplexní kontrolní činnost podporuje pružnost řídícího procesu.
Každotýdenní setkávání na tzv. pedagogických konferencích umožňuje učitelům vzájemné
sdílení poznatků a zkušeností z výuky, diskuzi o pokrocích jednotlivých žáků, koordinovat
aktivity školy i včasnou reakci na případné aktuální problémy. Systematická hospitační
činnost vedení školy, mentorů a zejména třídních učitelů slouží k vyhodnocování úrovně
vzdělávání a kvality práce pedagogů. Zjištění z hospitační činnosti obvykle vyúsťují
v konkrétní doporučení. Efektivnímu přenosu informací napomáhá elektronický informač ní
systém. Lyceum informuje veřejnost o waldorfské pedagogice i škole, např. prostřednictvím


                                            2/7
speciálního webu, kde formou rozhovorů a reportáží vysvětluje principy waldorfské
pedagogiky.
Koncepční práce vedení školy se odráží v personálních podmínkách. Výchovně vzdělávac í
proces zajišťuje stabilizovaný motivovaný pedagogický sbor 25 pedagogů, z nichž
3 vyučující si doplňují potřebné vzdělání studiem. Cílená metodická podpora začínajíc ím
a nově příchozím učitelům probíhá v rámci tzv. doprovázení během tří školních let. Vedení
školy klade důraz na profesní růst všech vyučujících a důsledně podporuje další vzdělává ní
pedagogických pracovníků (dále „DVPP“). Absolvovaná i plánovaná témata DVPP tak
zohledňují potřeby i zaměření školy (např. různé kurzy a semináře waldorfské pedagogiky
včetně zahraničních, odborné stáže, moderní přístupy ve výuce jazyků, doplňkové
pedagogické studium). Erudovanost ředitele a některých vyučujících se promítá i v jejich
profesních aktivitách nadstandardního charakteru (např. dlouhodobá spolupráce se Stálou
konferencí asociací i Akademií waldorfské pedagogiky, lektorování seminářů waldorfské
pedagogiky). Vstřícné klima školy podporuje pozitivní mezilidské vztahy.
Vícezdrojové financování umožňuje naplňování školního vzdělávacího programu. Ředitel
pravidelně obnovuje didaktické pomůcky a vybavení pro přírodovědné vzdělávání v souladu
s novými vědeckými poznatky a finančními možnostmi lycea. Škola účelně využívá stávající
materiálně technické podmínky pro výuku. Jejich rozvoj od poslední inspekční činnosti
v roce 2017 však stále limituje nedostatek prostoru. Lyceum nemá dostatek učeben na dělené
hodiny, nedisponuje přírodovědnou laboratoří ani žádnými prostory pro na učební pomůcky.
Omezené prostory neumožňují mj. rozšíření školy, přestože zájem o přijetí je řadu let až
čtyřnásobný. Škola disponuje pouze 4 kmenovými učebnami, speciální třídou pro výuku
cizích jazyků a výtvarnou výchovu, počítačovou učebnou a malou učebnou pro
přírodovědná praktika. Odborné učebny (dřevodílna, eurytmický sál) si lyceum pronajímá
od Speciální základní a střední waldorfské školy, k výuce tělesné výchovy využívá hřiště
a tělocvičnu Gymnázia Opatov. Nedostatečné prostorové podmínky se sice negativně
nepromítají do kvality výuky, avšak kladou vyšší nároky na organizaci vzdělávání a zejména
na práci pedagogů. Žáci mají k dispozici wifi-připojení, knihovnu a prostornou zahradu, na
jejíž rekonstrukci se aktivně spolupodíleli. K větší bezpečnosti žáků přispívá elektronick y
zabezpečený vstup do budovy školy. Stravování pro žáky je zajištěno ve školní jídelně
Gymnázia Opatov.


                          Hodnocení průběhu vzdělávání
Ke kvalitní realizaci vzdělávání napomáhá promyšlená organizace výuky, využití
tandemové výuky, vhodně zvolená průřezová témata a projektové vyučování. Úroveň výuky
je výrazně pozitivně ovlivněna erudicí pedagogů a jejich zaujetím pro vyučovaný předmět.
Ve všech navštívených hodinách panovala příjemná a přátelská pracovní atmosféra, která je
výsledkem důsledného propojení vzdělávacího a výchovného působení vyučujících na žáky.
Nastavená a dodržovaná pravidla komunikace a chování i jednotný přístup celého
pedagogického sboru přispívají k vytváření a posilování pozitivních vztahů.
Účelné uspořádání vzdělávání reaguje na propracovanou koncepci rozvojového vyučová ní.
Výuka je založena na vytváření odborných, metodických, sociálních a osobnostních
kompetencí. Vyučující volili vhodné výukové strategie, které odpovídaly rozvržení
vyučování na tři části. Na začátku každého dne probíhá v délce 110 minut Epochové
vyučování, v němž se po dobu 2 až 4 týdnů střídají bloky hlavních předmětů (český jazyk,
matematika, dějepis, fyzika a další), kdy blok je tvořen z rytmické, výukové a vyprávěcí
části. Následují Pravidelné hodiny v průběhu celého školního roku (cizí jazyky, tělesná


                                            3/7
výchova, eurytmie, cvičné hodiny českého jazyka a matematiky) a Odborné, praktické
a umělecké bloky probíhající pravidelně každý týden vždy po určitou část školního roku
(př. ekonomika, psychologie, práce se dřevem, deskriptivní geometrie). Součástí vzdělává ní
a podpory všestranného rozvoje žáků jsou rovněž výjezdní praktika (zeměměřičské,
ekologické, sociální, profesní, terénní cvičení z botaniky, hudební soustředění).
Promyšlená struktura hospitovaných epoch a dalších vyučovacích jednotek byla založena na
specifické struktuře a propojení více výchovně-vzdělávacích oblastí. Zvolené vzdělávac í
strategie ve sledovaných vyučovacích hodinách odpovídaly schopnostem a vývojovým
potřebám žáků (s ohledem na vytváření samostatného myšlení/úsudku). Učivo bylo
probíráno v souvislostech, nechybělo propojení teoretického učiva s praxí. Důraz byl kladen
na vyjádření vlastního názoru a propojení učiva s osobními zkušenostmi žáků. Názornost
výuky podpořilo účelné využití didaktické techniky. Pedagogové často volili kooperativní
formy práce, včetně práce ve dvojicích, a cílenou diskuzi k danému úkolu či tématu.
Programově uplatňovali inovativní vyučovací metody podporující osobnostní rozvoj žáků
i jejich postojové stránky, rozvíjeli fantazii žáků, kreativitu, hudební a pohybové schopnosti.
Žáci ve výuce aplikovali získané vědomosti, uplatňovali schopnost logického a kritického
myšlení, používali odbornou terminologii a komunikovali v cizím jazyce. Při manuální práci
se dřevem vyučující u žáků vhodným způsobem podporoval nezbytné volní vlastnosti,
dodržení bezpečnosti práce bylo samozřejmostí. Učitelé rovnoměrně propojovali všechny
složky vzdělávacího cíle, v průběhu výuky účelně koordinovali jednotlivé činnosti žáků
a vytvářeli jim prostor pro iniciativu i sdělení názoru. K pochopení probíraných jevů
v širších souvislostech přispívalo časté zařazení mezioborových poznatků a praktických
úkolů, které předpokládaly analýzu dat a následnou diskuzi při vyvozování závěrů. Vět ší
názornost výuky účinně podpořila vizualizace obsahu učiva s využitím didaktické techniky
nebo práce s textem, učební pomůcky, přírodniny i vhodně zvolené demonstrační pokusy.
Žáci aktivně přistupovali k řešení zadaných úloh, aplikovali získané vědomosti, rozvíjeli si
receptivní i produktivní řečové dovednosti a prokazovali odpovídající schopnost samostatně
argumentovat, logicky a kriticky myslet. Pedagogové získávali v průběhu výuky zpětnou
vazbu o pochopení učiva žáky, poskytovali jim účinnou pomoc při řešení úkolů a účelně
pracovali s chybou jako s nástrojem nápravy. Celým vzdělávacím procesem se prolína la
podpora rozvoje gramotností, zejména pak přírodovědné gramotnosti.
Pouze ojediněle v části všeobecného vzdělávání snižovaly účinnost vzdělávacího procesu
některé dílčí metodické nedostatky, např. neefektivní časové a organizační rozvržení
vyučovací hodiny (absence shrnutí v závěru vyučovací jednotky a tím i ověření splnění
vzdělávacího cíle).
Propracovaný systém výuky waldorfského lycea spolu s četnými projekty a tematickými
výjezdy dlouhodobě přispívá k všestrannému rozvoji osobnosti žáků podle individuálníc h
předpokladů a nadání, prosociálnímu cítění i sounáležitosti se školou. Účelné propojování
teoretických poznatků s praxí i napříč vzdělávacími oblastmi, umožňují ověřování
naplňování výstupů vzdělávacího programu, vedou k vytváření vztahů mimo vrstevnicko u
skupinu, publikační činnost ve školním časopise přispívá k rozvoji jejich jazykové
kompetence.


                          Hodnocení výsledků vzdělávání
Systém poskytovaných poradenských služeb je založen na úzké spolupráci výchovné
poradkyně a metodika prevence se všemi aktéry vzdělávání. Výraznou roli představuje ve
výchovně vzdělávacím procesu třídní učitel. Nedílnou součástí studijní podpory jsou


                                             4/7
propracované efektivní individuální rozhovory třídního učitele a jednotlivých žáků se
zaměřením na zvládání studijních povinností a osobní situaci žáka, v 1. ročníku také na
problematiku přechodu na střední školu, a začlenění do třídního kolektivu, ve 2. ročníku
pomoc při výběru specializace, ve 3. ročníku se rozhovory zaměřují také na terciární
vzdělávání a profesní přípravu, ve 4. ročníku jsou věnovány mj. i celkové reflexi studia na
škole. Žákům s potřebou podpůrných opatření poskytuje škola pomoc např. formou
individuálního přístupu ve vzdělávání, vypracováním vzdělávacích plánů. Talent a nadání
žáků jsou účinně rozvíjeny prostřednictvím ročníkových prací, účastí v předmětových
soutěžích a individuálními konzultacemi se sociálními partnery. Individuální přístup při
řešení školní neúspěšnosti spočívá převážně v posílení motivace žáků, úpravy pracovního
tempa, volby vhodných metod a forem práce včetně možnosti vrstevnického doučování.
Funkční školní preventivní strategie vede k posilování vzájemných vztahů důvěry mezi
učiteli a žáky a k včasné identifikaci případných problémů. Využívanými nástroji vedle úzké
spolupráce všech pedagogů jsou mj. adaptační kurzy nebo práce s třídními kolektivy v rámci
pravidelných třídnických hodin. Problematiku prevence sociálně patologických jevů účelně
doplňuje vzdělávací obsah projektové výuky. Vzhledem k individuálnímu přístupu
pedagogů a realizovaným aktivitám probíhá adaptace na školní prostředí nově příchozíc h
žáků bezproblémově. Škola důsledně sleduje absenci žáků, v případě jejího zvýšení situaci
neprodleně řeší osobním pohovorem se žákem a zákonnými zástupci.
Cílená studijní podpora se odráží v průběžných dobrých vzdělávacích výsledcích žáků.
Individuální a celkové výsledky vzdělávání v průběhu i při jeho ukončování jsou
systematicky sledovány. Systém hodnocení výsledků vzdělávání podporuje motivaci žáků
a zohledňuje jejich individuální potřeby i zájmy. Hodnocení žáků je komplexní, zahrnuje jak
oblast učení (např. hodnocení míry dosažených znalostí a dovedností, učebního pokroku),
tak i oblast sociální (např. aktivní zapojení do výukového procesu, domácí přípravu,
včasnost, úplnost a kvalitu odevzdávaných úkolů). Celkové hodnocení žáků na vysvědčení
je prováděné výstižnou slovní formou. Podrobněji zachycuje individuální pokrok
jednotlivce, popisuje práci žáka z různých aspektů včetně jeho osobního vkladu a podněcuje
ho k dalšímu rozvoji.
Výsledky vzdělávání žáků jsou pravidelně projednávány na jednáních pedagogické rady
a v rámci každotýdenních pedagogických konferencí. Úroveň osvojených znalostí,
vědomostí, dovedností, učební pokrok každého jednotlivého žáka učitelé sledují v průběhu
etapové výuky, v rámci vyučovacích hodin, při praktických výstupech a dalších aktivitác h
(prezentace s obhajobou, práce se dřevem, eurytmie, jazykové výjezdy atd.) i při jiných
činnostech v rámci školních akcí. Analýza výsledků vzdělávání umožňuje přijímat konkrétní
opatření ke zlepšení vzdělávacího procesu a poskytovat cílenou pomoc jednotlivc ům.
Záznamy o výsledcích žáků jsou využívány jak zákonnými zástupci, tak i pro další
individuální práci se žákem.
Dokladem vysoké míry osvojených vědomostí, znalostí a dovedností jsou výsledky
maturitních zkoušek (dále „MZ“). Počet žáků, kteří prospěli s vyznamenáním, se ve
sledovaném období pohyboval od 31 % do 35 %, všichni prospěli. Analýza výsledků MZ
dokládá, že ve srovnání v rámci ČR ve stejné skupině oborů vzdělávání žáci lycea dosahují
stabilně lepších výsledků.
V rámci výběrového šetření prováděného ČŠI žáci dosahují výborných výsledků ve finanč ní
a čtenářské gramotnosti, což svědčí o smysluplnosti a koncepčnosti vzdělávacího kurikula
(mj. podnikatelský projekt, projekt Rodinný rozpočet; mediální projekt – celoškolní
časopis). Vysoká úroveň ročníkových prací s ústní prezentací ve 3. ročníku a maturitní práce



                                            5/7
s veřejnou obhajobou potvrzují velmi dobrou úroveň poskytovaného vzdělávání. Škola
sleduje uplatnění svých absolventů, většina z nich pokračuje ve studiu na vysokých školách.


                                         Závěry
Vývoj školy
– od posledního inspekčního hodnocení v roce 2017 škola kontinuálně rozvíjí a naplňuje
  kvalitní rozvojový vzdělávací model, účinně podporuje všestranný rozvoj osobnosti
  a nadání žáků a udržuje si velmi dobrou úroveň poskytovaného vzdělávání,
– přetrvává nedostatek prostoru, který je limitujícím faktorem rozvoje potenciálu školy.
Silné stránky
– koncepční způsob řízení školy se pozitivně promítá do všech jejích činností (1.1),
– velmi úzká spolupráce, sdílení pedagogických poznatků a vzájemná inspirace mezi
  učiteli, jejich soustavné vzdělávání v metodice a didaktice i lektorská činnost (3.3),
– přínosné partnerské vztahy podporující osobnostní rozvoj žáků a jejich vzdělávání včetně
  mezinárodní spolupráce (1.5),
– výborná úroveň vzdělávání, příznivá vzdělávací atmosféra a partnerský přístup učitelů
  úspěšně naplňuje koncept waldorfské pedagogiky (4.1),
– komlexní a výrazná studijní podpora všem žákům směřuje k pozitivním vzdělávac ím
  výsledkům žáků, systematická práce s výsledky vzdělávání (5.4).
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– ojediněle v části všeobecného vzdělávání méně efektivní využití závěrů vyučovac íc h
  hodin ke zhodnocení naplnění vzdělávacích cílů včetně aktivnějšího zapojení žáků do
  vzájemného hodnocení a sebereflexe (4.2).
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Příklady inspirativní praxe
– celostní pojetí vzdělávání spojuje teoretické, praktické, umělecké a sociální aspekty
  a cíleně podporuje týmovou spolupráci, vrstevnické učení a sounáležitost žáků se školou
  (4.1)
Doporučení pro zlepšení činnosti školy
– didakticky efektivněji pracovat se závěry vyučovacích hodin, důsledně ověřovat splnění
  stanoveného vzdělávacího cíle.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou


                                            6/7
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Koncepce rozvoje školy
 2.   Potvrzení ve funkci ředitele školy s účinností od 1. 8. 2018
 3.   Školní vzdělávací program Waldorfské lyceum pro obor 7842M06 Kombinované
      lyceum platný k termínu inspekční činnosti
 4.   Školní řád platný k termínu inspekční činnosti
 5.   Záznamy z pedagogických rad, školní roky 2022/2023 a 2023/2024 vedené k termínu
      inspekční činnosti
 6.   Výroční zprávy o činnosti školy, školní roky 2021/2022 a 2022/2023
 7.   Výběr třídních knih, školní roky 2022/2023 a 2023/2024 vedené k termínu inspekční
      činnosti
 8.   Rozvrh vyučovacích hodin školní rok 2023/2024 platný k termínu inspekční činnosti
 9.   Portfolio výchovného poradce a metodika prevence vedené ve školním roce
      2023/2024


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Ivana Kučerová, školní inspektorka, vedoucí inspekčního týmu
 MgA. Naděžda Ostřanská, školní inspektorka
 Mgr. Milena Vlčková, odbornice na waldorfskou pedagogiku
 Bc. Šárka Snížková, kontrolní pracovnice


V Praze 25. března 2024




                                         7/7
