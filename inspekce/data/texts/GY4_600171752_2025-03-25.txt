CSI0X00DHSW3




                                Česká školní inspekce
                                Liberecký inspektorát
                          Masarykova 801/28, 460 01 Liberec
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIL-433/25-L
                                       Sp. zn. ČŠIL-S-95/25-L


Název                               Gymnázium, Střední odborná škola a Střední
                                    zdravotnická škola, Jilemnice, příspěvková organizace
Sídlo                               Tkalcovská 460, 514 01 Jilemnice
E-mail                              reditel@gymjil.cz
IČO                                 00 856 037
Identifikátor                       600 171 752
Právní forma                        příspěvková organizace
Zastupující                         Mgr. Daniel Martinek, LL.M
Zřizovatel                          Liberecký kraj
Místo inspekční činnosti            Tkalcovská 460, Jilemnice
                                    Valdštejnská 260, Jilemnice
Inspekční činnost na místě          25.−31. 3. 2025

Inspekční činnost byla zahájena doručením pověření k inspekční činnosti.


                                  Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
a domovem mládeže podle § 174 odst. 2 písm. b) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů, zjišťování a hodnocení podmínek, průběhu a výsledků vzdělává ní
podle příslušných školních vzdělávacích programů.
Zjišťování a hodnocení naplnění školních vzdělávacích programů a jejich souladu s právními
předpisy a rámcovými vzdělávacími programy podle § 174 odst. 2 písm. c) školského
zákona.
                                    Charakteristika
Gymnázium, Střední odborná škola a Střední zdravotnická škola, Jilemnice, příspěvková
organizace (dále „škola“, „instituce“) vykonává činnost střední školy a domova mládeže
s nejvyššími povolenými počty 700 žáků a 48 lůžek. Poskytuje střední vzdělávání v denní
formě studia v oborech vzdělání zakončených maturitní zkouškou 63-41-M/02 Praktická
sestra, 79-41-K/41 Gymnázium, 79-42-K/41 Gymnázium se sportovní přípravou (kmenové
sporty: alpské disciplíny, atletika, běh na lyžích, biatlon, plavání) a 79-41-K/81 (osmileté
studium). Školní stravování je zabezpečeno smluvním dodavatelem.
K datu inspekční činnosti se v 16 třídách vzdělávalo celkem 408 žáků, z toho 219 žáků
navštěvovalo čtyřleté obory vzdělání a 189 osmileté gymnázium. V domově mládeže bylo
ve dvou výchovných skupinách ubytováno 44 žáků. Škola eviduje 12 žáků s odlišným
mateřským jazykem a 15 žáků se speciálními vzdělávacími potřebami (dále „SVP“).



                         Hodnocení podmínek vzdělávání
Ředitel školy při formulování koncepce rozvoje školy vychází z autoevaluace školy, na které
se podíleli i pedagogičtí pracovníci a část žáků. Jako hlavní cíle stanovil vytváření zdravého
školního klimatu, podporu talentu, posilování aktivní spolupráce se sociálními partnery
(nemocnice, sportovní kluby a univerzity), systematický rozvoj kompetencí žáků. Hlavní
strategické cíle školy rovněž zahrnují cílenou individuální podporu žákům a udržení jejich
vysoké úspěšnosti při ukončování vzdělávání. Naplňování stanovených cílů je každoročně
vyhodnocováno. Škola reaguje vzdělávací nabídkou v souladu se záměry zřizovate le
na regionální potřeby trhu práce. Proto od školního roku 2019/2020 nabízí vzdělává ní
v oboru Praktická sestra.
Vedení školy přijalo opatření směřující ke zkvalitnění vzdělávání úpravou disponibilníc h
hodin u školního vzdělávacího programu (dále „ŠVP“) pro obor praktická sestra a posílila
od roku 2023-2024 výuku českého a anglického jazyka. Pro tvorbu strategických záměrů
využívá škola také náměty pedagogických pracovníků. Přijímaná opatření jsou postupně
implementována do vzdělávání, analýzou jejich dopadů se vedení školy zabývá
systematicky.
V oblasti řízení ředitel školy deleguje dílčí kompetence na dva další členy vedení, s nimiž
úzce spolupracuje. Pedagogické procesy na úrovni vedení školy jsou řízeny efektivně.
Průběžná hospitační činnost je vyhodnocována na jednáních pedagogické rady, na jejím
základě jsou stanovovány priority na další období. Na řízení vzdělávacího procesu
participují také metodické orgány, které koordinují činnosti učitelů a trenérů dle
předmětového a oborového zaměření. Především předmětové komise předmětů společné
části maturitní zkoušky se zabývají identifikací problémů a podrobnou analýzou výsledků
vzdělávání žáků na základě vstupních a srovnávacích testů, navrhují opatření ke zlepšení
(např. práce s uvolněnými didaktickými testy, aktivity podporující rozvoj čtenářské
a jazykové gramotnosti).
Výuku zajišťuje převážně kvalifikovaný tým učitelů, trenérů a vychovatelů. Systematická
podpora dalšího vzdělávání pedagogických pracovníků zatím není důsledně využívá na
všemi pedagogickými pracovníky. Rozvoj vzájemné spolupráce a metodické podpory je
nastaven a realizován především u začínajících učitelů. Průběh adaptačního období je včetně




                                             2/8
závěrů z hospitační činnosti a náslechů vyhodnocován. Hodnocení je využito pro cílené
nastavení další metodické podpory.
Školní poradenské pracoviště tvoří výchovná poradkyně (současně zástupkyně ředitele
školy) a metodička prevence. Komunikace mezi nimi a s ostatními pedagogy probíhá osobně
i elektronicky. Sledují psychickou pohodu žáků, nabízí doučování, psychologické a kariérní
poradenství a zapojují zákonné zástupce nezletilých žáků i odborníky do preventivníc h
aktivit, přijímají a vyhodnocují opatření, včetně poskytovaných podpůrných opatření žákům
se SVP a nadaným. Se zákonnými zástupci je komunikováno prostřednictvím systému
Bakaláři.
Materiální podmínky školy jsou plně dostačující pro realizaci vzdělávání ve všech oblastech
jednotlivých vzdělávacích programů. Kromě kmenových učeben škola disponuje
specializovanými učebnami pro informatiku, fyziku, chemii a biologii, včetně vybavenýc h
laboratoří. Pro sportovní a pohybové aktivity škola využívá nejen dvě vlastní tělocvičny, ale
i Sportovní centrum Jilemnice, bazén, sportovní halu, sokolovnu a venkovní sportoviště
ve městě a okolí. Prostorné třídy jsou vhodně vybaveny sedacím nábytkem, který umožňuje
žákům relaxaci během přestávek a volných hodin. Rozvoj čtenářské gramotnosti podporuje
školní knihovna, která nabízí kompletní výběr titulů doporučených k přípravě na maturitní
zkoušku.
Škola vybudovala dvě nové odborné učebny pro výuku oboru praktická sestra
s nadstandardním vybavením lůžky, zdravotnickým materiálem a figurami, které umožňuj í
procvičovat ošetřovatelské dovednosti při simulaci reálných situací.
Škola využívá vícezdrojové financování – z prostředků zřizovatele, sponzorů, státních dotací
i evropských fondů, což jí umožňuje naplňovat cíle deklarované ve školních vzdělávac íc h
programech.


                          Hodnocení průběhu vzdělávání
Všechny sledované hodiny byly dobře připravené. Zejména v gymnaziálních oborech
převažovala výuka orientovaná na výkon žáka s větším důrazem na obsah učiva než
na vzdělávací formu, obsahově na vysoké odborné úrovni. Výklad pedagogů byl často
doplňován diskusí a prostor byl věnován i pro vyjádření žáků. Žáci většinou projevovali
spontánní zájem o probíranou látku a ochotu aktivně v hodině spolupracovat. Učitelé k nim
přistupovali profesionálně, komunikovali s nimi přátelsky a vstřícně, jejich pokyny byly
jasné, přiměřené a srozumitelné. Na žáky kladli splnitelné požadavky většinou v podobě
znalostí a dovedností, méně často v oblasti postojů. Používali odbornou terminolo gi i
ve správných souvislostech. Na dříve probírané učivo navazovali rozšiřujícím obsahem.
Žáci měli přístup k širokému spektru pramenů a informací. V navštívených hodinách
pracovali s vhodnými učebnicemi, atlasy a tabulkami, s materiály připravenými učiteli
a často s internetovými zdroji i s vnitřním informačním systémem.
Ve sledované výuce učitelé méně často systematicky pracovali s cílem hodiny, pouze
ve vyšších třídách víceletého gymnázia využívali širší paletu výukových metod a forem
práce, v ostatních třídách převažovala frontální výuka s využitím prezentační techniky
a řízeného rozhovoru. V přírodovědných předmětech chyběla samostatná nebo skupinová
činnost, což u některých žáků vedlo k pasivnímu přístupu. Vyučující vhodně pracovali
s příklady z praxe, propojovali teorii s kazuistikami a navazovali na dosavadní zkušenosti
žáků. Cílené dotazování, doplněné v případě potřeby o návodné otázky, vedlo k rozvoji



                                            3/8
kritického myšlení. Výuka byla doplněna o využití digitálních technologií, zejména
prezentací sdílených do mobilních zařízení žáků.
V navštívených hodinách často chyběla společná i individuální reflexe. Převažující absence
průběžného formativní hodnocení k podpoře učení, jež by žákům umožnilo identifiko vat
oblasti, kde se jim daří a na co se naopak mají zaměřit, přetrvává od minulé inspekční
činnosti. Občas docházelo k problémům při hospodaření s časem. Účelná práce s chybou,
která by měla být žáky vnímána jako zdroj učení, byla zaznamenána v menší části
hospitovaných hodin. Učitelé využívali v malé míře diferenciaci a individualizaci práce
s ohledem na žáky s rozdílnými schopnostmi a odlišným pracovním tempem. Závěr hodiny
se shrnutím učiva se objevil ojediněle.
Vzdělávací oblast jazykové výuky svými strategiemi ve vyšších ročnících směřovaly
k přípravě žáků k maturitní zkoušce a využití jazyka v praxi. Součástí literární výchovy byla
práce s uměleckým nebo odborným textem, jež žáky vedla k vyhledávání klíčovýc h
informací nezbytných k jeho porozumění, používání odborné terminologie a pochopení díla
v širším kulturně historickém kontextu za nemalého využití osobních čtenářských
zkušeností. Využití spisovného jazyka ve vyjadřování žáků i učitelů bylo téměř
samozřejmostí. Výuka cizích jazyků byla vedená převážně v cílovém jazyce za využití
rozmanitých forem a metod práce. Nechyběl poslech a konverzace, doplněná o řízenou
diskusi s aktivním zapojením žáků. Pozitivem byla možnost vyjadřovat se různými způsoby,
což zvláště ve vyšších ročnících vedlo k přemýšlení o tématu a schopnosti žáků konverzovat
v souvislých a smysluplných větách. Vedení ke správné výslovnosti probíhalo za využití
zábavných a motivujících interaktivních forem práce.
Ve shlédnutých hodinách matematiky převažovala frontální výuka, míra aktivity a efektivity
při procvičování učiva se lišila podle individuální motivace žáků. Ojedinělá párová práce
nebyla plně využita k rozvoji spolupráce nebo komunikačních dovedností. V odborné výuce
oboru Praktická sestra dominovala činnost učitele, odpovědi žáků byly převážně
jednoslovné, neobjevovaly se aktivizační metody ani vedení k samostatnému zpracování
a vyhodnocování informací.
Přírodovědné předměty byly vyučovány na odborné úrovni odpovídající požadavkům
gymnaziálního vzdělávání. V hodině fyziky, probíhající před testem, bylo opakování učiva
přínosné, avšak nedostatečný důraz na dodržování třídních pravidel snižoval efektivitu
výuky. Využití názorných pomůcek včetně nákresů přispívalo k lepšímu pochopení jevů,
ale ne vždy zohledňovalo individuální potřeby některých žáků. Chyběly aktivizační metody,
výklad byl transmisivní, což snižovalo motivační potenciál hodiny. Chyběl prostor
pro samostatné řešení úkolů žáky a zpětnou sebereflexi.
Maturitní semináře ve vyšších ročnících navazovaly na znalosti žáků a rozvíjely jejich
praktické dovednosti. Žáci prezentovali učivo v souvislostech a dokázali formulovat vlastní
hypotézy, avšak ne vždy s vyvozením jednoznačných závěrů. Zdařilý byl v tomto směru
sledovaný seminář z chemie, kde byla efektivně využita badatelská výuka a experime nt,
a který rozvíjel u žáků kritické myšlení a schopnost řešit problémy.
V navštívených hodinách teoretických odborných předmětů oboru praktická sestra probíhala
převážně frontální výuka. Její odborná úroveň byla vysoká, výklad byl doplněn prostorem
pro diskusi a vyjádření žáků. Vyučující často ověřovali znalosti z předchozího učiva
a na základě zopakovaného obsahu navazovali novými, rozšiřujícími informacemi. Nedařilo
se však důsledně aktivizovat všechny žáky. Chybělo využití samostatné nebo skupinová
práce. Pozitivní bylo propojování učiva s praxí, využívání kazuistik i příkladů ze života.
Cílené dotazování, často s podpůrnými indiciemi, rozvíjelo kritické myšlení. Digitá lní
technologie byly využity formou prezentace sdílené do zařízení žáků.


                                            4/8
V průběhu navštíveného praktického vyučování oboru praktická sestra byla patrná dobrá
spolupráce se zdravotníky a její efektivní organizace. Žákyním byly svěřeny jasně
definované úkoly, jejichž provádění vyučující pečlivě monitorovali. Vyučující měli výborný
přehled o pohybu žáků po oddělení, kontrolovali výstupy práce, nechávali prostor
pro autokorekci a případné nedostatky korigovali podporujícím způsobem. Bylo patrné,
že se žáci na vyučující obraceli s důvěrou a byly zvyklí konzultovat nejasnosti. V průběhu
praxe pedagogové podporovali jak samostatnou práci žáků, tak ve vhodných situacíc h
i spolupráci ve dvojicích. Praxe navazovala na odborné předměty a teoretickou přípravu,
prohlubovala odborné znalosti a dovednosti a vyučující sledovali také etickou
a profesionální stránku přístupu k nemocným, tj. rozvoj sociálních kompetencí. Žáci
reflektovali vlastní činnost i prostřednictvím vedení ošetřovatelských protokolů. Vyučujíc í
vedli záznamy o přítomnosti žáků na jednotlivých pracovištích i o kvalitě jejich práce.
Obsah výchovné a zájmové činnosti v domově mládeže navazoval na vzdělávání ve škole
pod vedením nové vedoucí. Domov mládeže zabezpečuje žákům ubytování, stravování
a smysluplné využití volného času pro žáky sportovního gymnázia a žáky oboru Praktická
sestra. Vzájemná podpora obou oborů (například vedení kroužku první pomoci) včetně
realizace aktivit spojených s kulturními představeními podporují harmonický rozvoj žáků.


                          Hodnocení výsledků vzdělávání
Škola sleduje vzdělávací výsledky žáků v průběhu i na konci vzdělávacího cyklu na úrovni
jednotlivých vyučujících, třídních učitelů i pedagogické rady. Zákonné zástupce žáků o nich
informuje prostřednictvím školního informačního systému, případně na pravidelně
organizovaných třídních schůzkách.
Žáci jsou ke vzdělávání přijímáni na základě nediskriminačních kritérií transparentně
zveřejněných na školních webových stránkách. V oboru vzdělání Gymnázium se sportovní
přípravou jsou pro stanovení pořadí uchazečů rozhodující výsledky talentové zkoušky
(50 %) a jednotné přijímací zkoušky (50 %), v ostatních oborech vzdělání pouze výsledky
jednotné přijímací zkoušky.
Posouzení výsledků vzdělávání žáků školy v širším srovnání umožňuje analýza jejich
úspěšnosti ve společné části maturitní zkoušky. V posledních dvou uzavřených školních
letech (po započítání jarního i podzimního zkušebního období) vykazovali v rámci
gymnaziálních oborů vzdělání žáci školy v celorepublikovém srovnání nižší průměrnou
míru čisté neúspěšnosti ve všech zkušebních předmětech (0 %) než je celorepubliko vý
průměr (český jazyk a literatura a cizí jazyk 0,1 %, matematika 0,9 %). Z celkem 68 žáků
gymnázia, kteří se k maturitní zkoušce přihlásili, jich společnou část konalo 67, všichni
úspěšně, jeden žák zkoušku nekonal.
Prostor ke zlepšení vytváří nižší úspěšnost žáků oboru vzdělání Praktická sestra, kde žáci
školy vykazovali ve stejném období v celorepublikovém srovnání vyšší průměrnou míru
čisté neúspěšnosti ve zkušebním předmětu český jazyk a literatura (škola 7 %, ČR 5,3 %)
i cizí jazyk (škola 11,6 %, ČR 5,3 %). Zkoušku z matematiky žádný žák zdravotnick ýc h
oborů ve škole nekonal.
Po maturitní zkoušce žáci školy pokračují především v terciárním vzdělávání na vysokých
školách, část absolventů gymnázia se sportovní přípravou se věnuje vrcholovému sportu,
absolventi oboru Praktická sestra nacházejí velmi dobré uplatnění ve zdravotnick ýc h
zařízeních v regionu i mimo region.




                                            5/8
Škola podporuje rozvoj nadání žáků prostřednictvím jejich a zapojení žáků do vědomostníc h
a sportovních soutěží. Mezi největší úspěchy školního roku 2023/2024 lze považovat postup
do celostátního kola olympiády z anglického jazyka. Pro jazykové vzdělávání škola
organizuje motivační jazykově-poznávací zájezdy, zájemci mají přímo ve škole možnost
složit certifikaci Cambridge English.
Silnou stránkou školy jsou vynikající úspěchy žáků v oblasti sportu na republikové
i mezinárodní úrovni. V biatlonu žákyně školy v uplynulém školním roce vyhrála
vytrvalostní závod na Olympiádě mládeže. Žáci školy získali dvacet medailových umístě ní
v Českém poháru, tři zlaté medaile ve Středoevropském poháru mládeže a stříbrnou medaili
na Mistrovství ČR na 20 km volnou technikou. V běhu na lyžích bylo pět žáků školy členy
vítězných štafet na Mistrovství ČR. Úspěchy na mezinárodní úrovni slavili lyžaři
a snowboardisté ve Světovém poháru v disciplínách Freeski Big Air, sjezd a obří slalom.
Atletika měla také své zástupce, kteří se probojovali do celostátních soutěží v hodu oštěpem,
běhu na 400 m a na 5000 m. Ve školním roce 2023/2024 se žáci školy zúčastnili Mistrovství
světa školních klubů v přespolním běhu v Keni. V aktuálním školním roce přivezli
biatlonisté zlato a páté místo z Evropského olympijského festivalu.
Škola cíleně podporuje žáky se SVP. Věnuje se prevenci školní neúspěšnosti
prostřednictvím individuálního přístupu, peer tutorských skupin a systematické ho
monitoringu rizikových faktorů. Podpůrná opatření jsou pravidelně vyhodnocová na
a přijímána účinná opatření. Výhodou je úzká spolupráce s pedagogicko-psychologicko u
poradnou, jejíž detašované pracoviště je umístěno přímo v budově školy.
K průběžnému sledování a vyhodnocování školního klimatu jsou mj. využívána dotazníková
šetření. Jednání výchovné komise v posledních dvou letech proběhlo zcela výjimeč ně.
Nejčastější kázeňská opatření se týkají opakovaného kouření a pozdních příchodů. Vyšší
absence žáků často souvisí se sportovními aktivitami. Škola řeší i aktuální problémy, jako
jsou homofobie, genderová identita, psychické obtíže, sebepoškozování, kyberšikana nebo
nezdravá komunikace. Žáci mají možnost využít webovou aplikaci Nepanikař a schránku
důvěry. K předcházení školní neúspěšnosti škola nabízí konzultace a doučování. Metodička
prevence zajišťuje široké spektrum preventivních programů ve spolupráci s Policií ČR,
Armádou ČR, organizacemi ACET a Maják. Programy probíhají i v rámci třídnických hodin.
Žáci se účastní adaptačních dnů, programů pro rozvoj vztahů a řešení problémů ve třídách.
Praktické sestry připravují osvětu první pomoci během branného dne.
Škola spolupracuje s vysokými školami, organizuje návštěvy bývalých absolventů. Kariérní
orientace je podporována projekty finančních poradců a programem „Povolání“. Podporu
polytechnického    vzdělávání    zajišťuje  spolupráce     se Krkonošským        centrem
environmentálního vzdělávání ve Vrchlabí, které organizuje přednášky a dílny pro žáky.
Významným sociálním partnerem školy je zdravotnické zařízení MMN, a. s. (nemocnice
v Jilemnici), které se podílí na realizaci praktické výuky oboru Praktická sestra a přispělo
finančně na vybavení specializovaných učeben pro výuku ošetřovatelství. Souvislá odborná
praxe je realizována i na dalších zdravotnických zařízeních. Aktivní spolupráce
se sportovními svazy zahrnuje organizaci soutěží, přípravu sportovců a zajištění
materiálního vybavení a zázemí.
Škola spolupracuje s městem Jilemnice a místní organizací „Jilm“, organizuje dny
laboratorních prací v přírodovědných předmětech pro okolní základní školy. Na veřejnosti
se prezentuje prostřednictvím mediálního kroužku Televize Krkonoše, Zpravodaje města
Jilemnice a na sociálních sítích.




                                            6/8
                                         Závěry
Vývoj školy
– Škola kontinuálně rozvíjí nastavenou koncepci kvalitního odborného vzdělává ní,
  od školního roku 2019/2020 je realizováno vzdělávání v novém čtyřletém oboru vzdělání
  s maturitní zkouškou oboru praktická sestra.
– V souvislosti se zavedením nového vzdělávacího oboru a ve spolupráci s místní
  nemocnicí došlo k pořízení odborných učeben pro výuku předmětu ošetřovatelství.
– Od školního roku 2021/2022 byla nově obsazena pozice vedoucí domova mládeže.
– Doporučení z minulé inspekční činnosti nebylo zohledněno v oblasti využití formativního
  hodnocení ve výuce.
Silné stránky
– Rozšíření vzdělávací nabídky o obor vzdělání Praktická sestra vhodně reaguje
  na regionální potřebu trhu práce a přispívá k užšímu sepjetí výuky a praxe. (1.1)
– Nově nastavený inovovaný informační systém školy představuje funkční komunikač ní
  platformu pro všechny aktéry vzdělávání, umožňuje online přístup ke studijním
  materiálům i všestrannou podporu při prezenčním i distančním vzdělávání. (1.3)
– Vysoká odborná úroveň vzdělání zejména v odborných a přírodovědných předmětech
  a možnost výběru odborných seminářů v posledních ročnících směřující k rozvoji
  samostatného myšlení. (4.1)
– Vedení DM průběžně sleduje, vyhodnocuje a systematicky podporuje každého žáka. (5.1)
– Úspěchy žáků v oblasti sportu na republikové i mezinárodní úrovni. (5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Prostor ke zlepšení nabízí systematická metodická podpora a vzdělávání učitelů v oblasti
  využívání aktivizačních výukových metod, formativního hodnocení a diferenc iace
  výuky. (2.3)
– Převaha frontální výuky s nižším využitím aktivizačních metod vedla k pasivitě části
  žáků. (4.2)
– Nízká míra diferenciace výuky. (4.2)
– Chybějící práce s cílem hodiny a nedostatečný prostor pro sebereflexi a hodnocení
  pokroku žáků. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Zvýšenou pozornost věnovat k úspěšnému vykonání maturitní zkoušky u vzdělávac ího
  oboru praktická sestra v jazykových předmětech.
– Zaměřit hospitační činnost na efektivitu a pestrost používaných metod a forem práce.
– Využívat sebehodnocení a vrstevnické hodnocení k reflexi osobního růstu.



                                            7/8
              Seznam dokladů, o které se inspekční zjištění opírají
 1.   Zřizovací listina čj. ZL-20/16-Š
 2.   Výpisy z rejstříku škol a školských zařízení https://rejstriky.msmt.cz (střední škola
      a domov mládeže) ke dni 24. 3. 2025
 3.   Jmenování na vedoucí pracovní místo ředitele Gymnázia, Střední odborné školy
      a Střední zdravotnické školy, Jilemnice, příspěvková organizace, ze dne 7. 5. 2024,
      s účinností od 1. srpna 2024
 4.   Školní vzdělávací programy platné k datu inspekční činnosti
 5.   Dokumentace ke koncepčnímu a evaluačnímu řízení školy k datu inspekční činnosti
      vedené ve školním roce 2024/2025
 6.   Školní informační systém, školní rok 2024/2025 k datu inspekční činnosti
 7.   Souhrnná dokumentace školního poradenského pracoviště, školní rok 2024/2025
 8.   Výsledky testování ČŠI, školní rok 2021/2022 a 2022/2023
 9.   Dokumentace ke zhodnocení bezpečnosti a ochrany zdraví žáků, ekonomickýc h
      podmínek a školního stravování k datu inspekční činnosti
10.   Dokumentace vedená podle § 28 odst. 1 školského zákona
11.   Souhrnná dokumentace vedená k činnosti domova mládeže ve školním roce
      2024/2025
12.   Webové stránky školy na adrese https://www.gymjil.cz


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Mgr. Lenka Dlabolová, školní inspektorka, vedoucí inspekčního týmu
 Mgr. Romana Jůnová, školní inspektorka
 Mgr. Dagmar Lexová, školní inspektorka
 MUDr. Eva Krejčová, přizvaná osoba
26. 5. 2025




                                           8/8
