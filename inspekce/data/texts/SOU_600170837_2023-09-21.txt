CSI0X00BOSUS




                               Česká školní inspekce
                               Pardubický inspektorát
                         Sukova třída 1556, 530 02 Pardubice
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIE-1294/23-E
                                       Sp. zn. ČŠIE-S-175/23-E


Název                               Střední škola automobilní Holice
Sídlo                               Nádražní 301, 534 01 Holice
E-mail                              spsauto@spsauto.cz
IČO                                 13 582 909
Identifikátor                       600 170 837
Právní forma                        příspěvková organizace
Zastupující                         Mgr. Bc. Michal Šedivka
Zřizovatel                          Pardubický kraj
Místo inspekční činnosti            Nádražní 301, Holice
                                    Dolní Roveň 295, Dolní Roveň
Inspekční činnost na místě          21., 22., 25. a 26. 9. 2023

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Předmětem inspekční činnosti vykonávané podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů, bylo zjišťování a hodnocení podmínek,
průběhu a výsledků vzdělávání včetně hodnocení naplňování školních vzdělávac íc h
programů.
                                    Charakteristika
Škola vykonává činnost střední školy, domova mládeže a školní jídelny. V denní formě jsou
vyučovány obory vzdělání s výučním listem 23-55-H/02 Karosář, 26-57-H/01
Autoelektrikář, 23-68-H/01 Mechanik opravář motorových vozidel a 23-61-H-01
Autolakýrník (délka vzdělávání tři roky), obory vzdělání s maturitní zkouškou 23-45-M/01
Dopravní prostředky a 39-41-L/01 Autotronik (délka vzdělávání čtyři roky) a nástavbové
studium v oboru vzdělání 23-43-L/51 Provozní technika (délka vzdělávání dva roky). Ke dni
inspekční činnosti škola vykazovala celkově 538 žáků, což tvořilo 99,6 % z nejvyššího
povoleného počtu žáků uvedeného v rejstříku škol a školských zařízení. Škola aktuálně
vzdělávala 85 žáků se speciálními vzdělávacími potřebami a šest žáků s odlišným
mateřským jazykem.


                          Hodnocení podmínek vzdělávání
Od poslední inspekční činnosti došlo k navýšení nejvyššího povoleného počtu žáků
(kapacita) školy na 540 a bylo zahájeno vzdělávání žáků v oboru vzdělání 23-61-H-01
Autolakýrník, pro který byla vybavena nová lakovna. Pozitivně je uchazeči přijímá na
možnost získání výučního listu 23-68-H/01 Mechanik opravář motorových vozidel nebo
 26-57-H/01 Autoelektrikář v oboru vzdělání zakončeném maturitní zkouškou 39-41-L/01
Autotronik.
Škola má nastavena jasná a srozumitelná pravidla (řády, směrnice) pro realizaci vzdělává ní
a výchovy žáků. Ředitel využívá při řízení organizace nejen své dlouholeté manažerské
zkušenosti, které vzděláváním prohlubuje, ale také dobrou znalost zaměstnanců i školního
prostředí. Aktivně se zapojuje do spolupráce s profesními organizacemi. Škola má
vytyčenou vizi, strategii a cíle až do roku 2028, jejichž plněním dále rozvíjí možnosti lepšího
naplňování profilu absolventů (např. zřízení a vybavení učebny cizích jazyků). Pravomoci
i odpovědnost včetně kontrolní činnosti jsou účelně rozděleny mezi členy širšího vedení
a vedení předmětových komisí. Zpětnovazební mechanizmy funkčně napomáhají korekci
a doplnění konkrétních cílů rozvoje. Vedení školy podporuje další vzdělává ní
pedagogických pracovníků v souladu s potřebami výuky. Přínosem pro činnost školy
a vzdělávání je spolupráce s řadou místních i zahraničních partnerů (odborné školy
a instituce) a akce k propagaci školy a k popularizaci technického vzdělávání.
Pro výuku všeobecně vzdělávacích i odborných předmětů učitelé využívají přísluš né
materiálně technické vybavení (učební pomůcky, nástroje, stroje, zařízení). Pro odborný
výcvik, učební praxi a řízení motorových vozidel škola využívá dostatečné prostory
a moderní technická zařízení, která umožňují zajistit v této oblasti kvalitní výuku žáků.
Vybavení a obnova jsou podpořeny aktivním přístupem v provozování doplňkové činnosti,
jednáním se sponzory a úspěšným podáváním grantů. Škola využívá rovněž pracoviště
u smluvních partnerů, čímž zajišťuje podmínky pro přípravu žáků na reálné prostředí
a dotváří materiální podmínky vzájemnou růzností. Vzhledem k nedostatku volných učeben,
kdy část volných hodin musí žáci trávit stáním na chodbách, jsou prostorové podmínky
omezujícím faktorem pro případný další rozvoj.
Škola má nadregionální působnost, a proto žákům ze vzdálenějších míst zajišťuje ubytování
ve vlastním domově mládeže (téměř pětina žáků školy). Jedna budova domova mládeže se
nachází v areálu školy (71 ubytovaných), druhá v nedaleké obci Dolní Roveň
(30 ubytovaných). Žáci se aktivně podílejí na tvorbě příjemného prostředí domova mládeže,
rozvíjejí vlastní tvořivost a fantazii. Vybavení domova mládeže je postupně obnovováno.


                                             2/7
                           Hodnocení průběhu vzdělávání
Výuka (teoretická i praktická) měla promyšlenou strukturou, pozitivní atmosféra vytvářela
příznivé podmínky pro vzdělávání. Žáci přirozeně dodržovali navzájem i vůči ostatním
pravidla slušného chování.
Ve většině vyučování bylo pozitivním zjištěním stanovení vhodně formulova né ho
pedagogického vzdělávacího cíle se zaměřením na žáka. Pouze občas byli někteří žáci
pasivní, ale vyučující je dokázali řízeným dialogem zapojit do vzdělávacího procesu. Dobře
se to dařilo například v hodinách, v nichž byly využívány činnosti podporující tvořivost
a čtenářskou gramotnost nebo v hodinách, kdy učitelé propojovali vyučované téma
se zkušenostmi z reálného života a žáci sami uváděli své postřehy k probíranému tématu.
Často byl účelně zařazován řízený rozhovor, který většině žáků umožnil aktivní zapojení
do výuky a získání komunikativní kompetence. Diskuse podporující získání potřebných
komunikativních kompetencí byla zaznamenána jen ojediněle a spíše okrajově.
Ve většině výuky převládala dominantní role učitele (frontální forma, pedagog jako jediný
zdroj informací), kterou v některých hodinách vhodně doplňovali samostatnou prací žáků
kombinovanou s aktivitami např. ve dvojicích. V těchto případech žáci pracovali spontánně
a spíše intuitivně, učitelé to ve většině případů přijímali jako přirozenou součást vyučovac í
hodiny. Zvláště ve výuce anglického jazyka chybělo vyšší zařazení kooperativní formy
práce, která by podpořila cílený rozvoj komunikačních dovedností. Bylo zazname ná no
nadužívání českého jazyka (učitelé překládají „sami sebe“), které nepřispívalo k rozvoji
jazykových receptivních dovedností žáků, ale ani produktivních, protože žáci pokládali
otázky také převážně česky. Příznivým zjištěním byla občasná práce žáků s vlastními
mobilními telefony (kalkulačka, snímání QR kódu, plnění úkolu v digitálním prostředí
na místo školního PC, prostředek k vyhledávání informací souvisejících s probíraným
tématem apod.). Častá a zpravidla účelná byla ve všech hodinách podpora výuky využitím
další didaktické techniky, zejména pro zobrazení zadání úloh anebo výukových prezentací,
zaznamenána byla i smysluplná práce s vybranými výukovými aplikacemi.
Efektivitu vzdělávání zvyšovali vyučující v některých hodinách využíváním pracovních listů
k prohlubování poznatků, rozvoji čtenářské gramotnosti, charakteristice textu, procvičení
a upevnění učiva. Při práci s texty a jejich interpretaci byli žáci aktivní. V průběhu hodin se
také dařilo poměrně často zařazovat účelnou práci s chybou. Výběr témat, textů i činností
žáků v některých hodinách také cíleně podporoval rozvoj emocionálního prožívání a vedl
žáky k rozhovoru o postojích a etických otázkách.
Ve většině sledovaných hodin teoretické výuky byla zaznamenána účelná individuá lní
dopomoc některým žákům s pomalejším tempem nebo s méně úspěšným pochopením učiva.
Při procvičování nebo opakování učiva ale zcela chyběla diferenciace náročnosti úloh, čímž
nebyl využit učební potenciál zejména žáků rychlejších nebo nadaných. Pouze ojediněle
učitelé hodnotili přínos vytyčeného cíle pro učební pokrok žáků. Pro zhodnocení průběhu
hodiny a k případné pochvale, což je příležitostí k dalšímu zlepšení stejně jako vedení žáků
k funkčnímu sebehodnocení vlastního učení nebo vrstevnickému hodnocení žáků navzájem,
prostor vytvářen nebyl. Podpora zpětné vazby od žáků umožní rozvíjet schopnosti hodnocení
a sebehodnocení žáků a vyučujícím při přípravě dalších hodin lépe reflektovat znalosti žáků.
V některých hodinách na závěry a zhodnocení přínosu pro žáky nebyl čas, případně shrnutí
hodiny bez ověření provedli učitelé sami bez zapojení žáků.
Nastavené podmínky pro realizaci odborného výcviku i učební praxe umožňují průkaznou
kontrolu průběhu poskytovaného vzdělávání. Učitelé praktického vyučování mají přehled
o probíraném učivu, absenci, hodnocení a chování jednotlivých žáků. Organizace výuky


                                             3/7
ve skupinách žáků odpovídala psychohygienickým požadavkům a umožňovala činnosti
v souladu s učebními dokumenty. Všichni učitelé byli na výuku po odborné i metodické
stránce dobře připraveni. Při zahájení vyučovacího dne, při kterém došlo k nezbytné kontrole
vybavení žáků požadovanými osobními ochrannými prostředky, byli žáci seznamová ni
s cílem vyučovací jednotky, s postupem práce za účelem dosažení očekávaných výsledků
a nebezpečím vzniku možných rizik v bezpečnosti práce. Všichni učitelé odborného výcviku
uplatňovali zásady individuálního přístupu, efektivního využití času a aktivního přístupu
žáků k plnění zadaných úkolů.
Činnost domova mládeže je organizována napříč výchovnými skupinami. Pro ubytované je
vytvářeno pozitivní přátelské klima nahrazující rodinné prostředí, zajištěna je podpora
k učení. Život domova mládeže obohacují aktivity, které cíleně přispívají k vytváření
a rozvíjení sociálních vztahů. Vychovatelé průběžně pro výchovnou práci využívají pestrou
nabídku spontánních, sportovních i kulturních aktivit. Vychovatelé spolupracují s ostatními
pedagogy školy, zajímají se o problémy ubytovaných žáků a v případě potřeby je řeší.


                          Hodnocení výsledků vzdělávání
Škola sleduje průběžné i celkové výsledky žáků, účastníky vzdělávání s nimi seznamují
např. prostřednictvím výroční zprávy o činnosti školy. Výsledky žáků odpovídají
očekávanému a obvyklému stavu ve škole. Ve školním roce 2022/2023 sice prospělo
s vyznamenáním přibližně pouze 10 % žáků (údaj společně pro maturitní i nematur itní
obory), ale na druhé straně pouze jednotky žáků neprospěly (přibližně 2-3 %, včetně
opravných zkoušek v září 2023). Výsledky žáků lze tedy celkově hodnotit jako příznivé,
např. průměrný prospěch se v jednotlivých třídách napříč obory vzdělání pohyboval
v rozmezí 1,5 až 2,5. Pokud byli jednotliví žáci neúspěšní, pak častěji v odborných
předmětech, což koresponduje se snahou školy klást důraz zejména na znalosti a dovednosti
v odborném vzdělávání žáků, v souladu s profilem absolventa. Úspěšné žáky škola motivuje
tzv. prospěchovým stipendiem, které realizuje a financuje společenství rodičů, ve školním
roce 2022/2023 bylo za výborné výsledky navrženo k získání této odměny několik desítek
žáků. Dobré výsledky žáků v oborech vzdělání zakončených závěrečnou zkouškou jsou
předpokladem pro úspěšnost žáků nástavbového studia u maturitní zkoušky.
Výsledky vzdělávání žáků jsou projednávány a řešeny při jednáních pedagogické rady nebo
předmětových komisí, míra výchovných opatření odpovídá projednávaným úspěchům žáků
i zjištěným porušením školních pravidel. Škola účinně sleduje a vyhodnocuje docházku
žáků, včetně příčin jejich neomluvených absencí. Žáci se speciálními vzdělávac ími
potřebami jsou při vzdělávání zohledňováni podle potřeby neformálně, vzhledem k celkově
nízké neúspěšnosti netvoří ohroženou skupinu.
Celková úspěšnost žáků se v případě maturitní zkoušky pohybuje okolo 90 %, ve školním
roce 2022/2023 neuspělo i po opravném nebo náhradním pokusu pouze několik žáků
posledních ročníků studia přihlášených ke zkoušce. U závěrečných zkoušek se neúspěšnost
žáků pohybovala ve školním roce 2022/2023 okolo 11 %, nejvyšší míra neúspěšnosti byla
zjištěna v oboru vzdělání 23-68-H/01 Mechanik opravář motorových vozidel (přibližně
každý pátý žák posledního ročníku).
Žáci se zapojují do soutěží a jsou úspěšní jak v odborných, tak i se všeobecným zaměřením
(kromě jiných např. i ve hře šachy). Přínosem je, že dlouhodobě vyjíždějí do řady států
za účelem prohloubení jazykových i odborných znalostí. Škola využívá možnosti např.
v rámci projektu mobility v odborném vzdělávání Pracujeme a učíme se v Evropě. Pokračuje



                                            4/7
zapojení žáků v mezinárodním projektu šesti států EU Ride, žáci se účastní stáží v několika
státech.
Zájem uchazečů o studium ve škole dokládají nejen naplněné třídy a téměř stoprocentně
využitá kapacita oborů, ale rovněž převis zájemců o studium při přijímacím řízení ve všech
otevíraných oborech, ukončených maturitní nebo závěrečnou zkouškou. Absolventi se také
často vrací do školy nejen do nástavbového studia, ale i pro získání vzdělání v dalších
oborech vzdělávání.
Primární prevence a výchovné poradenství jsou zajišťovány školním poradenským
pracovištěm, metodičkou prevence, výchovnou poradkyní, speciální pedagožkou.
Spolupracují také se školní psycholožkou, ve škole pracuje jedna asistentka pedagoga.
Společně s výchovnou poradkyní poskytují podporu učitelům (včetně učitelů odborného
výcviku) při práci s žáky. Protože nebylo ve sledované výuce zaznamenáno zohledně ní
vzdělávacích potřeb formou diferenciace úkolů podle individuálních schopností žáků ani
směrem k nadaným ani směrem k žákům se speciálními vzdělávacími potřebami, je
příležitostí pro zlepšení, aby výchovná poradkyně i speciální pedagožka podpořily vyučujíc í
prostřednictvím cílených hospitací a poskytly jim potom náležitou metodickou oporu a radu
hlavně v tom, jak zařazovat diferenciaci výuky. V rámci podpory vztahů v třídním kolektivu
škola pořádá adaptační kurzy pro první ročníky. Dalšími aktivitami podporujícími třídní
kolektivy jsou lyžařské kurzy. V prostorách školy není mnoho prostor pro odpočinek
i případnou přípravu na další výuku (několik sedáků na poměrně úzkých chodbách, sezení
na školním dvoře). Tyto prostory by pomohly příjemnějšímu pocitu a odpočinku žáků. Chybí
i studovna nebo knihovna, na které škola nemá prostory. Škola si vytváří vlastní dotazníky
zjišťující klima nejen ve třídách, ale i celkově ve škole, dotazníky na spokojenost se studiem
apod. Přínosem je fungování školního žákovského parlamentu.


                                          Závěry
Vývoj školy
– navýšení kapacity školy
– zapsání oboru vzdělání 23-61-H-01 Autolakýrník do rejstříku škol a školských zaříze ní,
  vyřazení oboru vzdělání 66-53-H/01 Operátor skladování
– zavedení možnosti ve třetím ročníku oboru vzdělání 39-41-L/01 Autotronik získat výuční
  list 23-68-H/01 Mechanik opravář motorových vozidel nebo 26-57-H/01 Autoelektrikář
Silné stránky
– vstřícná a respektující pracovní atmosféra školy přispívá k utváření pozitivního
  a příjemného učebního prostředí (1.4)
– velmi dobré vybavení pro odborné vzdělávání, spolupráce se sociálními partnery (2.4)
– pestrá zájmová činnost a aktivity realizované v domově mládeže napomáhají vytváření
  a rozvíjení sociálních vztahů a motivují žáky k smysluplnému využití volného času (4.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– nižší míra využívání diferenciace a kooperace žáků ve výuce, méně funkční závěry
  vyučovacích hodin (4.2)


                                             5/7
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– podpořit metodicky učitele prostřednictvím cílených hospitací a metodických doporučení
  se zaměřením na diferenciaci učiva
– v rámci strukturování průběhu vyučovacích hodin se více zaměřit na funkčnost jejich
  závěrů a vytváření podmínek pro vzájemné vrstevnické a funkční sebehodnocení žáků
– dále pokračovat ve vytváření možností pro relaxaci žáků v průběhu vyučovacího dne


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Koncepční materiály školy na období do roku 2028
 2.   Školní vzdělávací programy platné ve školním roce 2023/2024
 3.   Školní řád střední školy, vnitřní řád domova mládeže, školní rok 2023/2024
 4.   Zápisy z jednání pedagogické rady, školní rok 2022/2023 a aktuální (výběr)
 5.   Rozvrhy hodin tříd, školní rok 2023/2024
 6.   Matrika, školní rok 2023/2024
 7.   Třídní knihy, Deníky evidence odborného výcviku, Deníky výchovných skupin
      domova mládeže, školní rok 2023/2024(výběr)
 8.   Plán kontrol a hospitací a záznamy z kontrolní činnosti ve školním roce 2022/23
 9.   Doklady k zajištění bezpečnosti práce (výběr)
10.   Personální dokumentace k odborné kvalifikaci pedagogických pracovníků (výběr)
11.   Dokumentace výchovného poradenství a školní prevence, školní rok 2023/2024
      (výběr)
12.   Výroční zpráva o činnosti školy, školní rok 2021/2022
13.   Inspekční zpráva čj. ČŠIE-906/17-E


                                        Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.



                                            6/7
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Jaroslav Loučka, školní inspektor,
 vedoucí inspekčního týmu                           ………………………………………
 Mgr. Petra Holánková,
 školní inspektorka                                 ………………………………………
 Bc. Daniela Růžová,
 kontrolní pracovnice                               ………………………………………
 Mgr. Hana Řebíčková,
 školní inspektorka                                 ………………………………………
 Mgr. Martin Valášek,
 školní inspektor                                   ………………………………………
 Ing. Vítězslav Martykán,
 odborník na automobilní obory                      ………………………………………

 24. 10. 2023




                                           7/7
