                                    Česká školní inspekce
                                    Pardubický inspektorát
___________________________________________________________________________________________________________ _




                         IN S P E K Č N Í ZP R ÁVA
                                           Čj. ČŠIE-109/22-E


Název                                Střední zdravotnická škola Pardubice
Sídlo                                Průmyslová 395, Pardubičky, 530 03 Pardubice
E-mail                               maslova@szs.pardubice.cz
IČ                                   00 498 793
Identifikátor                        600 019 799
Právní forma                         příspěvková organizace
Zastupující                          Mgr. Monika Máslová
Zřizovatel                           Pardubický kraj
Místo inspekční činnosti             Průmyslová 395, Pardubice
Termín inspekční činnosti            29. až 31. 3. 2022


Inspekční činnost byla zahájena předložením pověření k inspekční činnosti.


                                  Předmět inspekční činnosti
Předmětem inspekční činnosti bylo zjišťování a hodnocení podmínek, průběhu a výsledků
vzdělávání a školských služeb poskytovaných školou vykonávané podle § 174 odst. 2
písm. b) a c) zákona č. 561/2004 Sb., o předškolním, základním, středním, vyšším odborném
a jiném vzdělávání (školský zákon), ve znění pozdějších předpisů, včetně hodnocení
naplňování školních vzdělávacích programů.


                                          Charakteristika
Střední zdravotnická škola Pardubice (dále „škola“) vykonává činnost střední školy, domova
mládeže a školní jídelny. Ke dni inspekční činnosti se ve škole vzdělávalo celkem 413 žáků
v denní formě vzdělávání, z toho 346 ve čtyřletých oborech vzdělání s maturitní zkouškou


2021/2022
(53-41-M/03 Praktická sestra a 78-42-M/04 Zdravotnické lyceum) a dvouletém
nástavbovém studiu oboru vzdělání s maturitní zkouškou (53-41-L/51 Zdravotnický
asistent), 67 žáků se vzdělávalo v tříletém oboru vzdělání s výučním listem 53-41-H/01
Ošetřovatel. Škola ke dni inspekční činnosti evidovala 32 žáků se speciálními vzdělávac ími
potřebami.
Žákům škola umožňuje ubytování v domově mládeže, který se nachází v areálu školy.
Stravování žáků a zaměstnanců školy je zajištěno ve vlastní školní jídelně v budově školy,
odpovídá zásadám zdravé výživy, nabídka stravy je velmi pestrá.


                         Hodnocení podmínek vzdělávání
Ředitelka školy díky svému dlouholetému působení ve funkci získala bohaté zkušenosti
se způsobem řízení vzdělávacího procesu, vede školu v souladu s jejími potřebami podle
nastavených pravidel. Jasné a přehledné koncepční záměry podporují činnost školy
v souladu s krátkodobými i střednědobými plány, které jsou pravidelně vyhodnocová ny.
Prioritou je zajištění podmínek pro odborné vzdělávání, s důrazem na sebevzdělá vá ní
pedagogů, rozvoj dovedností žáků v rámci projektové výuky nebo moderních trendů
ve vzdělávání (CLIL, tandemová výuka). Ke zpětné vazbě od účastníků vzdělává ní
a k sebehodnocení ve formě autoevaluační zprávy využívá informace získané i periodicky
se opakujícím dotazníkovým šetřením, kterým oslovuje nejen pedagogy, žáky a jejich
rodiče, ale rovněž pacienty, se kterými žáci pracují v rámci praktického vzdělává ní
u smluvního partnera.
V účelném a otevřeném řízení školy se pozitivně projevuje vhodně nastavené delegování
pravomocí. Na vedení provozních i pedagogických činností se podílí i ostatní členové širšího
vedení. Kontrolní mechanismy jsou v rámci školy vhodně nastaveny a jsou funkční. Škola
se zaměřuje nejen na řešení aktuálně vzniklých potřeb účastníků vzdělávání, ale také
na systematické plánování, které umožňuje předcházení rizikům a vyhodnocování účinnos ti
vzhledem k nastaveným cílům. Pedagogická rada řeší záležitosti podstatné pro realizac i
vzdělávání, k dílčím úkolům včetně jejich vyhodnocování se vyjadřují rovněž metodické
orgány školy.
Pedagogický sbor tvoří odborně kvalifikovaní učitelé, jejich oborová způsobilost má
příznivý vliv na průběh a výsledky vzdělávání žáků. Během několika posledních let došlo
k obměně větší části pedagogického sboru, což je náročné na zajištění podpory
např. začínajících pedagogů. Škola tuto situaci řeší v souladu se svými potřebami i cíli,
zajišťuje účelnou kontrolní i hospitační činnost. Nejen pro začínající pedagogy je přínosem
účelně nastavený systém náslechů a hospitací ve vyučovacích hodinách, rovněž plánování
dalšího vzdělávání pedagogických pracovníků podporuje jejich profesní a odborný růst.
Prostorové, materiální i finanční podmínky umožňují realizaci vzdělávání podle platných
školních vzdělávacích programů. Prostory školy jsou upravené a podnětné. Od minulé
inspekční činnosti škola realizovala několik projektů pro zlepšení podmínek ke vzdělává ní,
získala dotaci na podporu kariérového poradenství nebo využití IT techniky. Využila také
projekty I-KAP I a I-KAP II zaměřené na podporu polytechnického vzdělávání. Vybudovala
novou chemickou laboratoř s potřebným zázemím, prostředky byly věnovány také
na pořízení digitální techniky (notebooky pro učitele, dataprojektory, 3D tiskárna).
Pro podporu praktické výuky byly zajištěny v odborných učebnách pro výuku odborného
výcviku např. resuscitační model, výukové modely, anatomické tělo, odběrová ruka, noha
s žilní nedostatečností, simulátor kojence, automatizovaný externí defibrilátor apod.



2021/2022                                    2
Primární prevence a výchovné poradenství jsou zajišťovány dvěma vyučujícími. Výchovná
poradkyně vede informace a zprávy z poradenských zařízení, informuje jednotlivé vyučujíc í
a připravuje podklady k realizaci podpůrných opatření. Spolupráce se školskými
poradenskými zařízeními je pro školu přínosem. Školní metodička prevence zpracovala
preventivní program, který zohledňuje situaci ve škole a zahrnuje mnoho aktivit pro žáky.
Podporující pro funkčnost preventivních aktivit jsou také akce, které škola pořádá
pro mateřské, základní i střední školy v rámci projektů prevence a zdraví (např. Hrou proti
AIDS, Zdravé zoubky, Den zdraví apod.). První ročníky absolvují adaptační kurzy, které
jsou účelné pro vzájemné poznávání a upevňování sociálních vazeb mezi žáky. Obě
vyučující aktivně spolupracují při řešení výchovných i vzdělávacích problémů. Pozitivním
trendem je velmi nízký výskyt nežádoucích jevů ve škole. Problémy se šikanou nebo
kyberšikanou za poslední roky škola nezaznamenala. V roce 2017 byla i díky projektu
šablon zřízena pozice kariérového poradce, který je žákům dobrou oporu např. při volbě
povolání nebo dalšího studia. Pro zajištění účelné podpory v profesní orientaci žákům oboru
vzdělání Zdravotnické lyceum, které je zaměřeno více všeobecně oproti dalším oborům,
začala škola využívat zkušebně tzv. osobní portfolio žáků, v aktuálním školním roce
ve třetím ročníku. Jeho prostřednictvím si žáci lépe ujasní své silné a slabé stránky, potřeby,
možnosti apod. Školní poradenské pracoviště poskytuje komplexní služby v oblasti
výchovného poradenství a prevence rizikového chování žákům, zákonným zástupcům
i pedagogům. V průběhu inspekční činnosti byly doplněny a upřesněny detaily činností
i kompetence odpovědných pedagogů tohoto úseku.


                           Hodnocení průběhu vzdělávání
Vzdělávání žáků ve střední škole probíhalo v klidné a příjemné pracovní atmosféře,
zpravidla vlídné klima přispívalo k efektivitě vzdělávacího procesu. Výuka byla příznivě
podporována nejen vstřícným přístupem pedagogů k žákům, ale i obvykle velmi otevřenou
vzájemnou komunikací. Vyučující dobře pracovali s třídními kolektivy, dokázali přizpůsob it
náplň a činnost v hodinách tak, aby byla zapojena většina třídy, žáci se často aktivně
zapojovali do průběhu výuky. Jednotliví vyučující svoji výuku připravovali zodpovědně
a se snahou poskytnout žákům i prostor pro vlastní učení. Společným rysem sledovanýc h
hodin byla také snaha pedagogů co nejvíce využít čas bez zbytečných prodlev, zároveň však
průběh výuky nebyl překotný a tempo bylo přizpůsobeno většině žáků. Pedagogické cíle
výuky zaměřené na podporu vzdělávání byly žákům zpravidla velmi často jasné z úvodu
i samotného průběhu jednotlivých hodin, někteří učitelé ale někdy zaměňovali cíl výuky
za její téma a obsah.
I když ve sledovaných hodinách převládala frontální forma výuky, učitelé ji často
obohacovali např. řízeným rozhovorem se žáky. To jim umožňovalo získávat zpětnou vazbu
nejen o znalostech žáků z minulých hodin, ale také o účelnosti konkrétních vzdělávac íc h
strategií. V některých hodinách bylo zaznamenáno vhodné zařazení kooperativních aktivit
žáků. Pozitivním zjištěním bylo velmi účelné zařazování práce žáků ve dvojicích
např. při výuce českého jazyka nebo cizích jazyků, skupinové aktivity byly zazname ná ny
více v rámci výuky teoretických odborných předmětů nebo v rámci odborného výcviku.
Samostatná práce žáků byla zařazována méně, příležitostí je její výraznější využití
při vyučovacích hodinách cíleně zaměřených převážně na opakování nebo procvičování
učiva, např. v matematice.
Pestrost většiny vyučovacích hodin účelně podporovala aktivitu žáků i jejich zájem
o vzdělávání. Pro aktivizaci žáků učitelé zpravidla využívali didaktickou techniku, případně
práci s pracovními listy, při výuce odborných předmětů i prakticky zaměřené aktivity.


2021/2022                                     3
Přínosem pro rozvoj klíčových kompetencí je využívání metody CLIL nebo tandemové
výuky. I když byli učitelé často hlavním zdrojem informací pro učení žáků, jejich role nebyla
nevhodně dominantní. Naopak otevřenou komunikací se žáky podporovali vzájemno u
diskusi, na otázky žáků si vždy našli čas, reagovali s pochopením a dokázali téměř vždy
poskytnout žákům zpětnou vazbu podporující jejich učební pokrok. Byla zaznamenána také
podpora vyhledávání informací z dalších zdrojů (slovníky, internet apod.), v některých
hodinách byla efektivně využívány k vyhledávání informací i mobilní telefony nebo využita
platforma Kahoot.
Ve sledovaných hodinách byla zaznamenána účelná snaha o vhodnou individuální podporu
žáků, kteří byli při některých učebních aktivitách méně úspěšní. Vyučující ale předkládali
žákům učivo většinou jednotně, v tempu, které vyhovovalo většině, takže chybělo využití
diferenciace náročnosti učebních úloh podporující např. i žáky nadané nebo s výraznějš ími
dovednostmi nebo zájmem o procvičované učivo. Individuální přístup vyučujících k těmto
žákům nebyl zaznamenán. V některých hodinách byla zaznamenána účelná podpora práce
s chybou. Zejména při výuce teoretických odborných předmětů učitelé vhodně navazova li
na praktické zkušenosti žáků. Prostor pro sebehodnocení učitelé žákům poskytovali
ve většině sledovaných hodin, což bylo významným přínosem pro cílený rozvoj
komunikačních a dalších osobnostních kompetencí žáků včetně upevňování jejich
pozitivního postoje k vlastním znalostem a dovednostem. Závěry hodin s aktivita mi
pro získání zpětné vazby od žáků vzhledem k jejich vlastnímu učení byly zařazovány
ve větším počtu hodin a účelně. V části hodin byly závěry vedeny formou shrnutí toho, na co
bude výuka dále navazovat, často s využitím pro zadání domácího úkolu nebo pochvalou
od pedagoga žákům. V některých hodinách závěrečné vyhodnocení učebního pokroku
efektivně prováděli sami žáci, hodnotili to, co pro ně bylo složité, co si z hodiny
zapamatovali nebo co je zaujalo apod. Taková hodnocení umožní vyučujícím efektivní
plánování vzdělávacích strategií v následujících hodinách.
Sledovaná výuka anglického jazyka byla převážně vedena účelnou formou frontální výuky
kombinovanou s prací ve dvojicích i samostatnou prací. Pozitivním zjištěním bylo vedení
hodin ve vyučovaném jazyce. K využívání češtiny učitelé přistupovali pouze tehdy, pokud
zjistili, že jim žáci méně rozumí, nebo k objasnění náročnějších prvků gramatiky. Výuka
byla často podpořena poslechem autentického textu nebo sledováním videa a následnou
prací s těmito vstupy, byly zaznamenány i aktivity prohlubující znalost odborné slovní
zásoby. V hodinách českého jazyka byla účelně rozvíjena čtenářská gramotnost, a to např.
formou hlasitého čtení, hledání odpovědí na otázky v předkládaném textu nebo práce
s motivy. Častá práce ve dvojicích zvyšovala aktivitu žáků při práci, diskuze mezi žáky
umožňovala sdílení jejich poznatků, názorů a řešení otázek. Doporučením pro výuku
matematiky je výraznější využívání samostatné práce žáků, a to zejména v hodinách
se zaměřením na opakování. Rozvoj matematických dovedností jednotlivých žáků lépe
podpoří také zadávání úloh s diferencovanou náročností.
V teoretické výuce odborných předmětů je přínosem odborná zdatnost pedagogů a jejich
praktické zkušenosti, které v různých formách předávají svým žákům. To podporuje
motivaci žáků k učení i uvědomování vlastních postojů k jeho důležitosti pro budoucí
povolání ve zdravotnictví. Mnoho učitelů využívá více skupinovou výuku nebo jiné metody
podporující kolektivní nebo párové aktivity žáků. Obsahově jsou hodiny vedeny vždy
se zohledněním aktuálních a moderních trendů, na vysoké odborné úrovni. Pozitivním
zjištěním bylo časté využívání sebehodnocení nebo vzájemného hodnocení žáků. Výuka
první pomoci byla vedena s důrazem na praktický nácvik v reálném prostředí s výborným
využitím simulačních prvků výuky.



2021/2022                                    4
Praktické vyučování žáků oborů vzdělání s maturitní zkouškou probíhá v rámci odborného
výcviku ve vlastních učebnách školy, které jsou v dostatečné míře pro potřeby výuky
vybaveny didaktickými pomůckami i modely nebo trenažery. Výuka ošetřování nemocnýc h
probíhá na smluvním pracovišti Nemocnice Pardubického kraje, a. s. v různých odborných
pracovištích. Výuka žáků učebního oboru Ošetřovatel probíhá při odborném výcviku
praktickém rovněž na odděleních smluvního partnera. Přínosné a podporující učení jsou
velmi dobré pracovní vztahy se zaměstnanci na tomto pracovišti. Čas praktických cvičení
je zpravidla velmi dobře využit pro maximální činnostní povahu učení žáků a rozvoj jejich
praktických dovedností a návyků. Pozitivním zjištěním je rovněž pedagogické zabezpečení
výuky, včetně rozsahu žáky vykonávaných činností, což úspěšně podporuje míru jejich
samostatnosti. Žáci pracovali s pacienty zpravidla profesionálně s přiměřenou empatií.
Příležitostí k dalšímu rozvoji sociální aktivizace může být uplatnění a vyzkoušení si
osvojeného učiva z teoretické výuky v rámci péče o reálné klienty při odborném výcviku
(např. v oddělení geriatrie) při reálné aplikaci vyučovaných aktivizačních metod.
Podmínky pro činnost domova mládeže jsou velmi dobré. Podmínky pro realizaci výchovně
vzdělávacích aktivit podporují sounáležitost ubytovaných žáků se školou, vzdělávac í
program navazuje na vzdělávací zaměření střední školy. Prostory domova mládeže jsou
upravené, čisté a účelně zařízené pro příjemné trávení volného času žáků. Umožňují žákům
v plné míře využít potenciál podmínek domova mládeže (včetně personálních) pro rozvoj
vlastní samostatnosti nebo podporu jejich zájmů a zálib. Vychovatelky spolupracují
s ostatními pedagogy školy, zajímají se o problémy ubytovaných žáků a pomáhají je řešit.
Pozitivní a přátelské klima je přínosem také pro podporu k učení žáků.


                         Hodnocení výsledků vzdělávání
Škola sleduje průběžnou i celkovou úspěšnost žáků při vzdělávání. Jejich výsledky jsou
velmi dobré, v rámci ročníkových hodnocení jsou neprospívajících pouze jednotky procent.
Doučování funguje v hlavních předmětech (státní program), zapojeno je mnoho desítek žáků
zejména v maturitních oborech. Všichni vyučující mají stanoveny konzultační hodiny,
ve kterých jsou žákům k dispozici. Ve školním roce 2020/2021 škola nevyužila k ocenění
úspěšných žáků pochvaly třídního učitele nebo ředitelky školy, kázeňská opatření byla
ojedinělá, sníženou známkou z chování nebylo hodnoceno chování žádného žáka. Absence
žáků je spíše nízká, neomluvená absence ojedinělá. Počet žáků školy je stabilní, přestupy
nebo přijímání nových žáků jsou většinou ovlivněny přirozenou mobilitou jejich rodin.
V rámci školy také žáci občas mění studované obory vzdělání, důvodem je nejčastěji
např. neprospěch v původním oboru. Zájem uchazečů o studium je dlouhodobě vysoký,
velká část z nich je přijímána na základě jednotných přijímacích zkoušek již v prvním kole.
Výsledky maturitních zkoušek jsou v jednotlivých oborech vzdělání zpravidla velmi dobré,
to se týká rovněž nástavbového studia. Pozitivním zjištěním byla ve školním roce 2020/2021
vysoká míra prospívajících s vyznamenáním u závěrečných zkoušek v tříletém oboru
vzdělání Ošetřovatel.
Ve školním roce 2020/2021, ovlivněném již druhým rokem dopady epidemiologick ýc h
opatření souvisejících s epidemií Covid-19, byly některé plánované aktivity nebo soutěže
redukovány nebo nahrazeny např. online formou. Proběhla jen školní kola několika málo
soutěží. Ještě před omezením přítomnosti žáků ve škole se účastnili několika akcí,
např. Dobrý anděl, Srdíčkový den, Český den proti rakovině, Bílá pastelka. Tyto akce
příznivě podporují vliv na rozvoj kompetencí žáků, jsou zaměřeny na zdraví a zdravý životní
styl, pomoc druhým, ale také na pozitivní prezentaci školy. Po návratu žáků do škol
se v aktuálním školním roce škola opět zapojila do mnoha akcí (např. Den krajského


2021/2022                                   5
zdravotnictví, Pardubice Bez bariér Open, Zdravé zoubky aj.). Pro podporu fyzické zdatnosti
žáků i jejich sebepojetí ve škole probíhá projekt Stop násilí – sebeobrana pro 3. ročníky.
Čtyři žákyně se ve školním roce 2020/2021 zapojily do programu Mezinárodní cena vévody
z Edinburghu, který motivuje k osobnímu rozvoji prostřednictvím dlouhodobých aktivit.
V druhém pololetí školního roku 2020/2021 se žáci školy prostřednictvím platforem
MS Teams a ZOOM účastnili mezinárodních setkání se svými vrstevníky z různých států
světa (např. Itálie, Mexiko, Polsko aj.).
Významným partnerem je pro realizaci vzdělávání zejména Nemocnice Pardubického kraje,
a. s., na jejichž jednotlivých pracovištích absolvují žáci praktické vyučování v případě
posledního ročníku oboru vzdělání Ošetřovatel také odborný výcvik praktický. Vzájemná
spolupráce je nadstandardní, zřejmé jsou pozitivní trendy v jejím rozvoji ve prospěch žáků,
kteří se setkávají s technologiemi v reálném prostředí. Od ledna roku 2021 se také škola stala
fakultní školou Fakulty zdravotnických studií University Pardubice, což umožňuje další
možnosti vzájemné spolupráce např. i v oblasti materiálně technické. Další spolupráce
se zdravotnickými a sociálními zařízeními probíhala v uplynulém období zejména v rámci
dobrovolnických aktivit žáků, případně při absolvování krátkodobých praxí. Aktivní je škola
také v rámci spolupráce při projektových aktivitách s mateřskými nebo základními školami,
což má příznivý dopad na vzdělávání dětí i žáků v oblasti zdravého životního stylu. Škole to
navíc umožňuje vlastní sebeprezentaci a podporu zájmu mladých lidí o zdravotnické obory.
Funkční je spolupráce s organizacemi rodičů žáků i se zástupci žákovského parlamentu.


                                          Závěry
Vývoj školy
- Od minulé inspekce bylo zahájeno vzdělávání žáků v oboru vzdělání 53-41-M/03
  Praktická sestra, který nahradil čtyřletý obor vzdělání 53-41-M/01 Zdravotnický asistent.
Silné stránky
- Materiální podmínky pro vzdělávání podporující získání odborných kompetencí žáků,
- efektivní nastavení a realizace kontrolních mechanismů pro plánování a vyhodnoco vá ní
  úspěšnosti školy ve vzdělávání žáků,
- příjemná pracovní atmosféra vyučovacích hodin podporující otevřenou komunikac i
  účastníků vzdělávání,
- využívání aktivizačních metod výuky podporujících účelnost kooperativních forem
  vzdělávání a získávání zpětné vazby o naplnění vzdělávacího cíle,
- podnětná spolupráce školy se sociálními partnery ve vzdělávání umožňující zajištění
  a realizaci kvalitního odborného vzdělávání žáků,
- materiální a personální podmínky a podnětné zázemí pro realizaci vzdělávací a zájmové
  činnosti domova mládeže.
Slabé stránky a/nebo příležitosti ke zlepšení
- Nevyužívaná diferenciace výuky všeobecně vzdělávacích a teoretických odborných
  předmětů podporující nadané žáky.
Doporučení pro zlepšení činnosti školy
- Podpořit personální podmínky pro úspěšnou realizaci preventivních aktivit absolvováním
  specializačního studia školního metodika prevence,


2021/2022                                     6
- zaměřit hospitační činnost vedení školy na přínos dalšího vzdělávání pedagogickýc h
  pracovníků pro realizaci výuky,
- zařazovat v teoretické výuce prvky diferencované výuky v souladu se stanoveným cílem
  pro podporu nadaných žáků s ohledem úroveň jejich vzdělávacího pokroku.


                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů přijmout adekvátní opatření k prevenci nedostatků zjištěných
při inspekční činnosti a ve stejné lhůtě písemně informovat Českou školní inspekci,
jaká byla přijata opatření.
Zprávu zašlete na adresu Česká školní inspekce, Pardubický inspektorát, Sukova
třída 1556, 530 02 Pardubice, případně prostřednictvím datové schránky (g7zais9),
nebo na e-podatelnu csi.e@csicr.cz s připojením elektronického podpisu.


            Seznam dokladů, o které se inspekční zjištění opírají
 1. Výpis z rejstříku škol a školských zařízení ze dne 28. 3. 2022
 2. Koncepce Střední zdravotnické školy v Pardubicích, období 2018 – 2024
 3. Koncepční záměry školy pro období 2021 - 2023
 4. Školní řád platný od 1. 9. 2020
 5. Vnitřní řád domova mládeže platný od 1. 9. 2020 včetně aktualizace účinné
    od 1. 4. 2021
 6. Školní vzdělávací programy střední školy a domova mládeže platné ve školním
    roce 2021/2022
 7. Plán dalšího vzdělávání pedagogických pracovníků pro školní rok 2021/2022
 8. Zápisy z jednání pedagogické rady za školní roky 2020/2021 a 2021/2022
 9. Dokumentace k obsahu, rozsahu a podmínek praktického vyučování pro školní
    rok 2021/2022 (výběr)
10. Rozvrhy hodin učitelů a tříd ve školním roce 2021/2022
11. Školní matrika a dokumentace žáků pro školní roky 2020/2021 a 2021/2022 (výběr)
12. Třídní knihy a přehledy výchovně vzdělávacích činností pro školní roky 2020/2021
    a 2021/2022 (výběr)
13. Dokumentace praktického vyučování pro školní rok 2021/2022 (výběr)
14. Dokumentace k činnosti domova mládeže pro školní rok 2021/2022 (výběr)
15. Personální dokumentace k odborné kvalifikaci pedagogických pracovníků (výběr)
16. Doklady z oblasti bezpečnosti práce a ochrany zdraví (výběr)
17. Dokumentace výchovného poradenství a preventivních programů pro školní
    rok 2021/2022
18. Dokumentace k ukončování vzdělávání žáků ve školním roce 2020/2021
19. Výroční zpráva o činnosti školy za školní rok 2020/2021




2021/2022                                 7
                                         Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu Česká školní inspekce, Pardubický
inspektorát, Sukova třída 1556, 530 02 Pardubice, případně prostřednictvím datové
schránky (g7zais9), nebo na e-podatelnu csi.e@csicr.cz s připojením elektronického
podpisu, a to k rukám ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Mgr. Martin Valášek, školní inspektor,
                                                         Mgr. Martin Valášek v. r.
vedoucí inspekčního týmu

Bc. Lenka Kalinová, kontrolní pracovnice                  Bc. Lenka Kalinová v. r.


Mgr. Hana Řebíčková, školní inspektorka                  Mgr. Hana Řebíčková v. r.


Bc. Alan Mejstřík, odborník na zdravotnictví               Bc. Alan Mejstřík v. r.


V Pardubicích dne 29. 4. 2022


Datum a podpis ředitelky školy potvrzující projednání a převzetí inspekční zprávy


Mgr. Monika Máslová, ředitelka školy                     Mgr. Monika Máslová v. r.


V Pardubicích dne 10. 5. 2022




2021/2022                                      8
