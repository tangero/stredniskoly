CSI0X00DK75U




                              Česká školní inspekce
                               Ústecký inspektorát
                   W. Churchilla 6/1348, 400 01 Ústí nad Labem
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIU-623/25 U
                                       Sp. zn. ČŠIU-S-83/25-U


Název                               Vyšší odborná škola a Střední průmyslová škola
                                    strojní, stavební a dopravní, Děčín, příspěvková
                                    organizace
Sídlo                               Čsl. armády 681/10, Děčín I-Děčín, 405 02 Děčín
E-mail                              reditel@prumkadc.cz
IČO                                 47 274 689
Identifikátor                       600 020 355
Právní forma                        příspěvková organizace
Zastupující                         Ing. Michal Moc
Zřizovatel                          Ústecký kraj
Místa inspekční činnosti            Čsl. armády 1164/8, Děčín
                                    Čsl. armády 384/1, Děčín
                                    Čsl. armády 681/10, Děčín
                                    Slovanská 1000/55, Děčín
Inspekční činnost na místě          31. 3. 2025 − 3. 4. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání poskytovaného střední
školou, vyšší odbornou školou a domovem mládeže podle příslušných školních vzdělávac íc h
programů a akreditovaných vzdělávacích programů.
Zjišťování a hodnocení naplnění akreditovaných vzdělávacích programů pro vyšší odborné
vzdělávání a školních vzdělávacích programů pro střední a zájmové vzdělávání a jejich
souladu s právními předpisy a rámcovými vzdělávacími programy.


                                   Charakteristika
Vyšší odborná škola a Střední průmyslová škola strojní, stavební a dopravní, Děčín,
příspěvková organizace (dále „škola“) vykonává činnost střední školy, vyšší odborné školy
(dále „VOŠ“), domova mládeže a školní jídelny.
Střední škola vzdělává žáky v denní formě vzdělávání v oborech vzdělání zakončených
maturitní zkouškou: 23-41-M/01 Strojírenství, 26-41-M/01 Elektrotechnika, 36-47-M/01
Stavebnictví, 37-41-M/01 Provoz a ekonomika dopravy. Vyšší odborná škola vzdělává
studenty podle akreditovaných vzdělávacích programů v oborech: 36-41-N/03 Inženýrské
stavitelství, 36-41-N/06 Ochrana památek a krajiny. V posledních letech mírně klesá zájem
o strojírenské obory a o studium na vyšší odborné škole, narůstá zájem o stavební obor.
K 30. 9. 2024 vykázala střední škola v denní formě vzdělávání 541 žáků ve 26 třídách, z toho
k datu inspekční činnosti 39 žáků se speciálními vzdělávacími potřebami. Ve vyšší odborné
škole se vzdělávalo 15 studentů v kombinované formě vzdělávání. V domově mládeže bylo
ubytováno celkem 77 ubytovaných.
Další informace o škole jsou dostupné na adrese www.prumkadc.cz.


                         Hodnocení podmínek vzdělávání
Ředitel školy byl jmenován do funkce k 1. 4. 2024. Pozitivní změny hlavních oblastí
koncepčního plánování zaměřené především na zkvalitňování výchovně vzdělávac ího
procesu, větší využívání informačních a komunikačních technologií pro interakci s žáky
a studenty, využívání umělé inteligence ve výuce, stabilizaci pedagogického sboru
a podporu odborného růstu učitelů se zatím v činnosti školy nestačily projevit. Došlo
k částečné obměně pedagogického sboru, ve škole působí několik odborníků z praxe, kteří
jsou motivováni k dalšímu studiu. Další vzdělávání pedagogických pracovníků bylo
v uplynulém období zaměřeno zejména na rozšíření a zvyšování digitálních kompetencí
vyučujících. Vzhledem ke zjištěním vyplývajícím z inspekčních hospitací by bylo vhodné
další vzdělávání zaměřit na nedostatky identifikované v průběhu výuky.
Organizační, řídicí a kontrolní kompetence jsou i vzhledem k velikosti školy na dvou
vzdálených pracovištích účelně rozděleny mezi členy širšího vedení školy (statutární
zástupce ředitele školy, dva zástupci pro střední školu v samostatných budovách
a zástupkyně pro VOŠ). Kontrolní a hodnoticí mechanismy jsou převážně účinné.
Příležitostí pro zlepšení je metodická podpora pedagogů v oblasti využívání diferenc iace
a individualizace výuky, formativního hodnocení, zpětné vazby a podpory žáků při práci
s informačními zdroji.
V průběhu inspekční činnosti se v souvislosti se změnou vedení projevily komplikova né
interpersonální vztahy mezi některými pedagogickými pracovníky a vedením školy. Někteří
pedagogové uváděli, že nemohou bez obav rozporovat kroky kolegů, pokud s nimi
nesouhlasí, a že neshody vzniklé mezi učiteli a mezi učiteli a vedením školy nejsou řešeny
a nevedou ke zkvalitnění jejich vzájemné spolupráce.




                                            2/8
Škola věnuje značnou pozornost rozvíjení partnerských vztahů se zaměstnavateli, jejichž síť
na základě uzavřených memorand o spolupráci je rozsáhlá, čímž napomáhá úspěšné realizac i
části praktického vyučování a podporuje rozvoj odborných kompetencí žáků i studentů VOŠ
v souladu s požadavky trhu práce. Škola je součástí odborných rad, svazů a asociací.
Významná je pro školu spolupráce s Hospodářskou komorou a s univerzitami působícími
v regionu, Národním památkovým ústavem, Národním parkem České Švýcarsko nebo
Státním archivem. Absolventské práce studentů VOŠ oponují odborníci z praxe. Svými
finančními příspěvky žáky a studenty podporuje a motivuje spolek Přátelé VOŠ a SPŠ Děčín
z. s. Efektivní je také zapojení školy do četné projektové činnosti. K zatraktivnění výchovně
vzdělávacího procesu přispívá mimoškolní činnost, která je otevřena pro žáky školy i pro
širší veřejnost, cílí tak i na budoucí zájemce o vzdělávání (dílny pro veřejnost, modelářský
kroužek aj.).
Škole se daří pravidelně obnovovat materiální vybavení pro všechny vzdělávací oblasti
a reflektovat tak moderní trendy ve vzdělávání. Školu se postupně daří renovovat
a modernizovat, rozsáhlou rekonstrukcí prochází školní budova v ulici Slovanská. Z důvodu
realizace stavebních prací při rekonstrukci části budovy pro výuku žáků oboru Strojírenství
má škola v současné době omezené možnosti při využívání dílen pro předmět praxe. Škola
v tomto školním roce disponuje zámečnickou a truhlářskou dílnou, jejíž současné vybavení
neumožňuje efektivní výuku v plném rozsahu, a proto zajistila odbornou výuku
strojírenského oboru smluvně na jiné střední odborné škole. Výuka studentů VOŠ je
podpořena vhodným materiálním zázemím, které zahrnuje moderní výpočetní techniku,
softwarové vybavení a e-learningový systém Moodle.
Školní poradenské pracoviště se s nástupem ředitele školy částečně obměnilo. S ohledem na
dvě školní budovy v různých částech města byl koordinací jeho činnosti pověřen nově
jmenovaný zástupce ředitele. Všechny členky poradenského pracoviště aktivně spolupracují
a předávají si potřebné informace.


                          Hodnocení průběhu vzdělávání
Společným znakem hospitované teoretické výuky byla vstřícná a přátelská atmosféra
podpořena respektujícím přístupem učitelů k žákům. Žáci s pedagogy ochotně
spolupracovali. Zhlédnuté hodiny byly obsahově dobře připravené. V úvodu hodin
pedagogové seznamovali žáky s tématem a strukturou hodiny, ale jen malá část učitelů
pracovala s cílem výuky. Vzdělávací strategie a postupy odpovídaly charakteru probíraného
učiva, avšak chybějící diferenciace vzdělávacího obsahu neumožňovala naplno využít
individuální vzdělávací potenciál žáků. Žáci plnili obsahem, typem, rozsahem i náročností
shodné úkoly. Část sledovaných hodin byla výrazně výkladová, pedagogové v nich
předkládali žákům ucelené informace, často chyběla vhodná aktivizace žáků, méně byly
rozvíjeny jejich kooperativní dovednosti. Aktivizace žáků byla účinnější v případech, kdy
vyučující cíleně propojovali teoretické poznatky s praktickými zkušenostmi žáků.
Nedostatečný prostor byl v závěru většiny hodin věnován shrnutí učiva a efektivní zpětné
vazbě o naplnění vzdělávacích cílů. Minimálně byli žáci vedeni k hodnoticím dovednostem.
Didaktická technika byla využita pedagogy především k prezentování učiva, příp. k posílení
názornosti výuky jinými formami (výuková videa, prezentace tématu). Spíše ojediněle byl
vytvořen prostor pro posilování kompetencí žáků využívat digitální technologie, účelně
pracovat s informačními zdroji a rozvíjet kritické myšlení.
Sledovaná praktická výuka byla vedena odborně správně, příjemná pracovní atmosféra
vhodně podporovala proces učení. Učitelé vytvářeli podmínky pro aktivní zapojování žáků,


                                            3/8
které vhodně motivovali. Na základě získaných teoretických poznatků byly účelně rozvíjeny
praktické dovednosti jednotlivců. Částečně limitující pro efektivní organizaci práce žáků
bylo vybavení školních dílen, které procházejí rekonstrukcí. Žáci byli vedeni
k samostatnosti, se zájmem plnili zadávané úkoly, vzájemně si pomáhali, radili si a mezi
sebou konzultovali další pracovní postupy. Učitele jim poskytovali průběžnou zpětnou
vazbu, s reflexí vzdělávacího cíle v závěru výuky a prvky formativního hodnocení však
nepracovali.
V hospitovaných modulech VOŠ panovala příjemná atmosféra založená na partnerském
přístupu vyučujících ke studentům. Z průběhu výuky byl zřejmý důraz na praxi absolventů
oboru, jejich praktické zkušenosti byly hojně využívány. Do kvality vzdělávání se pozitivně
promítala profesionální erudice pedagogů. Ve sledovaných hodinách vhodným způsobem
stanovili cíl, podstatné informace v závěru shrnovali. Aplikované vzdělávací postupy
odpovídaly terciárnímu vzdělávání i charakteru vyučovaných modulů. Pedagogové vhodně
volili formu interaktivních přednášek s prezentací výukových materiálů, které mají studenti
k dispozici ve školním informačním a komunikačním systému. Ve výuce odborných
předmětů učitelé často podporovali vyvozování a logické uvažování studentů směřujíc í
k praktickému užití získaných znalostí a dovedností, zaznamenáno bylo zapojování studentů
do diskuse či motivace k vyjádření jejich názoru.
Program domova mládeže zahrnuje relaxační a zájmové aktivity, které podporují rozvoj
osobnosti a praktických dovedností. Denní harmonogram je flexibilní, reaguje na potřeby
a zájmy ubytovaných, kterým jsou k dispozici pestré zájmové útvary a volnočasové činnosti.
Pro aktivity jsou využívány prostory domova mládeže i školy.


                         Hodnocení výsledků vzdělávání
Výsledky vzdělávání škola eviduje ve školním informačním systému, zákonné zástupce
pravidelně informuje na třídních schůzkách. K ověřování dosahovaných výsledků
vzdělávání podle školních vzdělávacích programů využívá škola standardní evaluační
nástroje. Čtvrtletní písemné práce zadávají pedagogové žákům především v českém jazyce
a matematice, v ostatních předmětech zadávají písemné práce většího rozsahu po odučení
většího tematického celku. Výsledky vyhodnocují jednotliví učitelé, ve výuce se následně
zaměřují na procvičování jevů, ve kterých žáci nejčastěji chybovali. Žáky ohrožené školním
neúspěchem identifikují jednotliví učitelé na základě zhoršeného průběžného hodnocení. Na
pedagogické radě následně diskutují důvody selhávání a opatření pro zlepšení. Žákům je
nabízeno skupinové doučování a individuální konzultace. Efektivita této podpory je
individuální, pozitivní dopad na výsledky má především u žáků, kteří mají o studium zájem.
K přípravě žáků na společnou část maturitní zkoušky zařazují učitelé v rámci výuky úlohy
z didaktických testů společné části, v anglickém jazyce nabízejí žákům nepovinný seminář.
K úspěšnosti v profilové části maturitní zkoušky z odborných předmětů přispívají ročníkové
práce a zadávání komplexních úloh v rámci výuky ve 4. ročníku. K podpoře slouží také
studijní materiály, které učitelé žákům sdílí v rámci školního online prostředí. Míru
efektivity uskutečněné podpory dokládá hrubá neúspěšnost školy (podíl žáků zkoušku
nekonajících nebo u zkoušky neúspěšných z přihlášených žáků) u maturitní zkoušky ve
srovnání s ČR v dané skupině oborů. Ve zkušebním období roku 2023 u maturitní zkoušky
celkem nejlépe uspěli žáci oboru Strojírenství, jejichž hrubá neúspěšnost byla 7,7 %,
v ostatních oborech byla hrubá neúspěšnost školy vyšší (Elektrotechnika: škola 15 %, ČR
9,4 %, Stavebnictví: škola 22,2 %, ČR 9,4 %, Provoz a ekonomika dopravy: škola 16,3 %,
ČR 12,2 %). Ve zkušebním období roku 2024 byli opět nejúspěšnější žáci oboru vzdělání


                                           4/8
Strojírenství, přičemž uspěli všichni žáci. V ostatních oborech byla hrubá neúspěšnost školy
vyšší (Elektrotechnika: škola 11,5 %, ČR 7,7 %, Stavebnictví: škola 16,7 %, ČR 7,7 %,
Provoz a ekonomika dopravy: škola 32,4 %, ČR 13,1 %). Pozitivem je, že ve zkušebním
období roku 2024 uspěli ve společné části maturitní zkoušky všichni žáci oborů vzdělání
Strojírenství, Elektrotechnika a Stavebnictví, kteří zkoušku konali. Uvedená čísla však
ukazují, že účinnost podpory je především v oboru Provoz a ekonomika dopravy nízká, a to
jak ve společné části maturitní zkoušky, tak v profilové části.
Žáci školy jsou motivováni k účasti v předmětových, sportovních, odborných a dalších
olympiádách a soutěžích, kde mohou projevit svůj talent a dovednosti. Významných úspěchů
na republikové i mezinárodní úrovni dosahují především v odborných soutěžích, někdy také
ve sportovních soutěžích.
Pro smysluplné trávení volného času škola a domov mládeže nabízí žákům zájmové útvary
(např. kreativní výtvarný, modelářský, technický (práce s 3D tiskárnou), dramatický,
plavání), žáci mohou ke sportovním činnostem využívat školní tělocvičnu. Také aktivity nad
rámec běžné výuky jsou četné, např. sportovní, lyžařské a branné kurzy, třídní výlety,
exkurze apod. Domov mládeže spolupracuje se sportovními kluby ve městě a žáci dochází
na florbal, lukostřelbu aj. Vyšší odborná škola již několik let pravidelně organizuje odborný
seminář železničního stavitelství, na kterém se setkávají zástupci firem a odborníci daného
oboru z celé České republiky a kterého se účastní také studenti i žáci školy a jsou tak
obohacováni o novinky oborů a o aktuální témata.
Průběžné výsledky vzdělávání studentů vyšší odborné školy jsou na očekávané úrovni.
Předložené absolventské práce měly velmi dobrou úroveň, často byly propojeny s aktuální
praxí studentů. Pozitivním zjištěním je to, že předčasná ukončení ze strany studentů byla
zaznamenána především v prvním semestru studia, v následujících ročnících jsou jejich
počty zpravidla stabilní. Studenti přistupují k výuce zodpovědně a velmi dobře se jim daří
naplňovat požadované výstupy z akreditovaných vzdělávacích programů, jejich výsledky
u absolutorií jsou bez ohledu na formu studia velmi dobré. Studenti si mohou rozšířit své
odborné kompetence složením certifikační zkoušky z rozpočtování „SW KROS4“.
Výchovné poradkyně informují pedagogy o žácích se speciálními vzdělávacími potřebami
a zároveň jim poskytují metodickou podporu. Žákům ohroženým školním neúspěchem
poskytují poradenskou pomoc, jsou nápomocny při řešení jejich osobních problémů.
Výchovné poradkyně společně s pedagogy vyhodnocují efektivitu poskytované podpory
a v případě potřeby aktivně spolupracují se školskými poradenskými zařízeními. Vhodně
nastavené kariérové poradenství žákům pomáhá při výběru jejich dalšího studia nebo při
uplatnění na trhu práce. Pravidelně jsou pořádány besedy pro maturanty se zástupci
vysokých škol, besedy s absolventy, kteří předávají zájemcům praktické zkušenosti
z různých vysokých škol, a také přednášky, které účelně napomáhají přípravě žáků na
přijímací zkoušky na vysoké školy. Kariérová poradkyně spolupracuje s úřadem práce,
s vysokými školami i s mnohými profesními organizacemi (organizuje spolu se
zaměstnavateli tzv. „Tři kariérové dny“ pro bližší seznámení s konkrétním zaměstná ním)
v rámci dalšího uplatnění absolventů školy.
Škola organizuje pravidelné adaptační programy pro žáky prvního ročníku zaměřené na
vztahy v třídních kolektivech. Dalšími preventivními aktivitami jsou četné školní projekty,
tematicky zaměřené besedy či exkurze. Systém primární prevence je nastavený, není však
dostatečně účinný. Přestože má škola zpracované krizové plány pro řešení mimořád nýc h
situací, v případě potřeby podle nich nepostupuje. Adekvátně neřeší případné konflikty mezi
žáky, a tím účinně nepředchází rizikovému chování.



                                            5/8
                                         Závěry
Vývoj školy
– V dubnu 2024 došlo ke změně na pozici ředitele školy.
– Probíhá průběžná modernizace materiálně-technických podmínek pro vzdělávání.
– V posledních letech klesá zájem o studium vyšší odborné školy a o obor vzdělání
  Strojírenství, naopak mírně vzrůstá zájem o obor Stavebnictví.
– Pokračuje aktivní a smysluplná spolupráce se sociálními partnery a prezentace školy na
  veřejnosti.
– Přetrvává absence diferenciace a individualizace výuky.
Silné stránky
– Na velmi dobré úrovni je spolupráce školy se sociálními partnery, která zejména v oblasti
  odborného vzdělávání efektivně přispívá k naplňování odborných kompetencí žáků
  i studentů. (1.5)
– Zapojování žáků do četných školních i mimoškolních akcí účelně posiluje všestranný
  rozvoj osobnosti žáků a přispívá k rozvoji jejich talentu. (6.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Metodická podpora poskytovaná pedagogům není dostatečně účinná pro zkvalitňo vá ní
  vzdělávacího procesu. (2.3)
– Při výuce nejsou komplexně uplatňovány vzdělávací strategie, které by podporovaly větší
  aktivizaci žáků, rozvíjely jejich kooperativní a hodnoticí dovednosti. Pedagogové
  nevedou žáky k využívání různých informačních zdrojů a dostatečně nepodporují rozvoj
  jejich kritického myšlení. (4.2)
– Neefektivní reflexe vzdělávacích cílů v závěru výuky neposkytuje účinnou zpětnou vazbu
  pedagogům a žákům o účinnosti vzdělávacího procesu. Chybějící diferenciace ve výuce
  neumožňuje rozvíjet vzdělávací potenciál každého žáka. (4.3)
– Škola dosahuje podprůměrných výsledků při ukončování vzdělávání maturitní zkouškou,
  a to především v oboru Provoz a ekonomika dopravy. (5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Na základě výsledků pravidelné hospitační činnosti poskytovat pedagogům účinnou
  zpětnou vazbu o kvalitě jejich práce a následně přijímat vhodná opatření ke zlepšení.
– Plánovat další vzdělávání pedagogických pracovníků v návaznosti na zjištění získaná při
  hospitační činnosti.
– Pravidelně zařazovat aktivizující strategie, formativní hodnocení a podporovat kooperaci
  žáků.
– Vést žáky k využívání různých informačních zdrojů a dostatečně podporovat rozvoj jejich
  kritického myšlení.



                                            6/8
– Diferencovat výuku v souladu s předpoklady jednotlivých žáků.
– Efektivní analýzou a realizací vhodných        opatření zlepšovat výsledky školy při
  ukončování vzdělávání maturitní zkouškou.
– Systematicky využívat nástroje ke sledování a vyhodnocování školního klimatu s cílem
  podpořit jeho zlepšování.
– Důsledně dodržovat nastavené postupy při řešení krizových situací.             Plánované
  preventivní aktivity směřovat na aktuální potřeby školy i jednotlivých žáků.


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 10 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
1. Úplné znění zřizovací listiny příspěvkové organizace Ústeckého kraje č. j.: 137/2001 (ze
    dne 2. 1. 2025) včetně příloh
2. Jmenování ředitele školy s účinností od 1. 4. 2024
3. Výpisy z rejstříku škol a školských zařízení MŠMT (ze dne 31. 3. 2025)
4. Školní řád s účinností od 11. 11. 2022 včetně příloh
5. Vnitřní řád domova mládeže s účinností od 1. 9. 2024
6. Třídní knihy střední školy a vyšší odborné školy, školní rok 2024/2025 (vzorek)
7. Deníky výchovných skupin, školní rok 2024/2025 (vzorek)
8. Koncepce rozvoje školy, ze dne 27. 12. 2023
9. Plán kontrolní a hospitační činnosti včetně hospitačních záznamů školní roky 2023/2024
    a 2024/2025 (vzorek)
10. Zápisy z pedagogických rad a metodických sdružení, školní roky 2023/2024
    a 2024/2025 (vzorek)
11. Školní vzdělávací programy vyučovaných oborů vzdělání platné ve školním roce
    2024/2025
12. Akreditované vzdělávací programy platné ve školním roce 2024/2025
13. Školní vzdělávací program domova mládeže s platností od 1. 9. 2023
14. Personální dokumentace pedagogických pracovníků včetně osvědčení z dalšího
    vzdělávání vedená k termínu inspekční činnosti (vzorek)
15. Školní matrika, školní roky 2023/2024, 2024/2025 do termínu inspekční činnosti
    (vzorek)
16. Dokumentace výchovného poradenství a prevence rizikového chování žáků a studentů
17. Dokumentace k ukončování vzdělávání maturitní zkouškou a absolutoriem, zkušební
    období 2023-2025


                                           7/8
18. Výroční zpráva, školní rok 2023/2024
19. Inspekční zpráva České školní inspekce č. j.: ČŠIU-240/17-U (ze dne 31. 3. 2017)
20. Webové stránky školy: www.prumkadc.cz


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 PhDr. Alena Pilousová, školní inspektorka, vedoucí inspekčního týmu
 Mgr. Ilona Hronová, školní inspektorka
 Ing. Anna Kejřová, školní inspektorka
 PhDr. Hana Šťastná, školní inspektorka
 Bc. Jana Sejvalová, kontrolní pracovnice
 Ing. Jiří Bajan, odborník v oblasti strojírenských oborů
15. 5. 2025




                                           8/8
