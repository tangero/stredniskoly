                               Česká školní inspekce
                               Jihočeský inspektorát
                        Dukelská 23, 370 01 České Budějovice
____________________________________________________________________________________________________________




                         IN S P E K Č N Í ZP R ÁVA
                                           Čj. ČŠIC-5/24-C
                                      Sp. zn. ČŠIC-S-227/23-C


Název                               Střední škola a Základní škola, Vimperk, Nerudova
                                    267
Sídlo                               Nerudova 267, 385 01 Vimperk
E-mail                              info@stredni-skola.eu
IČO                                 00 477 419
Identifikátor                       600 008 681
Právní forma                        příspěvková organizace
Zastupující                         Ing. Petr Žuravský
Zřizovatel                          Jihočeský kraj
Místo inspekční činnosti            Kasárenská 1133, Prachatice
                                    Kasárenská 1134, Prachatice
                                    Nerudova 267, Vimperk


Inspekční činnost na místě          8. 1. 2024 − 11. 1. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání podle přísluš nýc h
školních vzdělávacích programů podle § 174 odst. 2 písm. b) a c) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů, zejména se zaměřením na neúspěšnost ve společné části
maturitní zkoušky.
                                   Charakteristika
Střední škola a Základní škola, Vimperk, Nerudova 267 (dále „škola“) vykonává v souladu
se zápisem v rejstříku škol a školských zařízení činnost střední školy, domova mládeže,
základní školy, školní družiny, školní jídelny a školní jídelny-výdejny. V rejstříku škol
a školských zařízení je zapsáno celkem 21 platných oborů středního vzdělání, ve školním
roce 2023/2024 je vyučováno 10 oborů, z toho dva obory vzdělání s maturitní zkouškou
(dále „maturitní obory“).
K datu inspekční činnosti škola realizuje na pracovišti školy ve Vimperku („dále pracoviště
Vimperk“) střední vzdělání s maturitní zkouškou v denní formě ve čtyřletém maturitním
oboru 26-41-L/01 Mechanik elektrotechnik pouze v jedné třídě prvního ročníku (třída 1. M)
s počtem 11 žáků. Na pracovišti školy v Prachaticích (dále „pracoviště Prachatice“)
poskytuje střední vzdělání s maturitní zkouškou formou ve dvouletém nástavbovém oboru
64-41-L/51 Podnikání v denní formě (22 žáků v prvním a druhém ročníku ve třídách
s označením 1. N a 2. N). K 30. 9. 2023 vykázala škola ve středním vzdělávání celkem 289
žáků, naplněnost školy činila 48 %.


                         Hodnocení podmínek vzdělávání

Ředitel školy byl do své funkce jmenován na základě konkurzu v roce 2018. Pod současným
vedením došlo k významnému rozvoji školy v oblasti partnerské spolupráce s firma mi
a zahraničními školami, ke zlepšení materiálních podmínek a ke zvýšení celkového počtu
žáků v oborech vzdělání s výučním listem. Ředitel školy zpracoval v roce 2022 analýzu
a plán rozvoje školy na období minimálně tří let. Skutečnost, že ředitel školy do těchto
podkladů nezahrnul návrhy opatření ke zlepšení výsledků vzdělávání v oborech s maturitní
zkouškou, svědčí o tom, že tuto oblast neidentifikuje jako prioritu školy, ačkoliv se dosud
realizovaná opatření, některá z nich i opakovaně, ukazují jako neúčinná. Z další předložené
dokumentace je patrné, že důkladná analýza, přijímání opatření a jejich vyhodnoco vá ní
probíhá důsledně na pracovišti Prachatice, avšak dopad na zlepšení výsledků vzdělávání je
stále malý. Na pracovišti Vimperk jsou tyto postupy nadále málo systematické mimo jiné
také proto, že maturitní zkoušky se konaly v roce 2023 až po třech letech z důvodu
nenaplnění příslušných oborů vzdělání. K maturitní zkoušce ve zkušebním roce 2023 bylo
na pracovišti Vimperk přihlášeno celkem 10 žáků ze dvou čtyřletých oborů vzdělání.

Na pracovišti Vimperk nastoupila ve školním roce 2022/2023 nová zástupkyně ředitele
školy, která má velmi krátkou pedagogickou praxi v jiné součásti školy a do jejíž pravomocí
spadá správa databáze Bakaláři. V řízení školy byly zjištěny nedostatky, které ukazují na
nízkou zpětnovazební účinnost kontrolních mechanismů. V dubnu 2023 došlo
k hackerskému útoku na databázi Bakaláři, kterou šetřila i Policie ČR. Data se podařilo
obnovit jen částečně. K termínu inspekční činnosti nebyly na pracovišti Vimperk doplněny
zápisy v třídních knihách všech tříd za období říjen 2022 až duben 2023, důsledkem je
neprokazatelnost naplňování školních vzdělávacích programů a údajů o absenci žáků, kterou
nebylo možné posoudit v souvislosti s jejich výsledky vzdělávání. Ředitel školy přijal
v souvislosti s tímto incidentem opatření k zálohování dat v dubnu 2023, nedostatek ve
vedení třídních knih však k datu inspekční činnosti ve škole neodstranil.




                                           2/9
Personální zajištění výuky předmětů společné části maturitní zkoušky (český jazyk
a literatura, matematika, německý jazyk) je vcelku stabilní. Změna nastala u vyučujíc íc h
anglického jazyka. Výuka anglického jazyka je na dobu určitou zabezpečena dvěma
vyučujícími s dobrými jazykovými znalostmi, ale zatím bez absolvování příslušného studia
k získání odborné kvalifikace. V rámci kontrolní činnosti předložil ředitel i obě zástupkyně
ředitele dostatečný počet záznamů z hospitací v předmětech společné části maturitní
zkoušky. Ve škole jsou vhodně realizovány také vzájemné hospitace vyučujících a funkční
je přidělování uvádějících učitelů začínajícím nebo novým pedagogům. Nedostatky zjištěné
ČŠI ve výuce ukazují, že škola dosud na základě zjištění z hospitační činnosti nepřistoup ila
k žádoucí aktualizaci vzdělávacích strategií, které by vedly k posílení motivace žáků a jejich
odpovědnosti za vlastní vzdělávání.
Další vzdělávání pedagogických pracovníků (dále „DVPP“) je plánované vždy pro školní
rok, převažují semináře pro odborné vzdělávání a studium k doplňování kvalifikač níc h
předpokladů. V uzavřeném školním roce 2022/2023 a ani v aktuálním školním roce však
plán DVPP neobsahuje cíleně zaměřená školení pro předměty společné části maturitní
zkoušky nebo ke zlepšení výsledků žáků.
Ředitel školy přijal od minulé inspekční činnosti některá opatření ke zlepšení úspěšnosti
v oborech s maturitní zkouškou. Jedním z nich je skutečnost, že nejsou nabízeny ani
otevírány třídy nástavbových oborů vzdělávání Vlasová kosmetika v denní formě
a Podnikání v dálkové formě vzdělávání. Nadále je každoročně otevírána jedna třída
nástavbového oboru Podnikání v denní formě (dále „také nástavbový obor“) s tím, že
přetrvává stav, kdy velký podíl žáků studium ukončuje předčasně, např. ve školním roce
2022/2023 zahájilo studium 18 žáků a k termínu inspekce ve školním roce 2023/2024 se ve
třídě 2.N vzdělávalo jen 9 žáků. Obdobně ve dvou čtyřletých oborech vzdělání s maturitní
zkouškou skládalo ve zkušebním roce 2023 maturitní zkoušku celkem 10 žáků, přičemž třída
MEMI4 byla dvouoborová a studium zahájilo 12 žáků, prvním ročníkem prošlo celkem 14
žáků. V letech 2020 až 2022 se nepodařilo studium v těchto čtyřletých oborech zahájit pro
malý zájem uchazečů. Teprve ve školním roce 2023/2024 se podařilo otevřít jednooborovou
třídu oboru vzdělání Mechanik-elektrotechnik s počtem žáků 11. Poskytování vzdělává ní
s těmito počty žáků je ekonomicky náročné a v souvislosti s vysokou mírou neúspěšnosti
dlouhodobě neudržitelné z důvodu neefektivnosti.
Efektivním opatřením ředitele školy bylo zpřísnění kritérií přijímacího řízení. Přijímac í
řízení do maturitních oborů školy probíhá v prvním kole s využitím jednotné přijímac í
zkoušky. Nízký počet přihlášených uchazečů a záměr školy přijmout předpokládaný počet
žáků ke vzdělávání v realizovaných oborech vzdělání vede k vyhlašování dalších kol
přijímacího řízení. Dílčí pozitivní změnou od předešlé inspekční činnosti je v dalších kolech
u čtyřletých oborů školní přijímací zkouška z matematiky a fyziky a stanovení minimá lní
hranice úspěšnosti, jíž by měl uchazeč dosáhnout, aby mohl být přijat. Při přijímání ke
vzdělávání do nástavbového oboru však žádná opatření přijata nebyla, jsou tak nadále
přijímáni až na výjimky všichni přihlášení uchazeči.
Materiální podmínky umožňují realizovat výše uvedené obory vzdělání s maturitní
zkouškou. V průběhu inspekce bylo ověřeno, že ve výuce jsou využívány jazykové příručky
a slovníky a učebny jsou vybaveny odpovídajícími digitálními technologiemi s přístupem na
internet a do sítě školy. Výuka českého jazyka a literatury je podpořena soubory knih
a učebnic v žákovské knihovně na pracovišti Prachatice; na pracovišti Vimperk jsou knihy
také k dispozici k zapůjčení.




                                             3/9
                          Hodnocení průběhu vzdělávání
V souladu s předmětem inspekční činnosti byla sledována výuka pouze v předmětech
společné části maturitní zkoušky, tj. v českém jazyce a literatuře, anglickém jazyce,
německém jazyce a v matematice.
V hospitovaných hodinách českého jazyka a literatury vedli výuku zkušení vyučující. Bylo
patrné, že promýšlejí vzdělávací cíle podle platného kurikula, méně však již po stránce
metodické, resp. také ve vztahu k individuálním potřebám žáků. I přes nízký počet žáků ve
třídě dominovala frontální výuka a řízený rozhovor, chyběly např. aktivity vedoucí
k interakci mezi žáky. Výklad vyučujících byl zpravidla podpořen připravenými
prezentacemi a dalšími materiály sdílenými v MS Teams, ale účelné využití digitálníc h
technologií žáky nebo interpretace informací z různých zdrojů nenastaly. Pedagogové dbají
na systematické vedení žákovských zápisků (sešitů), které jsou pak základním zdrojem pro
opakování a upevňování učiva. V malé míře bylo zaznamenáno využití mezipředměto výc h
vztahů nebo vhodných příkladů ze zkušeností žáků. Zcela chyběl prostor pro analýzu
poznatků, diskusi mezi žáky nebo vyjádření postojů. Žákům jsou dále poskytovány pracovní
listy s úlohami, které žáci řeší samostatně. V takto strukturovaných hodinách probíhá
průběžné hodnocení, jež je motivačním faktorem pro aktivizaci žáků. Zpětná vazba
o učebním pokroku však není úplně efektivní také proto, že není v závěru hodin jasně
formulována směrem k individuálním potřebám žáků ani k naplnění vzdělávacího cíle
hodiny.
Výuka anglického jazyka byla vedena komunikativním způsobem a důsledně v cílovém
jazyce. Odpovídající prostor je věnován nácviku všech řečových dovedností s důrazem na
mluvení a poslech s porozuměním. Žáci měli dostatečný prostor pro souvislé individuá lní
promluvy k probíraným tématům. Interakce mezi žáky však zaznamenána nebyla, ačkoli by
touto formou došlo k většímu prohloubení znalostí i dovedností. Sledovaná výuka
německého jazyka nevedla k očekávané aktivizaci žáků. Úsilí pedagoga tak mělo malý
dopad na vlastní učení žáků. Mimo jiné jsou příčinou nízké efektivity výuky německého
jazyka didaktický koncept a texty používané učebnice, které jsou již málo aktuální.
Ve výuce matematiky vyučující srozumitelně formulovali vzdělávací cíl, v závěru
vyučovací hodiny však nezhodnotili, zda bylo stanoveného cíle dosaženo. V hospitovanýc h
hodinách pedagogové preferovali tradiční frontální formu výuky zpravidla kombinova no u
pouze se samostatnou prací žáků. Výuka byla zaměřena na procvičování a upevňová ní
znalostí žáků. Učivo bylo procvičováno u tabule a žáci si současně zapisovali do sešitu.
Do výuky se zapojovalo minimum žáků, kteří spolupracovali při řešení příkladu. Značná
část spoléhala na vypracování úloh učitelem či spolužáky. Požadavky kladené na žáky
odpovídaly školnímu vzdělávacímu programu, ale jejich znalosti byly na rozdílné úrovni.
V případě zjištění nedostatečných znalostí potřebných k řešení příkladu poskytovali
vyučující jednotlivým žákům individuální pomoc. Bylo zřejmé, že i žáci maturitních oborů
mají zásadní nedostatky v učivu z předchozího vzdělávání. Klima v průběhu sledované
výuky bylo převážně pozitivní, výuka probíhala v prostředí vzájemné vstřícnosti. Vedení
žáků k sebereflexi nebylo zaznamenáno.


                         Hodnocení výsledků vzdělávání
Výsledky vzdělávání byly hodnoceny u oborů vzdělání s maturitní zkouškou. Vzdělává ní
v těchto oborech je realizováno i přes nižší počty žáků v otevíraných třídách. Vedení školy
uvádí jako důvod to, že Prachaticko je příhraniční region s velmi malou hustotou osídlení.


                                           4/9
S touto skutečností souvisejí i sociálně-ekonomické problémy rodin vzdělávaných žáků
a společenská potřeba umožnit jim přístup ke vzdělání. Školou vyučované technické obory
Mechanik-elektrotechnik i Mechanik instalatérských a elektrotechnických zařízení jsou
dobře uplatnitelné na trhu práce.
Ředitel školy realizuje od minulé inspekční činnosti některá opatření ke zlepšení úspěšnosti
v oborech s maturitní zkouškou. Opatřeními ke zlepšení průběhu a výsledků vzdělávání jsou
vstupní testy v českém jazyce a literatuře, externí testování gramotností a maturitní trénink,
doučování a konzultace. Všichni vyučující zařazují pravidelně procvičování didaktickýc h
testů i přípravu na písemné práce školní maturitní zkoušky. Při hodnocení výsledků
vzdělávání žáků není opomíjena ani domácí příprava. Tato opatření jsou důsledněji
uplatňována na pracovišti Prachatice; na pracovišti Vimperk není např. v letošním školním
roce realizováno doučování. I přes zavedení konkrétních opatření se však výsledky
vzdělávání žáků v maturitních oborech nezlepšují, nebo u jednotlivých žáků pomoc
a podpora školy nejsou efektivní.
Navzdory doporučení v minulé inspekční zprávě je však nadále každoročně otevírána jedna
třída nástavbového oboru Podnikání v denní formě. V nástavbovém oboru Podnikání, který
byl realizován v hodnoceném období let 2020 až 2023 již jen v denní formě, škola vykazuje
při ukončování vzdělávání maturitní zkouškou velmi slabé výsledky. Společným znakem je
skutečnost, že vzdělávání ve druhém (posledním) ročníku vzdělávání ukončuje úspěšně jen
nízký počet žáků, neboť zpravidla polovina žáků studium ukončuje předčasně, část z nich až
po přihlášení k maturitní zkoušce. Také neúspěšnost ve společné části maturitní zkoušky je
zpravidla vyšší než v profilové části. S výjimkou zkušebního roku 2020, ve kterém při
maturitní zkoušce ve společné části uspělo pět ze šesti přihlášených žáků, škola v této části
maturitní zkoušky nedosáhla lepšího výsledku než 50% hrubé neúspěšnosti (podíl žáků
nekonajících a neúspěšných ve společné části maturitní zkoušky z počtu přihláše nýc h
prvomaturantů). Ve zkušebním roce 2021 uspěli při maturitní zkoušce v nástavbovém oboru
dva žáci ze čtyř přihlášených. V roce 2022 uspěli čtyři žáci z osmi přihlášených. Ve
zkušebním roce 2023 bylo přihlášeno 13 žáků, maturitní zkoušku konalo devět žáků, pouze
pět z nich uspělo. Hrubá neúspěšnost ve společné části maturitní zkoušky tak v roce 2023
činila 61,5 %. Slabších výsledků dosáhli žáci jak v českém jazyce a literatuře, tak
v anglickém a německém jazyce; z matematiky nikdo z prvomaturantů zkoušku nekonal.
Dlouhodobě poskytované vzdělávání s nízkým počtem žáků a s 50% i vyšší hrubou mírou
neúspěšnosti ve společné části maturitní zkoušky, tj. vyšší než průměrnou hrubou
neúspěšností ve společné část maturitní zkoušky v příslušné skupině oborů v ČR, je velmi
neefektivní.
V letech 2020 až 2022 se nepodařilo na pracovišti Vimperk studium v oborech
Mechanik-elektrotechnik a Mechanik instalatérských a elektrotechnických zařízení otevřít
pro malý zájem uchazečů. Teprve ve školním roce 2023/2024 byla otevřena jedna třída
oboru vzdělání Mechanik-elektrotechnik s počtem 11 žáků. Ve zkušebním roce 2023
skládalo v těchto dvou čtyřletých oborech vzdělání maturitní zkoušku celkem deset žáků
dvouoborové třídy MEMI4, v níž v roce 2019 zahájilo studium 12 žáků. Další dva žáci do
prvního ročníku ve školním roce 2019/2020 přestoupili, ale v průběhu studia jeden žák
přerušil studium a jeden přestoupil na jinou školu. Maturitní zkoušku úspěšně absolvovalo
osm žáků z deseti přihlášených. Vzhledem k tomu, že oba maturitní obory patří do jedné
skupiny oborů, dosáhla škola v obou oborech vzdělání v průměru 20% hrubé neúspěšnosti.
Neúspěšní byli dva žáci oboru Mechanik-elektrotechnik, kteří neuspěli ve společné
i v profilové části maturitní zkoušky. Hrubá neúspěšnost v tomto oboru vzdělání činila tedy
40 %. Škola se zabývala příčinami selhání těchto dvou žáků, jimiž bylo zhoršení prospěchu
v posledním ročníku studia; projednávání situace s těmito zletilými žáky nebylo účinné.


                                             5/9
Poradenské služby jsou funkčně zajišťovány na obou pracovištích školy výchovnými
poradkyněmi a metodičkami prevence. Výchovná poradkyně seznamuje všechny pedagogy
s doporučeními školských poradenských zařízení, naplňování těchto doporučení je však
ponecháno na zodpovědnosti konkrétních vyučujících. V průběhu rozhovorů s vyučujíc ími
bylo doporučeno poskytování pomoci žákům i na úrovni prvního stupně podpory, a to např.
v případech s potřebou pomoci v jazycích z důvodu odlišného mateřského jazyka žáka nebo
u žáka se slabšími průběžnými výsledky. Na základě doporučení školských poradenských
zařízení jsou zpracovávány individuální vzdělávací plány, jež jsou v závěru školního roku
vyhodnocovány. Ke dni inspekční činnosti se vzdělávali v oborech s maturitní zkouškou
tři žáci se speciálními vzdělávacími potřebami. Výchovné poradkyně a metodičky prevence
úzce spolupracují s ostatními učiteli, zákonnými zástupci, případně dalšími instituce mi.
Písemné záznamy z jednání, především na pracovišti v Prachaticích, dokládají široký rozsah
činnosti.


                                         Závěry
Vývoj školy
– Celková naplněnost střední školy se zlepšila, ale v oborech vzdělání s maturitní zkouškou
  je stále nízký počet žáků ve třídě.
– Je respektována návaznost cizích jazyků při přechodu ze základní školy i v nástavbovém
  oboru vzdělání.
– Byla přijata některá opatření ke zlepšení výsledků maturitní zkoušky, v nástavbovém
  oboru Podnikání v denní formě jsou však stále málo efektivní.
– V rejstříku škol a školských zařízení je veden jako dobíhající obor vzdělání s maturitní
  zkouškou Kosmetické služby; obory vzdělání Vlasová kosmetika v denní formě
  a Podnikání v dálkové formě nejsou nabízeny ani otevírány.

Slabé stránky (oblasti ke zlepšení)
– Nesoulad školního řádu s legislativou, pochybení v organizaci maturitních zkoušek (1.3)
– Přijímaná opatření jsou málo efektivní. (2.1)
– Vyučující předmětů společné části maturitních zkoušek neabsolvovali žádné další
  vzdělávání pedagogických pracovníků; aktuálně platný plán DVPP neřeší tuto potřebu
  školy. (2.3)
– Při zhoršení prospěchu nebo u žáka s jazykovou bariérou není poskytována dostatečně
  účinná podpora. (5.1)
– Vysoká míra neúspěšnosti zejména v nástavbovém oboru Podnikání v denní formě
  přetrvává. (5.2)
– Motivování a podpora žáků k lepším výsledkům v předmětech společné části maturitní
  zkoušky není efektivní. (5.3)
– Nejsou dostatečně podpořeni žáci podle jejich potřeb (na úrovni 1. stupně); pomoc je
  nabízena, reálně není poskytována na pracovišti ve Vimperku (doučování, konzultace).
  (6.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz


                                            6/9
Doporučení pro zlepšení činnosti školy
– Provést výmaz nástavbových oborů vzdělání z rejstříku škol a školských zaříze ní
  z důvodu nenaplněnosti a nízké efektivity poskytovaného vzdělávání.
– Plánovat a realizovat DVPP s ohledem na potřeby v předmětech společné části maturitní
  zkoušky.
– Pro zachování nabídky technicky zaměřených oborů vzdělání s maturitní zkouškou
  usilovat o vyšší naplněnost tříd čtyřletých oborů na pracovišti Vimperk.
– Poskytovat pomoc žákům i na úrovni prvního stupně podpory v případech s potřebou
  pomoci v jazycích (odlišný mateřský jazyk nebo slabší průběžné výsledky).
– Vyhodnocovat účinnost přijímaných opatření pro zlepšení výsledků vzdělávání.


                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 60 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Zřizovací listina příspěvkové organizace Střední škola a Základní škola, Vimperk,
      Nerudova 267, z 1. 1. 2020
 2.   Výpis z rejstříku škol a školských zařízení z 8. 1. 2024
 3.   Jmenování ředitele Střední školy a Základní školy, Vimperk, Nerudova 267, z 18. 6.
      2018 s účinností od 1. 8. 2018
 4.   Školní řád SŠ Vimperk, Nerudova 267 platný od 1. 9. 2019 včetně příloh a dodatků
      (Pravidla pro hodnocení výsledků vzdělávání žáků Střední školy, Vimperk, Nerudova
      26, Pravidla pro udělování výchovných opatření pro žáky Střední školy, Vimperk,
      Nerudova 267, Dodatek ke školnímu řádu – Distanční výuka, Dodatek č. 2 ke
      školnímu řádu)
 5.   Školní vzdělávací program Mechanik elektrotechnik platný od 1. 9. 2022
 6.   Školní vzdělávací program Mechanik instalatérských a elektrotechnických zařízení
      platný od 1. 9. 2020
 7.   Školní vzdělávací program Podnikání platný od 1. 9. 2022
 8.   Školní vzdělávací program Vlasová kosmetika platný od 1. 9. 2019
 9.   Personální dokumentace pedagogických pracovníků maturitních oborů
10.   Plány dalšího vzdělávání pedagogických pracovníků na školní roky 2022/2023
      a 2023/2024 za pracoviště Vimperk a Prachatice
11.   Vyhodnocení dalšího vzdělávání pedagogických pracovníků za školní rok 2022/2023,
      Vyhodnocení vzdělávacích aktivit
12.   Výroční zpráva o činnosti školy za školní rok 2022/2023


                                          7/9
13.   Plán rozvoje školy na období tří let z roku 2022
14.   Třídní knihy – školní rok 2022/2023 odloučeného pracoviště Prachatice; části třídních
      knih za období září-říjen 2022 a duben-červen 2023 pracoviště Vimperk
15.   Třídní knihy – školní rok 2023/2024 k termínu inspekce
16.   Rozvrhy hodin – školní rok 2023/2024
17.   Roční plán práce školy na školní rok 2022/2023
18.   Plán kontrolní a hospitační činnosti 2022/2023 a 2023/2024
19.   Záznamy z hospitací – školní rok 2022/2023 a 2023/2024
20.   Školní matrika
21.   Zápisy z pedagogických rad – školní rok 2022/2023 a 2023/2024
22.   Zápisy z porad vedení – školní rok 2022/2023 a 2023/2024
23.   Dokumentace školního poradenského pracoviště (minimální preventivní program
      včetně strategie předcházení školní neúspěšnosti, dokumentace výchovných poradců
      a metodiků prevence, složky žáků se SVP)
24.   Dokumentace k přijímacímu řízení pro školní rok 2022/2023 a 2023/2024
25.   Doklady a kritéria přijímacího řízení pro školní rok 2023/2024
26.   Seznam literárních děl pro školní rok 2022/2023
27.   Dokumentace k maturitní zkoušce pro zkušební rok 2023, např. Protokol o průběhu
      maturitní zkoušky ve zkušebním místě Nerudova 267 Vimperk, Protokol o průběhu
      maturitní zkoušky ve zkušebním místě Kasárenská 1134 Prachatice
28.   Analýza výsledků maturitních zkoušek za jarní a podzimní období školního roku
      2022/2023 (včetně žáků přihlášených z předchozích projektů) – pracoviště Prachatice
29.   Vyhodnocení maturitních zkoušek ve třídě MEMI4 ve školním roce 2022/2023
      z 3. 1. 2024 – pracoviště Vimperk
30.   Kniha úrazů – záznamy za školní roky 2022/2023 a 2023/2024
31.   Hospodářská dokumentace – výběr
32.   Personální spisy pedagogických pracovníků – výběr


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy




                                           8/9
 Mgr. Bc. Jana Cipínová, školní inspektorka, vedoucí inspekčního týmu
 Ing. Drahuše Šefčíková, školní inspektorka
 Ing. Dana Drlíková, kontrolní pracovnice
9. 2. 2024




                                          9/9
