CSI0X00C8MU9




                                  Česká školní inspekce
                                 Středočeský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIS-883/24-S
                                       Sp. zn. ČŠIS-S-180/24-S


Název                               Střední průmyslová škola Emila Kolbena Rakovník,
                                    příspěvková organizace
Sídlo                               Sídl. Gen. J. Kholla 2501, 269 01 Rakovník
E-mail                              sekretariat@spsrakovnik.cz
IČO                                 16 980 123
Identifikátor                       600 170 241
Právní forma                        příspěvková organizace
Zastupující                         RNDr. Jan Jirátko
Zřizovatel                          Středočeský kraj
Místo inspekční činnosti            Sídl. Gen. J. Kholla 2501, Rakovník
Inspekční činnost na místě          5. března a 7. až 8. března 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti

Zjišťování a hodnocení podmínek, průběhu a výsledků vzdělávání podle přísluš nýc h
školních vzdělávacích programů, naplňování školního vzdělávacího programu (dále „ŠVP“)
a jeho souladu s právními předpisy a rámcovým vzdělávacím programem podle § 174 odst. 2
písm. b) a c) zákona č. 561/2004 Sb., ve znění pozdějších předpisů.


                                         Charakteristika
Střední průmyslová škola Emila Kolbena Rakovník (dále „škola“) vykonává činnost střední
školy a školní jídelny – výdejny. K termínu inspekční činnosti se v ní vzdělávalo 314 žáků.
Zájem uchazečů o vyučované obory stoupá. Od předchozí inspekční činnosti se počet žáků
zvýšil o 10 % a dosahuje 95% naplněnosti z jejich nejvyššího povoleného počtu. Největší
zájem mají uchazeči o obor vzdělání s maturitní zkouškou Informační technologie. Žáci se
vzdělávají i v dalších dvou oborech s maturitní zkouškou Strojírenství a Elektrotechnika.
Kromě toho poskytuje škola vzdělání žákům tříletých oborů s výučním listem Elektrikář –
silnoproud a Strojní mechanik. Od školního roku 2021/2022 se nepodařilo otevřít tříletý
obor Obráběč kovů, takže škola ho přestala nabízet. K termínu inspekční činnosti škola
identifikovala 30 žáků se speciálními vzdělávacími potřebami (dále „SVP“) a sedm žáků
s odlišným mateřským jazykem. Někteří z nich mají částečnou jazykovou bariéru. Škola
získala ocenění „Škola doporučená zaměstnavateli.“


                          Hodnocení podmínek vzdělávání
Ředitel školy, který byl potvrzen ve funkci v roce 2018, má stanovenu jasnou vizi rozvoje
školy a strategii její realizace, při které vychází z vyhodnocení uplynulých šesti let. Úspěšně
se daří naplňovat cíl získávat prostředky z četného zapojení do národních i mezinárod níc h
projektů. Pouze částečně se zatím daří zkvalitňovat výuku prostřednictvím moderních
pedagogických metod s prvky týmové práce, badatelské výuky nebo se zařazováním
pestřejších organizačních forem. Koncepci řediteli pomáhají uskutečňovat jeho dva zástupci
s jasně stanovenými pravomocemi. Na řízení se dále účelně podílejí vedoucí učitel
odborného výcviku a předsedové předmětových komisí. Účinnost funkčního systému řízení
zvyšují pravidelné a operativní porady vedení školy s předmětovými komisemi. Škola má
nastavenou strukturu pro vlastní hodnocení, jehož součástí je kontrolní činnost a hodnocení
výuky formou hospitací ředitele i jeho zástupců společně s předsedy předmětových komisí.
Z hospitačních záznamů však nevyplývají cíleně stanovená opatření ke zlepšení výuky
u jednotlivých učitelů a vyhodnocování jejich naplnění. Kontrolní činnost byla méně účinná
v zapracování legislativních změn, v povinné dokumentaci škola během inspekční činnosti
většinu nesrovnalostí opravila.
Prioritou školy je neustálé zkvalitňování materiálního zajištění výuky, které se projevilo
v nadstandardním technickém vybavení. Finanční prostředky škola cíleně investova la
do zlepšování podmínek vzdělávání všech oborů, účelně využívala finanční prostředky
poskytnuté ze státního rozpočtu, příspěvku zřizovatele a z projektů. Na velmi dobré úrovni
vybavila odborné učebny a pracoviště odborného výcviku. Od předchozí inspekční činnosti
byla realizována plná bezbariérovost školy. Projektová činnost školy je zaměřena také
na zvýšení mobility žáků a učitelů. Díky programu Erasmus+ se ročně účastní žáci,
absolventi i učitelé odborných stáží a praxí v zahraničí. Škola rovněž rozvíjí účinnou
spolupráci se základními školami i s regionálními firmami s důrazem na aktuálnost
teoretické přípravy a návaznost na potřeby praxe. Některé z nich podporují žáky
poskytováním stipendií. Škola využívá dlouhodobou spolupráci se sociálními partnery jako
efektivní nástroj pro zvyšování kvality zejména odborného vzdělávání.
Složení pedagogického sboru umožňuje dobře plnit úkoly a cíle vzdělávání. Jeho
kvalifikovanost od předchozí inspekční činnosti výrazně vzrostla. Z 36 pedagogů a dvou
asistentek pedagoga nesplňují pouze dva učitelé podmínky odborné kvalifikace. Jsou již
přihlášeni k potřebnému vzdělávání. Nově nastupujícím kolegům je poskytována potřebná
metodická podpora. Přínosem je pravidelné setkávání při jednání předmětových komisí
a pedagogické rady a ochota učitelů osvojovat si nejnovější poznatky z oboru. Přetrvává
malé zaměření dalšího vzdělávání pedagogických pracovníků na potřebné moderní formy
výuky či na efektivní využívání formativního hodnocení žáků. Nově se někteří vyučujíc í
věnují specializovaným činnostem v souvislosti se zapojením školy do řady projektů. Jedná



                                             2/9
se o koordinátorku mezinárodní spolupráce, koordinátora podpory nadaných a dvě kariérové
poradkyně.
Chod školního poradenského pracoviště zajišťují školní metodička prevence a výchovná
poradkyně, obě kvalifikované. Úzce spolupracují s třídními učiteli a všechny učitele
informují o potřebách žáků se SVP nebo o žácích s výchovnými problémy. Prevence
rizikového chování vychází ze zpracovaných dokumentů a je realizována prostřednictvím
cíleně zaměřených akcí. Malá pozornost byla věnována prevenci školního neúspěchu
a zajištění informovaného souhlasu zákonných zástupců pro poskytování podpůrných
opatření žákům.
Bezpečnosti a ochraně zdraví věnuje škola patřičnou pozornost stanovením pravidel
a postupů ve vnitřních předpisech, o nichž jsou žáci prokazatelně poučováni. Míra
úrazovosti je srovnatelná se školami stejného typu. Vedení školy přijímá opatření k jejich
snížení, jejichž účinnost je zřejmá, úrazovost má klesající tendenci.


                          Hodnocení průběhu vzdělávání
Ve sledované výuce zvolené metody a úlohy podporovaly zhruba ve třech čtvrtinác h
dosažení vzdělávacího cíle. V hodinách se nevyskytovaly kázeňské problémy, žáci
dodržovali nastavená pravidla. Učitelé poskytovali žákům dostatek času pro řešení úloh.
Ve více než v polovině hodin zručně využívali didaktickou techniku. Vzdělávací cíl však
reagoval na potřeby žáků pouze v necelé polovině hodin. To vedlo ve více než 80 % hodin
k pasivitě žáků. Učitelé nediferencovali náročnost úloh a zadání, pouze v desetině hodin
specificky pracovali se žáky celého podle jejich individuálních potřeb. Pro oživení výuky
chybělo častější zařazování pestřejších organizačních forem, skupinové práce nebo práce
ve dvojici například pro spolupráci žáků při vyhodnocování různých informačních zdrojů
a k cílené diskusi při řešení problému. Učitelé zařazovali účelné opakování a poskytovali ve
více než polovině výuky během hodiny žákům zpětnou vazbu využitelnou k jejich dalšímu
učení. Závěry vyučovacích hodin ale zůstaly většinou nevyužity k efektivnímu vyhodnoce ní
vzdělávacího cíle nebo vzdělávacího pokroku jednotlivých žáků.
Při výuce českého jazyka a literatury směřovaly cíle hodin k procvičení základníc h
gramatických jevů. Frontální výuka byla většinou účelně střídána se samostatnou prací, při
které žáci využívali pracovní listy či učebnice. Příležitostí ke zlepšení je podpora čtenářské
gramotnosti například využíváním odborných textů sloužících i k oborové profilaci žáků.
Hodnocené vyučovací hodiny cizích jazyků se vyznačovaly rozdílným přístupem
vyučujících. Pozitivním rysem všech sledovaných hodin bylo jejich vedení s převahou
využívání cílového jazyka. Audiovizuální, informační a komunikační technika byla
využívána účelně, především při sledování výukových materiálů či při využití jazykovýc h
online kvízů. V části sledovaných hodin byl důraz kladen na rozvoj komunikač níc h
dovedností v reálných situacích, což vedlo žáky k aktivní participaci na výuce a rozvoji
jejich produktivních řečových dovedností. V přibližně polovině hospitovaných hodin však
učitelé volili méně pestré a méně efektivní metody, což se projevovalo jednotvárností, nižší
dynamikou vyučovací hodiny i nižší motivací žáků. Vyučování založené na frontální výuce
s absencí práce ve dvojicích či skupinové práce nereflektovalo rozdílné tempo žáků, a tak
neumožňovalo efektivně rozvíjet jejich komunikační kompetence.
Efektivitu výuky občanské nauky snižovalo diktování poznámek vyučující žákům při
frontální organizaci výuky. Žádoucí prostor pro diskusi či uplatňování kritického myšle ní




                                             3/9
byl využit minimálně. Žáci byli občas motivováni k vyhledávání informací z internet u,
ale nebyli dostatečně aktivizováni k naplnění potřebných postojových cílů výuky.
Výuka matematiky byla založena na efektivním a dobře zorganizovaném opakování.
V případě potřeby se žáci nerozpakovali zeptat, vzájemně spolupracovali, vyučující jim
individuálně dopomáhali. Učitelé prokládali řešení příkladů na tabuli problémovými
otázkami, žáci navrhovali svá řešení a aktivně se zapojovali do výuky.
Výuka ekonomiky byla založena na partnerském vztahu žáků a učitele. Efektivně byl využit
brainstorming při uvádění pojmů nového učiva. Nevyužití didaktické techniky pro promítání
výukových materiálů a diktování poznámek snižovalo efektivitu využití času.
Výuka tělesné výchovy byla organizačně a metodicky velmi dobře zvládnutá. Optimálním
střídáním činností, zařazením hry a aktivním zapojením učitele byli žáci vhodně motivo vá ni
ke sportovním činnostem. Zvolené aktivity vedly k rozvoji pohybových dovedností žáků
v souladu s jejich individuálními předpoklady a fyzickou kondicí.
V průběhu výuky teoretických odborných předmětů učitelé vhodně využívali didaktickou
techniku a třírozměrné názorné pomůcky. Aplikované formy a metody výuky odpovídaly
probíranému učivu, stanoveným cílům a schopnostem žáků. Podporovaly jejich aktivitu,
poskytovaly jim prostor pro vyjádření vlastního názoru. Vhodně byly využívány příklady
z praxe. Pozornost byla věnována pochopení, správnému osvojení a účelnému procvičení
učiva. Žáci se zapojovali do výuky, plnili zadávané úkoly a většinou správně reagovali na
dotazy vyučujících. V ojedinělých případech byla efektivita výuky snížena diktováním
poznámek bez využití didaktické techniky, což vedlo k pasivitě žáků. Výuka odborných
teoretických předmětů oboru vzdělání Informační technologie byla věcně správná, žáci
prokazovali dobrou, i když různou úroveň dovedností, což však učitelé většinou
zohledňovali. Poskytovali jim účinnou individuální podporu a výrazně je pobízeli
k vrstevnické spolupráci. V intenzivní pracovní atmosféře byla dobře využita práce
s chybou. Žáci prokazovali rovněž velmi dobré prezentační dovednosti a odborné znalosti,
což svědčí o jejich motivaci ke vzdělávání v tomto oboru.
Praktické vyučování probíhalo účelně formou cvičení ve špičkově vybavených učebnách
a laboratořích a při odborném výcviku ve školních dílnách. Ve sledovaných hodinách žáci
po úvodním výkladu, vysvětlení technologických postupů a názorné ukázce práce vedené
učitelem pracovali samostatně. Učitelé jim poskytovali potřebnou dopomoc k efektivnímu
zvládnutí požadovaných úkolů. Samozřejmostí bylo prokazatelné poučování o bezpečnosti
a ochraně zdraví, používání ochranných pracovních pomůcek a dodržování pracovních
postupů.
Kombinací odborného teoretického a praktického vyučování současně s jazykovou
přípravou žáků je probíhající realizace technického projektu, v němž žáci pod vedením
učitelů odborných předmětů spolupracují se skupinou německých žáků na návrhu,
konstrukci a naprogramování herních pinballových stolů. Žáci efektivně sdíleli moderní
technologie a kromě odborných kompetencí rozvíjeli další požadované klíčové kompetence.
Další významnou příležitostí pro osvojování si řady dovedností je volnočasová aktivita žáků,
kteří spolu s anglickým lektorem přestavují terénní automobil, a mají tak příležito st
vyzkoušet si týmovou spolupráci a získat řadu nových manuálních dovedností. Obětavost
a zaujetí pedagoga podněcují iniciativu a kreativitu žáků a nasměrovaly mnohé z nich
k volbě budoucí profese.




                                            4/9
                          Hodnocení výsledků vzdělávání
Úspěšnost žáků v průběhu vzdělávání i při jeho ukončování škola pravidelně sleduje
a projednává v pedagogické radě. Individuální i skupinové výsledky vzdělávání žáků jsou
získávány obvyklými způsoby, jako je písemné a ústní zkoušení, srovnávací testy, hodnocení
praktických činností, umístění v soutěžích apod. Elektronický informační systém průběžně
poskytuje potřebné informace pro žáky a jejich rodiče. Další informace jsou pravidelně
předávány na třídních schůzkách, případně při individuálních jednáních.
Celkový průměrný prospěch žáků tříletých oborů se v průběhu vzdělávání ve školních letech
2021/2022 a 2022/2023 mírně zlepšil z 2,46 na 2,30. Pozitivní je, že na konci druhého
pololetí v uvedených školních letech průměrně prospěli až na ojedinělé výjimky téměř
všichni žáci (98 %). Nejlepších průběžných výsledků dosahují žáci v závěrečném ročníku.
Ve školním roce 2021/2022 to byli žáci oboru Elektrikář – silnoproud a v následujícím roce
naopak žáci oboru Strojní mechanik. V závěrečných ročnících se také nejvíce daří motivo vat
žáky k řádné docházce do školy, jejich absence je tak nejnižší v porovnání se zbývajíc ími
ročníky.
Obdobná zlepšení průběžných výsledků vykazují i žáci čtyřletých oborů. Dosažený
průměrný prospěch se ve sledovaném období zlepšil z 2,24 na 2,18. S tím souvisí i zvýšení
počtu prospívajících žáků z 91 % na 93 %, a zvýšení počtu žáků prospívajíc íc h
s vyznamenáním z 10 % na 12 %. Obdobně jako u žáků tříletých oborů i žáci v maturitníc h
oborech dosahují nejlepších průběžných výsledků většinou ve vyšších ročnících. Ve školním
roce 2021/2022 to byli žáci 3. ročníku oboru Strojírenství s průměrným prospěchem 1,88
a v následujícím školním roce žáci 4. ročníku oboru Elektrotechnika s průměrným
prospěchem 1,70. Absence žáků byla rovněž většinou nejnižší v závěrečných ročnících.
Z analýzy průběžných výsledků vzdělávání však vyplývají některé negativní jevy, které
nesvědčí o účinné podpoře žáků k získání kompetence k celoživotnímu učení. Jak v tříletýc h,
tak čtyřletých oborech je vysoký podíl žáků ohrožených školní neúspěšností (hodnocení
jednou či více dostatečnými na vysvědčení). Tento podíl představuje v posledních dvou
školních letech průměrně více jak polovinu žáků školy. Od předchozí inspekční činnosti také
přetrvávají prospěchové problémy ve všeobecně vzdělávacích předmětech, přičemž
v posledních dvou školních rocích 2021/2022 a 2022/2023 dosáhli žáci nejhoršího
průměrného prospěchu v dějepise. V tomto předmětu například na konci školního roku
2022/2023 nebyl žádný žák hodnocen stupněm výborný. Žáci, kteří v maturitním oboru
vzdělání neprospějí, mohou využít pozitivum nastaveného systému prostupnosti a přestoupí
do tříletého oboru vzdělání. V opačném případě využijí tuto možnost nejnadanější žáci
tříletého oboru a přestoupí do oboru maturitního. Část žáků však odchází předčasně ze
vzdělávání, nejvíce to bylo ve sledovaném období v oboru Informační technologie, a to ve
2. i 3. ročníku.
Při ukončování vzdělávání se škole dobře daří motivovat žáky tříletých oborů k úspěšnému
zvládnutí nároků závěrečné zkoušky. Ve školním roce 2022/2023 prospěli všichni žáci.
Učitelé podporují připravenost žáků systematickým organizovaným opakováním v dílnách
na školních pracovištích.
Celková hrubá neúspěšnost ve společné části maturitní zkoušky v průměru za všechny obory
byla ve školních rocích 2021/2022 a 2022/2023 mírně nižší ve srovnání s obdobnými obory
v republice. Naopak v profilové části maturitní zkoušky byla celková hrubá neúspěšnost
vyšší než u srovnatelných oborů v ČR. V posledních dvou školních rocích celkově
neprospělo vždy 14 % žáků, kteří konali maturitní zkoušku. Úspěšnost žáků čtyřletých oborů
při ukončování vzdělávání vykazuje mezioborové rozdíly. Celková hrubá neúspěšnost žáků


                                            5/9
(podíl žáků neúspěšných u maturitní zkoušky nebo zkoušku nekonajících z celkového počtu
přihlášených) činila v oboru Informační technologie ve školním roce 2021/2022 celkem
20 % a v dalším roce se zhoršila na 25 % Naopak u oboru Elektrotechnika se hrubá
neúspěšnost snížila ve stejném období z 15,4 % na 8,3 % a v oboru Strojírenství z 20 %
dokonce na nulu.
Program práce školního poradenského pracoviště je systematicky zpracován. Výchovná
poradkyně informuje třídní učitele o potřebách žáků se SVP, žákům s odlišným mateřským
jazykem škola poskytuje individuální doučování z českého jazyka. Pro zefektivnění práce
školního poradenského pracoviště chybí propracované a důsledné uplatňování strategie
předcházení školní neúspěšnosti ve spolupráci s činností předmětových komisí i ve vztahu
k vysoké absenci žáků především v nematuritních. U žáků tříletých oborů činila průměrně
104 zameškaných hodin na žáka jen za druhé pololetí 2022/2023, u žáků maturitních oborů
činila 61 zameškaných hodin na žáka za stejné pololetí. Někteří jednotlivci vykazují
i neomluvenou absenci, za niž jsou klasifikováni sníženou známkou z chování podle
pravidel nastavených ve školním řádu. Škole se v naprosté většině případů dobře daří
motivovat žáky ke správnému chování. Počet udělených pochval ve sledovaném období
převyšuje počet uložených kázeňských opatření.
Škola postupuje promyšleně v oblasti primární prevence. V počátku vzdělávání jsou
nastavena pravidla chování v průběhu pravidelných několikadenních adaptačních kurzů,
chování je účinně řešeno během třídnických hodin. Vážnější problémy jsou projednávány
s rodiči žáků při osobní schůzce na výchovných komisích. Témata primární prevence
a jednotlivé besedy a programy jsou účelně zařazovány do výuky či realizovány v rámci
různých školních akcí.
Škola nově systematicky nastavuje práci s nadanými žáky a podporu v jejich dalším rozvoji.
Prohlubovat svůj zájem o obor a zdokonalovat své dovednosti mohou žáci v kroužcích
robotiky, mikropočítačů, grafiky a animace, fotografickém, počítačovém zaměřeném na
hardware či matematickém. Vhodnému sociálně osobnostnímu rozvoji žáků přispívá činnost
školního parlamentu nebo pravidelná dobrovolnická činnost. Odborné a komunikativní
dovednosti žáků škola účinně rozvíjí při dnech otevřených dveří, když žáci pro uchazeče
připravují roboty, 3D modelování v laboratořích apod. Na základě výsledků školních kol
různých soutěží v teoretických znalostech i odborných dovednostech jsou vybíráni
reprezentanti školy. K jejich dobré přípravě slouží vypracování ročníkových prací nebo prací
v rámci středoškolské odborné činnosti. Potvrzením kvalitní úrovně poskytovaného
odborného vzdělávání jsou úspěchy žáků i v celostátních kolech.
Kariérové poradenství je účelně poskytováno například účastí školy v projektu, v rámci nějž
dochází k setkání zástupců firem se žáky posledních a předposledních ročníků, k setkání
s pracovníky úřadu práce či návštěvami žáků na fakultách vysokých škol a v jejich
laboratořích. Zpětnou vazbu z různých oblastí své činnosti škola vhodně získává zadáváním
a vyhodnocováním dotazníků.


                                         Závěry
Vývoj školy
– Roste počet uchazečů o vzdělávání, zejména v oboru vzdělání Informační technologie.
– Vedení školy pokračuje v neustálém zlepšování materiálních podmínek pro výuku,
  zejména v oblasti digitálních technologií a ve vybavení odborných učeben a dílen
  moderními přístroji a učebními pomůckami.


                                            6/9
– Škola účelně rozvíjí spolupráci s partnery v tuzemsku i v zahraničí včetně programu
  Erasmus+ pro zajištění zahraničních praxí.
– Většinu nedostatků z předchozí inspekční činnosti se podařilo odstranit, přetrvává
  zejména nízké využívání aktivizačních metod a omezené střídání pestřejších
  organizačních forem výuky.
Silné stránky
– Rozsáhlé a promyšlené aktivity ve vzájemné spolupráci s řadou partnerů, workshopy,
  zapojení žáků do odborných soutěží a zejména jejich aktivní zapojení do řady
  mezinárodních projektů umožňují cíleně rozvíjet odborné, cizojazyčné a sociální
  kompetence žáků. (1.5)
– Dlouhodobé a promyšlené zapojení školy do řady projektů vede k neustálé mu
  zkvalitňování materiálních podmínek pro efektivní vzdělávání žáků. (2.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Nízká efektivnost kontrolní složky řízení se projevila v chybějícím zapracování
  legislativních změn v povinné dokumentaci a v chybějícím cíleném stanovení opatření
  ke zlepšení výuky u jednotlivých učitelů s pravidelným vyhodnocováním jejich naplnění.
  (2.1)
– Ve výuce chybělo použití efektivnějších výukových metod a organizačních forem,
  aktivnější zapojení žáků do výuky či jejich motivace k vyhledávání a vyhodnoco vá ní
  informací pro rozvoj kritického myšlení a diferenciace úloh s cílem maximálně využít
  vzdělávací potenciál každého žáka. (4.2)
– Často chyběl efektivní závěr vyučovací hodiny se smysluplným vyhodnocením
  vzdělávacího cíle a pokroku žáků. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Posílit kontrolní složku řízení pro zajištění všech náležitostí v povinné dokumentaci a pro
  efektivní práci s výsledky hospitační činnosti.
– Kontrolou ověřovat využívání efektivních metod a forem při vyučování a aktivní zapojení
  žáků do výuky.
– Rozšířit další vzdělávání pedagogických pracovníků a zaměřit ho na získání dovedností
  ve využívání aktivizačních pedagogických metod a forem výuky a na využívá ní
  vzájemného hodnocení a sebehodnocení žáky.
– Zvýšit účinnost strategie předcházení školní neúspěšnosti při naplňování požadovaných
  výstupů školních vzdělávacích programů.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní


                                            7/9
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Základní dokumenty školy (zřizovací listina, výpis z rejstříku škol a školských
      zařízení), stav k termínu inspekční činnosti
 2.   Potvrzení ve funkci ředitele školy, čj. 050213/2018/KUSK, s účinností od 1. 8. 2018
      (na období 6 let)
 3.   Dokumentace k řízení a kontrole, školní rok 2023/2024 k termínu inspekční činnosti
 4.   Školní vzdělávací programy, účinné k termínu inspekční činnosti
 5.   Školní řád, účinný k termínu inspekční činnosti
 6.   Personální dokumentace pedagogických pracovníků včetně plánu jejich dalšího
      vzdělávání (vzorek), školní roky 2022/2023 a 2023/2024 k termínu inspekční činnosti
 7.   Dokumentace k zajištění bezpečnosti a ochrany zdraví, platná ve školním roce
      2023/2024 k termínu inspekční činnosti
 8.   Doklady o přijímání ke vzdělávání, o ukončování vzdělávání (vzorek), školní roky
      2021/2022, 2022/2023 a 2023/2024 k termínu inspekční činnosti
 9.   Třídní knihy, rozvrhy vyučovacích hodin, školní rok 2023/2024 k termínu inspekční
      činnosti
10.   Záznamy z jednání pedagogické rady a předmětových komisí, školní roky 2022/2023
      a 2023/2024 k termínu inspekční činnosti
11.   Dokumentace školního poradenského pracoviště, školní roky 2022/2023 a 2023/2024
      k termínu inspekční činnosti
12.   Školní matrika – stav k termínu inspekční činnosti
13.   Výroční zpráva o činnosti školy, školní rok 2022/2023
14.   Smlouva o zajištění stravování ze dne 20. 1. 2023 a Dodatek č.2 ze dne 18. prosince
      2023
15.   Ekonomická dokumentace (finanční vypořádání dotací v roce 2023, závazné
      ukazatele rozpočtu 2023, účetní závěrka sestavená k 31. 12. 2023)
16.   Inspekční zpráva, čj. ČŠIS-682/17-S
17.   Internetové stránky školy https:// https://www.spsrakovnik.cz


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.



                                          8/9
Složení inspekčního týmu a datum vyhotovení inspekční zprávy

 Ing. Vladimíra Hokešová, školní inspektorka, vedoucí inspekčního týmu
 Ing. Jana Diopová, školní inspektorka
 Mgr. Markéta Seidlová, školní inspektorka
 Bc. Mária Kotvanová, kontrolní pracovnice
 Ing. Miroslav Dundr, přizvaná osoba – odborník na strojírenské předměty a řízení školy


2. dubna 2024




                                           9/9
