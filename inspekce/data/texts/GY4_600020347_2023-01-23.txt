CSI0X00AWLEY
Počet listů: 5




                                     Česká školní inspekce
                                     Liberecký inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIL-1014/22-L


Název                               Vyšší odborná škola sklářská a Střední škola,
                                    Nový Bor, Wolkerova 316, příspěvková organizace
Sídlo                               Wolkerova 316, 473 01 Nový Bor
E-mail                              info@glassschool.cz
IČO                                 49 864 688
Identifikátor                       600 020 347
Právní forma                        příspěvková organizace
Zastupující                         Mgr. Jiří Janás
Zřizovatel                          Liberecký kraj
Místa inspekční činnosti            Wolkerova 316, Revoluční 500, Nemocniční 635,
                                    Nový Bor
Inspekční činnost na místě          23.−26. 1. 2023


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání poskytovaného střední
školou a domovem mládeže podle příslušných školních vzdělávacích programů podle § 174
odst. 2 písm. b) zákona č. 561/2004 Sb., o předškolním, základním, středním, vyšším
odborném a jiném vzdělávání (školský zákon), ve znění pozdějších předpisů.
Zjišťování a hodnocení naplňování školních vzdělávacích programů a jejich souladu
s právními předpisy a rámcovými vzdělávacími programy podle § 174 odst. 2 písm. c)
školského zákona.
                                    Charakteristika
Vyšší odborná škola sklářská a Střední škola, Nový Bor, Wolkerova 316, příspěvková
organizace (dále „škola“, „instituce“) je vzdělávacím subjektem s více než 150letou tradicí.
Vykonává činnost vyšší odborné školy, střední školy, domova mládeže a školní jídelny-
výdejny s nejvyššími povolenými počty 60 studentů, 650 žáků, 117 lůžek a 500
stravovaných. Součástí instituce je školní sklářská huť Danuše a školní prodejna.
Ve školním roce 2022/2023 střední škola vzdělává žáky v pěti oborech denní formy
vzdělávání, a to ve čtyřletých oborech s maturitní zkouškou 75-31-M/01 Předškolní
a mimoškolní pedagogika, 79-41-K/41 Gymnázium (čtyřleté), 82-41-M/11 Design interiér u
a 82-51-L/05 Uměleckořemeslné zpracování skla (zaměření: hutní zpracování skla,
malování skla, broušení skla, rytí skla, zpracování plochého skla) a v tříletém oboru vzdělání
s výučním listem 28-58-H/01 Sklář – výrobce a zušlechťovatel skla (zaměření: brusič skla,
formař, malíř skla, rytec skla, sklář, strojník sklářských zařízení). Ve vyšší odborné škole
(obor vzdělání 82-41-N/13 Tvorba uměleckého skla) se v posledních třech školních letech
nevzdělával žádný student. Probíhající jednání vedení školy se zřizovatelem směřuje
k výmazu vyšší odborné školy z rejstříku škol a školských zařízení.
K datu inspekční činnosti se v 19 třídách vzdělávalo 335 žáků, z toho 269 v oborech vzdělání
s maturitní zkouškou a 66 v oboru vzdělání s výučním listem. Nejvyšší povolený počet žáků
střední školy byl naplněn z 52 %. Instituce eviduje 28 žáků s potřebou podpůrných opatření
převážně druhého stupně a 14 žáků s odlišným mateřským jazykem s různou mírou jazykové
bariéry. Podle individuálního vzdělávacího plánu z jiných závažných důvodů se na základě
povolení ředitele školy vzdělává devět žáků. V domově mládeže bylo k datu inspekce
ubytováno ve třech výchovných skupinách 50 žáků. Zájem uchazečů o vzdělávání ve střední
škole se od poslední inspekční činnosti mírně zvýšil.
Škola se stala přidruženým členem spolku České umění skla a je členem Asociace sklářského
a keramického průmyslu České republiky. Aktivně spolupracuje s Národním pedagogickým
institutem České republiky. Podrobné informace o své činnosti pravidelně zveřejňuje
na webových stránkách www.glassschool.cz.


                         Hodnocení podmínek vzdělávání
Ředitel školy působí ve vedoucí funkci od 1. 8. 2019. Je členem Asociace ředitelů gymnázií
České republiky, Asociace ředitelů středních a vyšších odborných škol s výtvarnými obory
a členem pracovní skupiny pro vzdělávání Asociace sklářského a keramického průmyslu
České republiky. S institucí je dlouhodobě profesně spjat. Jeho předchozí manažerské
zkušenosti zástupce ředitele školy a znalost profesního prostředí se promítají do
systematického plánování i funkčně nastavené organizační struktury. Vedení školy tvoří
efektivně spolupracující tým s přesně vymezenými pravomocemi, úkoly a povinnostmi. Část
svých kompetencí delegoval ředitel školy na dva zástupce pověřené řízením úseků teoretické
výuky a praktického vyučování. Nastavená koncepce dalšího rozvoje školy reflektuje
společenskou poptávku, zájem uchazečů o nabízené obory i potřeby instituce. Vychází ze
SWOT analýzy stavu školy. Prioritou je zvýšit poptávku uchazečů o vzdělávání stabilní
oborovou nabídkou podpořenou dobrými personálními a materiálními podmínkami. Ředitel
školy úzce spolupracuje s metodickými a předmětovými orgány a Výtvarnou radou školy.
Hospitační činnost provádějí jak ředitel, tak jeho dva zástupci. V prvním pololetí školního
roku 2022/2023 nebyla hospitační činnost z organizačních důvodů vykonávána, do té doby
probíhala na standardní úrovni. Příležitostí pro zlepšení práce vedení školy je zaměření


                                             2/9
hospitační činnosti na využití modernějších didaktických forem a metod práce v hodinách
všeobecně vzdělávacích a odborných teoretických předmětů a účast ředitele či některého
z jeho zástupců jako třetí osoby na prezentaci klauzurních prací žáků uměleckořemeslnýc h
oborů vzdělání.
K naplňování koncepčních záměrů a zkvalitnění své činnosti škola efektivně využívá cíleně
zaměřenou aktivní spolupráci se sociálními a profesními partnery. Organizace odborné
praxe a odborného výcviku na pracovištích potenciálníc h zaměstnavatelů je založena na
stabilních partnerských vztazích s firmami, ateliery a vzdělávacími institucemi v regionu.
V rámci odborné praxe oboru Předškolní a mimoškolní pedagogika škola spolupracuje se
subjekty předškolního a základního vzdělávání. Pro sklářské a uměleckořemeslné obory je
přínosná spolupráce s místními podniky a firmami (Crystalex, AJETO, Lasvit aj.) v oblasti
odborných konzultací, zajištění praktického vyučování i závěrečných a maturitních zkoušek.
V rámci spolupráce s firmou Lasvit je škola zapojena do projektu DOFE – Cena vévody
z Edinburgu.
Podporu osobnostního rozvoje žáků zajišťuje škola také prostřednictvím školního
poradenského pracoviště. Funkci výchovné poradkyně vykonává zkušená zástupkyně
ředitele školy, v dané problematice se všestranně orientuje a přistupuje k ní zodpovědně
a citlivě. Poradenské služby zaměřuje prioritně na pomoc žákům s riziky neúspěšnosti,
poskytuje individuální konzultace žákům i jejich rodičům. Koordinuje spolupráci se
školskými poradenskými zařízeními a poskytování podpůrných opatření jednotlivým žákům
ve škole. Informace o možnostech dalšího studia i uplatnění na trhu práce poskytuje žákům
kariérová poradkyně. Oblast prevence rizikového chování žáků je zajištěna prostřednictvím
metodika, který ve spolupráci s výchovnou poradkyní organizuje integrační kurzy pro žáky
prvního ročníku, zajišťuje besedy a přednášky externích poskytovatelů na aktuální témata,
v současné době jsou to především nebezpečí související s používáním internetu nebo
problematika šikany a kyberšikany.
Přijímání žáků ke studiu do oboru Gymnázium probíhá na základě jednotné přijímac í
zkoušky s přihlédnutím ke vzdělávacím výsledkům ze základní školy. Zájemci o obor
vzdělání Předškolní a mimoškolní pedagogika konají navíc školní přijímací zkoušku, která
ověřuje dovednosti z oblasti hudební, výtvarné, tělesné a literárně dramatické výchovy,
podmínkou přijetí je rovněž doporučení logopeda. Uchazeči o studium oborů vzdělání
Design interiéru a Uměleckořemeslné zpracování skla jsou přijímáni na základě talentové
zkoušky (kresba, malba, modelování) s přihlédnutím k prospěchu v základním vzdělává ní.
Zájemci o obor vzdělání Sklář - výrobce a zušlechťovatel skla jsou přijímáni na základě
osobního pohovoru. Pro podporu zájmu uchazečů o vzdělávání se škole daří zajistit
motivační a prospěchová stipendia.
Systematická práce vedení školy se odráží v příznivých personálních podmínkách. Přímou
pedagogickou činnost vykonává ve škole 48 pedagogických pracovníků, z nichž většina
splňuje předpoklady odborné kvalifikace. Předností pedagogického sboru je odborná erudice
a propojenost učitelů s reálnou praxí. Pocit sounáležitosti všech pedagogů se školou
a vzájemná spolupráce se odrážejí v pozitivním klimatu instituce. Další vzdělává ní
pedagogických pracovníků je plánovité, navazuje na potřeby školy. Rezervou a příležitos tí
ke zlepšení je cílené zaměření na využití moderních didaktických forem a metod ve výuce.
Od posledního inspekčního hodnocení se zlepšily prostorové a materiální podmínky školy.
Instituce poskytuje vzdělávání na třech pracovištích v Novém Boru. Žáci se vzděláva jí
v podnětném a udržovaném prostředí, které se pozitivně odráží na formování jejich
osobnosti. V sídle školy na adrese Wolkerova 316 jsou vzděláváni žáci oborů Gymnáziu m
a Předškolní a mimoškolní pedagogika. Část odborného vzdělávání posledně jmenované ho


                                           3/9
oboru je realizována rovněž v budově domova mládeže. Na pracovišti v ulici Revoluč ní
probíhá výuka ostatních oborů vzdělání včetně učební praxe a odborného výcviku. Jsou zde
situovány rafinační dílny a ateliery, školní sklářská huť a prodejna sklářských výrobků. Od
poslední inspekční činnosti byla v sídle školy vybudována nová laboratoř biologie,
v současnosti se pro výuku žáků oboru Předškolní a mimoškolní pedagogika dokončuje nová
učebna hudební výchovy a hry na klavír. Nedostatkem zůstává společná laboratoř fyzik y
a chemie bez demonstračního stolu zejména pro výuku žáků oboru Gymnázium. Na
pracovišti v domově mládeže vznikly nové učebny pro výuku výtvarné a dramatické
výchovy, žákům je k dispozici hrnčířský kruh a keramická pec. Školní knihovna je
vybavena beletrií, dětskou literaturou i odbornými publikacemi z oblasti pedagogiky
a psychologie. Méně zastoupená je metodická literatura, využitelná v rámci vlastní přípravy
žáků na práci s dětmi. Vyučující Metodiky a pedagogické praxe pro žáky připravila
propracované metodické materiály, které zkvalitní přípravu žáků na vlastní práci s dětmi
(např. náměty na výtvarné činnosti, přípravu dětí na zaškolení apod.). Pro výuku tělesné
výchovy jsou k dispozici dvě tělocvičny a posilovna, doposud se nepodařilo provést
plánovanou rekonstrukci venkovního hřiště v areálu domova mládeže.
Ekonomická stabilita školy a vyrovnané hospodaření umožňují zajištění výchovně
vzdělávacího procesu a trvalé zkvalitňování materiálních podmínek. Mezi důležité finanč ní
zdroje patří finanční prostředky získané z doplňkové činnosti (pronájmy prostor, činnost
školní prodejny aj.). Neméně důležitý je finanční příjem z projektové činnosti. Škola
pravidelně proškoluje žáky a zaměstnance v oblasti bezpečnosti a ochrany zdraví. Přístup do
jednotlivých budov školy je z důvodu zamezení nežádoucího vstupu cizích osob zajištěn
prostřednictvím čipovacího zařízení. Při prohlídce pracovišť školy nebyla identifiko vá na
zjevná bezpečnostní rizika. Nabídka školního stravování je v souladu se zdravou výživou.


                          Hodnocení průběhu vzdělávání
Všechny sledované hodiny byly dobře připravené. Učitelé respektovali osobnost žáků, jejich
vystupování bylo korektní a profesionální. Výuka probíhala v otevřené a přátelské pracovní
atmosféře, aktivizovat žáky k samostatné činnosti se dařilo s různou mírou úspěšnosti.
Společným dílčím negativem hospitovaných hodin byly jejich pouze formální závěry
s nevyužitými příležitostmi k utřídění poznatků, upevnění učiva a ověření míry splnění
vzdělávacího cíle.
V hodinách českého jazyka a literatury byla zřejmá pečlivá příprava vyučujících opírající se
o bohaté pedagogické zkušenosti. Převažoval frontální způsob výuky, dařilo se
motivovat a zapojit téměř všechny žáky mimo jiné prostřednictvím pracovních listů a
efektivní prací s uměleckým textem a chybou. Názornost byla účelně podpořena prezentací,
zřetelné bylo propojení teoretických znalostí s využitím v praktickém životě, žáci získáva li
všeobecný přehled. Vyučující respektovali individuální tempo žáků. V navštíve nýc h
hodinách matematiky probíhala výuka s ohledem na kompetence a potřeby jednotlivýc h
žáků. Účelně bylo využito skupinové práce pro upevnění znalostí a opakování učiva
z předchozího studia. Výuka informačních a komunikačních technologií a programová ní
byla zaměřena na zvládnutí praktických dovedností, využitelných ve studiu dalších
vyučovacích předmětů i v zajištění provozu reálného podniku. Výuka cizích jazyků
(angličtina, němčina, francouzština, ruština) se vyznačuje velmi dobrou úrovní a celkově
jazykově podnětnou atmosférou v hodinách. V oblasti výukových metod je uplatňová na
práce ve dvojicích, skupinová a samostatná práce žáků, a to s ohledem na vzdělávací cíl dané
hodiny. Ve sledovaných hodinách pracovali žáci svědomitě a prokazovali požadované
znalosti odpovídající délce jejich studia. Výuka probíhala převážně v cílovém jazyce.


                                            4/9
Úroveň jazykových znalostí a komunikačních dovedností žáků zvyšuje zapojení školy do
mezinárodních projektů a aktivit v rámci projektu Erasmus+. Hospitovaná výuka předmětů
přírodovědného zaměření cílila na předání značného množství informací žákům. Vysoká
odbornost výkladu, v části hodin podporovaného vizualizací probíraného jevu (mapa,
fotografie živočichů, periodická tabulka prvků), nebyla vždy plně účelná, porozumění
probíranému jevu nebylo ve všech případech účinně ověřováno. Spolupráce žáků při plnění
úkolů byla zaznamenána výjimečně. Probírané učivo bylo předkládáno žákům většinou
systematicky a v logické návaznosti. Všichni žáci plnili stejné typy úkolů, individualizo va ná
výuka nebyla zaznamenána.
Úroveň teoretické výuky oboru vzdělání Předškolní a mimoškolní pedagogika zajišťova la
kvalitní přípravu žáků pro budoucí pedagogickou profesi. Při výuce výchovných předmětů
se třída dělí na skupiny, což umožňuje individuální přístup učitele k jednotlivým žákům
a respektování odlišné úrovně dovedností. Aktuálně probírané učivo a osvojované
kompetence navazovaly na předchozí zkušenosti žáků tak, aby vytvářely potřebné
souvislosti. V rámci teoretických hodin převažovala frontální výuka, ve výuce výchov se
jednalo zejména o skupinovou práci, při výuce hry na hudební nástroj byla využita
individualizovaná forma práce. Vyučující se snažili aktivizovat žáky, podněcovali je
k diskuzi, zadávali problémové otázky, využívali poznatky z jiných vyučovacích předmětů,
propojovali teorii s praxí. Využité didaktické postupy efektivně podporovaly rozvoj
odborných kompetencí žáků. Prvky formativního hodnocení byly zdařile využity v hodinách
hry na klavír.
Učební praxe žáků oborů Předškolní a mimoškolní pedagogika probíhá ve druhém a třetím
ročníku ve smluvních zařízeních (mateřské školy, školní družiny či školní kluby). Praxi
vedou cvičné učitelky mateřských škol nebo vychovatelky. Na její průběh v jednotlivýc h
ročnících dohlíží garant praxe – metodik. Žáci mají dva až tři náslechy u cvičného pedagoga
a poté provádějí vlastní výstupy. Před výstupem vypracovávají přípravu, kterou konzultují
s metodikem a cvičnou učitelkou. Přípravy žáků obsahují nezbytné náležitosti (jasně
stanovený výchovně vzdělávací cíl, detailně propracovaný metodický postup). Úroveň jejich
zpracování je velmi dobrá.
V navštívených hodinách teoretických odborných předmětů sklářských a uměleckých oborů
vzdělání převažovala frontální výuka kombinovaná se skupinovou a navazující samostatnou
prací žáků. Podpora ze strany pedagogů zahrnovala prezentaci probíraného učiva,
vizualizaci objektů, rozbor metodiky činností i individuální konzultace nad žákovskými
pracemi. Vysoká erudice a pracovní zkušenosti pedagogů v odborné či umělecké oblasti jsou
pro žáky silnou motivací.
Odborný výcvik sklářského maturitního a nematuritního oboru probíhá souběžně. Výstupy
odpovídaly úrovni deklarovaných kompetencí v rámci obsahu učiva jednotlivých učebních
osnov školních vzdělávacích programů. Pracovní atmosféra ve všech navštívených blocích
byla tvůrčí a přátelská. Výuka probíhala především nápodobou, samostatnou prací,
konzultacemi, využitím chyby a diskusí nad pracovními postupy. V každé ze školních dílen
byl patrný metodicky přiměřený přístup k výuce, např. v zaměření hutní tvarování skla je
využívána jak individuální, tak týmová práce, kdy spolu žáci musí spolupracovat ve
výrobním řetězci a zároveň každý procvičuje danou operaci. V ostatních dílnách výuka
probíhala převážně individuálně. Dílna hutního zpracování skla v rámci výuky spolupracuje
s externími firmami a zároveň dodává surovinu i pro ostatní školní dílny (broušení, rytí,
malování). Praktické vyučování oboru Design Interiéru probíhalo především formou
individuální konzultace pedagoga s daným žákem.




                                             5/9
Externí praktické vyučování žáků zaměření strojník sklářských zařízení je účinně
realizováno ve spolupráci s firmou Crystalex. Výuka pod dohledem instruktorů byla
zaměřena na seřizování, údržbu a obsluhu strojních zařízení pro výrobu a zušlechťování skla
(LINKUŽ, rafinace). Žáci tak od počátku studia přicházejí do kontaktu s reálným výrobním
procesem a po absolvování tohoto programu je jim firmou Crystalex nabídnuto zaměstná ní.
Z hlediska uplatnění absolventů školy se tento program jeví jako velmi perspektivní.
Prostředí domova mládeže je podnětné, upravené a čisté. Prostorové i materiální podmínky
se průběžně zlepšují. Ubytování je realizováno ve dvoulůžkových a třílůžkových pokojích,
o ubytované žáky se starají tři vychovatelé. Nabídka výchovně vzdělávací činnosti je pestrá
a žáky aktivně využívaná. Celodenní stravování je zajištěno ve školní jídelně-výdejně.


                          Hodnocení výsledků vzdělávání
Podklady k vyhodnocování výsledků vzdělávání získává vedení školy na čtvrtletn íc h
jednáních pedagogické rady. Účinný systém analyzování výsledků vzdělávání žáků
je realizován v rámci metodických a předmětových orgánů. Individuální výsledky zjišťuje
škola obvyklými způsoby (především písemné a ústní zkoušení), eviduje je v elektronické
podobě a informace zákonným zástupcům žáků předává prostřednictvím školního
informačního systému, na třídních schůzkách a v případě potřeby telefonicky.
Zájem o studium se v aktuálním školním roce mírně zvýšil a odpovídá možnostem školy.
Nárůst poměru počtu žáků maturitních a nematuritních oborů v aktuálním školním roce je
důsledkem vyšší naplněnosti oboru Gymnázium a nepatrně nižším počtem žáků v oborech
Uměleckořemeslné zpracování skla a Sklář – výrobce a zušlechťovatel skla. Stabilně vysoký
zájem mají uchazeči o studium oboru vzdělání Předškolní a mimoškolní pedagogika.
Škola monitoruje úspěšnost žáků v průběhu celého vzdělávání se zřetelem k jejich
vzdělávacím a osobnostním předpokladům. Ve školním roce 2021/2022 prospělo
s vyznamenáním 20 % žáků, neprospívajícím je umožněno opakovat ročník, v aktuálním
školním roce představuje jejich počet 6,7 % žáků školy. Při hodnocení chování jsou
uplatňovány postupy vycházející z pravidel uvedených ve školním řádu, sníženou známkou
z chování bylo v posledních třech školních letech hodnoceno průměrně téměř 4 % žáků.
Mezi výchovnými opatřeními převažují pochvala třídního učitele a důtka třídního učitele,
škola oceňuje zejména prezentaci školy na veřejnosti a studijní výsledky. K podmíneč né mu
vyloučení ze školy bylo v uplynulém školním roce přistoupeno u 5 žáků, u dvou žáků bylo
uplatněno vyloučení ze školy. Pozitivním trendem je snižování počtu zameškaných hodin.
Omlouvání absencí je účinně stanoveno školním řádem (důsledné dodržování maximá lně
25% hranice absence nutné pro udělení známky z daného předmětu). Počet neomluve nýc h
absencí je u žáků maturitních oborů nízký, ve sklářských oborech se vyskytují jednotliví
žáci, kteří v průběhu studia ztratí motivaci k dalšímu vzdělávání a jejich neomluve ná
absence ve škole předchází předčasnému odchodu ze vzdělávání. Škola se snaží včas
identifikovat žáky s rizikem školní neúspěšnosti a realizuje konzultační činnost a doučování.
Prioritním ukazatelem dosažené úrovně výsledků vzdělávání je úspěšnost žáků školy
u maturitních a závěrečných zkoušek. V roce 2022 v oboru Gymnázium získalo 71 %
maturantů vyznamenání, a pouze jeden žák neuspěl v profilové části zkoušky. Mírně pod
republikovým průměrem byla úspěšnost žáků oborů vzdělání Uměleckořemeslné zpracování
skla (64 %), Předškolní a mimoškolní pedagogika (90 %) a Design interiéru (67 %). Ze
srovnání uplynulých čtyř školních let je patrné, že v oboru Gymnázium jsou neúspěšní
maturanti výjimkou, došlo ke zlepšení výsledků v oboru Předškolní a mimoško lní
pedagogika ve společné části maturitní zkoušky, naproti tomu v oboru Design interiér u


                                            6/9
přibylo žáků neúspěšných v profilové části maturitní zkoušky. Vzhledem k nízkému počtu
žáků v oboru Uměleckořemeslné zpracování skla nemá neúspěch dvou žáků u maturitní
zkoušky statisticky vypovídající hodnotu v celorepublikovém srovnání v rámci skupiny
oborů. U závěrečných zkoušek nematuritních oborů vzdělání došlo (i v souvislos ti
s úbytkem počtu žáků) ve školním roce 2021/2022 k významnému procentnímu nárůstu
neúspěšných žáků (37,5 %), a to i po opravném termínu. V předchozích třech školních rocích
byli žáci převážně úspěšní (z 96, 86 a 100 %).
Většina absolventů oboru Gymnázium (86 %) pokračuje ve studiu na vysokých školách. Po
úspěšném ukončení oboru Předškolní a mimoškolní pedagogika pokračuje ve
vysokoškolském studiu 40 % žáků, dalších 44 % je zaměstnáno ve vystudovaném oboru,
ostatní mimo obor. Z úspěšných maturantů oboru Design interiéru studuje 50 % na vysokých
školách, 20 % je zaměstnáno v oboru a další mimo obor. Z absolventů oboru
Uměleckořemeslné zpracování skla pokračuje ve vysokoškolském studiu 67 %. Absolventi
tříletých sklářských oborů se nejčastěji uplatňují ve svém oboru v menších sklářských
firmách (60 %), ostatní pokračují ve studiu dalšího oboru vzdělání ve škole.
Žáci jsou motivováni k účasti na předmětových i odborných soutěžích, vynikajíc íc h
výsledků dosáhli v olympiádách z českého, německého i anglického jazyka a v recitační
soutěži. Jedním z nevětších úspěchů žáků v poslední době byla účast na mistroství světa
v broušení skla v Nižboru, kde žákyně oboru Sklář - zušlechťovatel a výrobce skla obsadila
druhé místo. Pozitivní jsou výsledky, kterých dosahují žáci ve středoškolské odborné
činnosti, zejména v uměleckých oborech. Sportovní úspěchy zaznamenali žáci školy
v přespolním běhu družstev i jednotlivců.
V rámci spolupráce s Libereckým krajem se škola pravidelně prezentuje na Sklářských
slavnostech v Kristiánově. Významnou událostí pro žáky oborů Design interiér u
a Uměleckořemeslné zpracování skla je účast na přehlídce Designblok. Škola je každoročně
pořadatelem mezinárodního sklářského sympozia.


                                        Závěry
Vývoj školy
- Od poslední inspekční činnosti došlo k personální změně ve vedení školy. Od 1. 8. 2019
  stojí v čele instituce nový ředitel.
- V posledních třech školních letech se ve vyšší odborné škole nevzdělával žádný student,
  jednání vedení školy se zřizovatelem směřuje k výmazu vyšší odborné školy z rejstříku
  škol a školských zařízení.
Silné stránky
- Promyšlený systém řízení školy se promítá do kvalitních podmínek ke vzdělává ní
  v oblasti materiální, personální a finanční.
- Široká síť sociálních partnerů podporuje osobnostní a sociální rozvoj žáků a přispívá
  ke zvýšení kvality a atraktivity vzdělávání.
- Sledovaná výuka probíhala v přívětivé a podnětné atmosféře, učitelé a žáci se vzájemně
  respektovali.
- Výuka profilových předmětů naplňuje cíle odborného vzdělávání. Obsah navazuje na
  požadavky praxe a vhodně připravuje absolventy školy na jejich budoucí uplatnění na
  trhu práce.


                                           7/9
- Škola podporuje žáky v účasti v odborných soutěžích, ve kterých dosahují velmi dobrých
  výsledků.
Slabé stránky a/nebo příležitosti ke zlepšení
- Nedostatkem zůstává společná laboratoř fyziky a chemie bez demonstračního stolu
  odpovídající nárokům gymnaziálního vzdělávání. Doposud se nepodařilo provést
  plánovanou rekonstrukci venkovního hřiště v areálu domova mládeže.
- Nízká četnost využití aktivizačních didaktických postupů ve výuce.
- Závěry hodin byly spíše formální, zpravidla chybělo upevnění a shrnutí učiva za aktivní
  účasti žáků a snaha získat informace o skutečné efektivitě vzdělávacího procesu.
Doporučení pro zlepšení činnosti školy
- Cíleně zaměřit další vzdělávání pedagogických pracovníků na využití moderních
  didaktických postupů ve výuce.
- Zvýšit intenzitu hospitační činnosti vedení        školy   v souvislosti   s využívá ním
  aktivizujících didaktických prvků ve výuce.
- Vybudovat samostatné laboratoře fyziky a chemie, provést rekonstrukci venkovního
  hřiště v areálu domova mládeže.


            Seznam dokladů, o které se inspekční zjištění opírají
 1.   Zřizovací listina č.j. ZL-21/17-Š ze dne 27. 6. 2017, s účinností od 1. 9. 2017
 2.   Jmenování ředitele do funkce ze dne 29. 7. 2019, s účinností od 1. 8. 2019
 3.   Školní řád ze dne 9. 3. 2022 s účinností od téhož dne
 4.   Rejstřík škol a školských zařízení ze dne 12. 1. 2023
 5.   Koncepce rozvoje školy, ze dne 11. 6. 2019
 6.   Organizační řád, platný ve školním roce 2022/2023
 7.   Vnitřní řád domova mládeže ze dne 2. 9. 2019
 8.   Plán dalšího vzdělávání pedagogických pracovníků, platný ve školním roce
      2022/2023
 9.   Výpis z rejstříku škol a školských zařízení – údaje školy k datu inspekční činnosti
10.   Personální dokumentace pedagogických pracovníků (vzorek)
11.   Zápisy z pedagogické rady ve školních letech 2021/2022 a 2022/2023
12.   Zápisy z jednání předmětových a metodických komisí ve školních letech 2021/2022
      a 2022/2023
13.   Školní vzdělávací programy, školní rok 2022/2023
14.   Školní matrika vedená k termínu inspekce
15.   Přijímací řízení (kritéria přijímacího řízení, výsledky), školní rok 2021/2022
16.   Výroční zprávy o činnosti školy za školní roky 2019/2020, 2020/2021, 2021/2022
17.   Rozvrhy vyučovacích hodin učitelů a tříd, školní rok 2022/2023
18.   Třídní knihy (vzorek), školní rok 2022/2023
19.   Smlouvy o zajištění odborné praxe (vzorek), školní rok 2022/2023
20.   Dokumentace výchovného poradenství a prevence rizikového chování žáků, platná
      k datu inspekce
21.   Doklady o ukončování vzdělávání maturitní zkouškou, maturitní období 2020 až 2022


                                           8/9
22.   Výkazy M 8 o střední škole a R 13-01 o ředitelství škol k datu inspekce
23.   Dokumentace k bezpečnosti a ochraně zdraví žáků, aktuální stav
24.   Dokumentace k hodnocení finančních podmínek školy (kalendářní rok 2021)
25.   Dokumentace k vedení školního stravování (vzorek)
26.   Inspekční zpráva čj. ČŠIL-147/16-L, ze dne 31. 3. 2016
27.   Webové stránky školy na adrese https:// www.glassschol.cz/


                                         Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Liberecký inspektorát,
Masarykova 801/28, 460 01 Liberec, případně prostřednictvím datové schránky
(g7zais9), nebo na e-podatelnu csi.l@csicr.cz s připojením elektronického podpisu, a to
k rukám ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Jitka Šafaříková, školní inspektorka,
 vedoucí inspekčního týmu                              Jitka Šafaříková v. r.

 Mgr. Romana Jůnová, školní inspektorka
                                                       Romana Jůnová v. r.

 Bc. Irina Kopčanová, kontrolní pracovnice
                                                       Irina Kopčanová v. r.

 Bc. Pavla Matějková, přizvaná osoba
                                                      Pavla Matějková v. r.

 Ing. Kamil Skrbek, přizvaná osoba
                                                        Kamil Skrbek v. r.




V Liberci 14. 2. 2023




                                              9/9
