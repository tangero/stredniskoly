                                    Česká školní inspekce
                                  Jihomoravský inspektorát
_________________________________________________________________________________________________________ ___




                         IN S P E K Č N Í ZP R ÁVA
                                          Čj. ČŠIB-1842/22-B


Název                                TRIVIS - Střední škola veterinární Emila Holuba
                                     Brno, s.r.o.
Sídlo                                Dukelská třída 467/65, Husovice, 614 00 Brno
E-mail                               veterinabrno@trivis.cz
IČO                                  25347390
Identifikátor                        600013774
Právní forma                         společnost s ručením omezeným
Zastupující                          Mgr. Milan Čermák
Zřizovatel                           TRIVIS, a.s., Hovorčovická 1281/11, Kobylisy,
                                     182 00 Praha 8, IČ: 25074768
Místa inspekční činnosti             Dukelská třída 467/65 a Obřanská 13, Brno
Inspekční činnost na místě           30. 11. 2022 − 2. 12. 2022


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Inspekční činnost na žádost podle § 174 odst. 7 ve smyslu odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů.
Zjišťování a hodnocení podmínek, průběhu a výsledků vzdělávání podle školního
vzdělávacího programu.
Zjišťování a hodnocení naplnění školního vzdělávacího programu.
                                    Charakteristika
TRIVIS - Střední škola veterinární Emila Holuba Brno, s.r.o. (dále „škola“) vykonává
činnost střední školy. V době inspekční činnosti poskytovala střední vzdělání zakončené
maturitní zkouškou v oboru 43-41-M/01 Veterinářství. Škola vzdělávala k 30. září 2022
ve 4 třídách 118 žáků, v posledních třech letech je počet žáků srovnatelný. Škola aktuálně
eviduje 7 žáků se speciálními vzdělávacími potřebami (dále „SVP“). Vzdělávání žáků je
realizováno v pronajaté budově, školní stravování je smluvně zajištěno prostřednictvím jiné
právnické osoby.


                         Hodnocení podmínek vzdělávání
Ředitel školy (dále „ředitel“) zpracoval na počátku svého působení na vedoucím pracovním
místě koncepci rozvoje školy, kterou však průběžně neaktualizoval, přestože by to bylo
s ohledem na potřeby školy vhodné. V oblasti řízení školy ředitel reagoval na výsledky
poslední inspekční činnosti provedené ve školním roce 2021/2022 a společně se svou
zástupkyní přijali řadu opatření ke zkvalitnění poskytovaného vzdělávání. Významno u
změnou bylo zapojení části pedagogických pracovníků (vedoucí předmětových skupin)
do pedagogického vedení a vytvoření efektivnějšího systému kontroly včetně její
důslednější realizace. Výsledkem společné práce vedení školy a pedagogů je školní
vzdělávací program, nový pro 1. ročník a aktualizovaný pro ostatní ročníky, který zohledňuje
požadavky vzdělávacího oboru a odpovídá potřebám a možnostem školy. Nastavená
organizace teoretického i praktického vyučování vytváří vhodné podmínky pro jeho
naplňování. Průběh vzdělávání monitoruje vedení školy především prostřednictvím
hospitační činnosti, v menší míře využívají vzájemné hospitace ke sdílení zkušeností také
pedagogové. V rámci inspekční činnosti se však v části sledované výuky projevilo, že
výsledky této činnosti mají jen omezený dopad na zvyšování kvality vzdělává ní.
Pedagogická práce je vyhodnocována s nižší efektivitou, chybí společné plánování
profesního rozvoje každého pedagoga odpovídající jeho individuálním potřebám a zároveň
potřebám školy. Předložený aktuální plán dalšího vzdělávání pedagogických pracovníků má
velmi obecný charakter a jen částečně reaguje na zjištění poslední inspekční činnosti. Vedení
školy se daří zajistit kvalifikovaný pedagogický sbor, převážně s příslušnou odborností
k předmětům, které jednotliví pedagogové vyučují. V případě začínajících učitelů však
poskytovaná metodická podpora není plánovitá, je založena spíše na neformální kolegiá lní
pomoci. Škola nemá zavedenou funkci uvádějícího učitele, chybí systémové nastavení
kontinuální podpory v adaptačním období.
Ředitel se schází se zástupci žáků, kteří se vyjadřují k činnosti školy a poskytují užitečno u
zpětnou vazbu k průběhu vzdělávání. Jiné interní nebo externí zpětnovazební nástroje
k vlastní činnosti, např. k vyhodnocování školního klimatu nebo výsledků vzdělávání škola
nevyužívá. Není nastaven provázaný systém pravidelné autoevaluace s vypovídací hodnotou
uplatnitelnou při stanovení strategie dalšího rozvoje školy.
Materiální podmínky školy umožňují realizaci školního vzdělávacího programu, jejich stav
vedení školy ve spolupráci se zřizovatelem průběžně sleduje a vyhodnocuje. Pro výuku
tělesné výchovy, která probíhá mimo budovu školy ve sportovní hale jiné právnické osoby,
škola vytvořila žákům vhodné organizační, materiální i bezpečnostní podmínky.
Ředitel školy přijal opatření ke zkvalitnění práce školního poradenského pracoviště.
Od školního roku 2022/2023 pověřil jeho vedením pedagožku, která zajišťuje služby
výchovné poradkyně i metodičky prevence a pro tyto činnosti absolvovala přísluš né
vzdělání. Ve škole působí externě, osobní kontakt se žáky se tak uskutečňuje méně často,


                                             2/8
například při setkávání se zástupci tříd. Činnosti školního poradenského pracoviště včetně
systému podpory žáků se SVP se jí podařilo systémově nastavit. Na jednání pedagogické
rady, individuálních setkáních, nebo formou e-mailové komunikace informuje třídní učitele
i vyučující o potřebách žáků se SVP a nabízí jim metodickou podporu. Ve sledovaném
průběhu vzdělávání však nebylo poskytování podpory těmto žákům většinou patrné,
efektivita realizovaných podpůrných opatření ve vztahu k jejich dosahovaným výsledkům
a vzdělávacímu pokroku není doposud ve škole systematicky vyhodnocová na.
Uskutečňované aktivity v oblasti prevence sociálně patologických jevů mají pozitivní dopad
na vytváření dobrých vztahů a nízký výskyt případů rizikového chování. Rezervy má škola
v poskytování služeb v rámci kariérového poradenství. Program pro tuto oblast si škola sice
vytvořila, ale jedná se spíše o přehled služeb zajišťovaných jinými organizacemi. Aktivní
role školního poradenského pracoviště při poskytování pomoci žákům v rámci jejich
profesního rozvoje a orientace při výběru dalšího vzdělávání nebo zaměstnání však zatím
není vymezena.


                           Hodnocení průběhu vzdělávání
V průběhu sledovaného teoretického vyučování pracovali žáci v klidné atmosféře,
vzdělávání nenarušovaly kázeňské problémy. Až na výjimky byla vzájemná komunikace
učitelů a žáků založena na partnerském přístupu a respektu. Pokud byly uplatněny vhodné
pedagogické postupy, které vytvářely prostor pro vzájemné sdílení informací, obraceli se
žáci na vyučující a kladli dotazy nebo sdělovali své zkušenosti. Kromě jazykového
vzdělávání je také část výuky odborného vzdělávání realizována ve skupinách s nižš ím
počtem žáků, což vytváří vhodné podmínky pro interakci i poskytování kvalitnější zpětné
vazby k práci žáků. Ne vždy to však vyučující dokázali ve sledované výuce efektivně využít.
Nejčastěji byla uplatňována frontální forma výuky, vyučující s žáky komuniko va li
prostřednictvím řízeného rozhovoru, což nebylo vždy optimální pro jejich aktivní zapojení.
Často aktivita učitele převažovala a část žáků zůstávala po většinu vyučovací hodiny pasivní.
S výjimkou jazykového vzdělávání měli žáci méně příležitostí ke spolupráci a vzájemné mu
dialogu. Vyučující většinou nepracovali účelně se vzdělávacím cílem, žáky často
seznamovali jen s obsahem či tématem hodiny, dosažení vzdělávacího cíle
nevyhodnocovali. V závěru hodin bylo jen výjimečně zařazeno účelné shrnutí, zopakování
učiva nebo vyhodnocení práce žáků, kteří byli jen ojediněle vedeni k sebereflexi. Slabší
stránkou byla málo individualizovaná práce se žáky se SVP, což bylo patrné mj. i v méně
vhodném způsobu přípravy a hodnocení testů. Podpora těmto žákům je poskytována
převážně jen formou navýšení času při písemných pracích nebo zkrácením rozsahu zadaných
úkolů. S výjimkou výuky tělesné výchovy byla nedostatečně využívána diferenciace výuky
vzhledem k individuálním schopnostem a potřebám žáků, a to jak u žáků se SVP, tak u žáků
projevujícím zvýšený zájem o danou vzdělávací oblast. Většinou všichni plnili stejné úkoly
se stejnou náročností. Využití digitálních technologií bylo převážně účelné, a to nejčastěji
pro zvýšení názornosti učiva. V dějepisu vyučující dobře využil také zpětnovazební aplikace
pro ověření, zda žáci dokáží propojovat různé historické souvislosti.
Ve vzdělávací oblasti Jazyk a jazyková komunikace vyučující vhodně uplatňovali motivač ní
prvky zaměřené na rozvoj komunikativních dovedností. Účelně zařazovali poslechové
aktivity, důsledně dbali na aplikaci správných gramatických struktur a precizní výslovno st.
Čtenářská gramotnost byla podporována prostřednictvím různorodých výukových forem
a metod jak v anglickém, tak i v českém jazyce. Žáci se aktivně zapojovali, získávali a třídili
informace z různých zdrojů, bez obav kladli otázky a uměli obhájit svůj názor. Výuka jazyků




                                             3/8
byla vedena velmi kultivovaně, vždy důsledně v cílovém jazyce, což společně se
zařazováním kooperativního učení podporovalo rozvoj jazykové gramotnosti žáků.
Výuka vzdělávací oblasti Člověk a příroda byla většinou zaměřená na popis a klasifik ac i
přírodovědných poznatků, aktivní zapojení žáků a podpora rozvoje kritického myšle ní
chyběly. V matematice učitel využil vhodné postupy a vedl žáky k osvojování
matematických pojmů a vztahů a k přesnému používání správné terminologie.
Výuka v předmětech odborného vzdělávání byla pro žáky zajímavá, pokud měli příležito st,
aktivně se zapojovali do diskuzí. Vyučující uváděli příklady z praxe, účelně propojovali
učivo s reálnými situacemi, vhodně uplatňovali mezipředmětové vztahy přírodovědného
zaměření. Přínosem bylo využití odborné učebny, kde žáci prováděli laborování
a vyvozovali závěry na základě pozorování. V části výuky byli žáci vedeni k samostatnému
vyhledávání a využití potřebných informací.
Při výuce tělesné výchovy učitelé respektovali fyzické možnosti a individuální pohybové
schopnosti všech žáků. Správně byly rozvíjeny jejich pohybové dovednosti, vhodně byly
zařazené aktivity odpočinkové a relaxační. Vyučující žáky dostatečně motivovali, což se
projevilo v jejich aktivním zapojení. Vyučující upozorňovali na zásady dodržování pravidel
bezpečnosti, zařazovali informace o zdravém životním stylu a propojovali tak výchovu
ke zdraví s běžným životem žáků.


                         Hodnocení výsledků vzdělávání
Vyučující pro hodnocení výsledků vzdělávání žáků využívají jak písemné, tak ústní
a praktické ověřování žákovských znalostí a dovedností. Jiné nástroje ke zjišťování úrovně
dosahovaných výsledků žáků škola nevyužívá. Na jednáních pedagogické rady (čtvrtletně)
si pedagogové vzájemně předávají informace o výsledcích žáků, většinou se ale jedná
o statistické shrnutí hodnocení. Motivační systém, který škola využívá pro ocenění
studijních výsledků žáků, je funkční. Na konci školního roku 2021/2022 byla přiznána
finanční odměna téměř 40 % žáků, kteří měli výborné studijní výsledky. Dosahované
úspěchy žáků oceňuje škola také pravidelným a četným udělováním pochval, významné bylo
např. ocenění žákyně školy za vzornou práci v rámci odborné praxe v ZOO Dvůr Králové.
Důtky nebo snížený stupeň z chování jsou ojedinělé, v loňském školním roce žákům uděleny
nebyly. Za velmi přínosné lze považovat vedení deníků praxe, které žáci jako svá portfolia
zpracovávají velmi podrobně. Ze jejich kvalitně vedených zápisů je patrné, že dokáží
propojit teoretické znalosti s praktickými dovednostmi. Vyučující žáky průběžným
hodnocením deníků motivují k tomu, aby byly záznamy precizní, jazykově a stylistick y
správné, čímž se jim daří podporovat čtenářskou gramotnost a rozvíjet jazykové a současně
i odborné kompetence.
Celkové výsledky vzdělávání žáků měly za sledované období posledních tří let srovnatelno u
úroveň. Ve školním roce 2021/2022 prospělo zhruba 93 % žáků. Škola doplnila Minimá lní
preventivní program pro školní rok 2022/2023 o strategii předcházení školní neúspěšnosti,
která v obecné rovině obsahuje jednotlivé možnosti podpory. Žáci mohou využít konzultace
s učiteli, nabízí možnost opakovaného napsání testu, náhradního zkoušení apod. Pravidelno u
pozornost věnuje škola absenci žáků, průměrný počet omluvených hodin není nijak vysoký.
V loňském školním roce neomluvenou absenci škola řešila v menší míře pouze v prvním
ročníku, v ostatních ročnících se neomluvená absence nevyskytovala.
Žákům a jejich zákonným zástupcům je umožněn snadný přístup k informac ím
o vzdělávacích výsledcích prostřednictvím školního elektronického systému. Tento
informační systém je funkční a zajišťuje vedení školy i celému pedagogickému sboru


                                           4/8
průběžný přehled o prospěchu i chování všech žáků. Hodnocení žáků je zaznamená vá no
pravidelně. Další komunikace se zákonnými zástupci probíhá prostřednictvím hovorových
a konzultačních hodin s učiteli, třídní schůzky škola neorganizuje.
Vedení školy monitoruje výsledky vzdělávání žáků, výsledky dosažené při ukončování
vzdělávání maturitní zkouškou statisticky vyhodnocuje. Dlouhodobě jsou tyto výsledky
srovnatelné s výsledky žáků z ostatních škol ve stejné skupině oborů vzdělání za celou
Českou republiku. Ve školním roce 2021/2022 hrubá neúspěšnost žáků u maturitní zkoušky
(vypovídá o tom, jak velká část žáků z celkového počtu žáků přihlášených k maturitní
zkoušce nebyla úspěšná) činila cca 14 %.
Profesní a osobnostní rozvoj žáků škola podporuje. Žáci jsou motivováni k aktivnímu
zapojení do odborných praxí a různých dobrovolných aktivit. Partnerské vztahy škola
využívá zejména k zajištění vhodných podmínek pro realizaci praktického vyučování žáků.
Daří se udržovat a dále rozšiřovat portfolio smluvních partnerů, na jejichž pracovištích žáci
absolvují odbornou praxi. Žáci se tak seznamují s různými specifiky studovaného oboru, což
je přínosem pro získání zkušeností a odborných dovedností uplatnitelných v jejich budoucím
zaměstnání nebo dalším studiu. Škola je otevřená ke spolupráci i s dalšími vnějšími partnery,
navazuje vztahy s komerčními subjekty nebo vysokými školami a obohacuje výuku různými
přednáškami, besedami a odbornými exkurzemi. Zahraniční stáže nebo jiné formy
mezinárodní spolupráce škola nerealizuje.


                                         Závěry
Vývoj školy
- Vedení školy reagovalo na zjištění poslední inspekční činnosti a přijalo opatření, která
  vedla k odstranění závažných nedostatků. Došlo k zefektivnění kontrolního systému,
  v některých oblastech podmínek a průběhu vzdělávání však nebyla doposud přijatá
  opatření dostatečně účinná.
Slabé stránky a/nebo příležitosti ke zlepšení
- Chybějící systém autoevaluace školy se projevuje v nižší efektivitě pedagogického
  vedení a stagnaci rozvoje školy.
- Vhodné podmínky pro aktivní zapojení žáků a rozvoj jejich klíčových kompetencí byly
  vytvořeny jen v části teoretického vyučování.
- Diferenciace výuky vzhledem k individuálním potřebám, zájmům a schopnostem žáků
  nebyla v průběhu vzdělávání dostatečně využívána.
- Neúčelná práce se vzdělávacím cílem a vyhodnocováním jeho naplnění přetrvává.
- Pedagogické postupy při práci s žáky se speciálními vzdělávacími potřebami jsou méně
  efektivní, výsledky těchto žáků jsou vyhodnocovány spíše nahodile.
Doporučení pro zlepšení činnosti školy
- Vytvořit jednoduchý efektivní systém pravidelné evaluace jednotlivých oblastí školy,
  do jeho procesu zapojit všechny aktéry vzdělávání. K získání relevantních informac í
  využívat vhodné interní i externí nástroje a postupy.
- Výsledky autoevaluace zohlednit v koncepci školy, nastavit reálné cíle a strategie
  směřující k dalšímu rozvoji školy. Využívat příklady inspirativní praxe jiných škol.




                                            5/8
- Vytvořit systém vyhodnocování práce pedagogických pracovníků, výsledky využívat
  jako podklad pro další cílenou podporu jejich profesního rozvoje.
- Ve spolupráci s pedagogy plánovat jejich další vzdělávání, zohlednit jejich zájem
  a zároveň identifikované priority a potřeby školy.
- Další vzdělávání pedagogických pracovníků směřovat do oblasti aktivizačních forem
  a metod výuky, diferenciace vzdělávání a postupů rozvíjejících klíčové kompetence žáků.
- Nastavit systém metodické podpory začínajících učitelů v adaptačním období.
- Důsledně uplatňovat podpůrná opatření v průběhu vzdělávání žáků se speciálními
  vzdělávacími potřebami, jejich efektivitu pravidelně vyhodnocovat. Využívat
  diferenciaci zadávaných úkolů i vzdělávacích cílů tak, aby odpovídala individuá lním
  potřebám žáků a umožňovala maximální rozvoj jejich schopností a dovedností.


Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 14 dnů odstranit nedostatky zjištěné při inspekční činnosti a ve stejné lhůtě
písemně informovat Českou školní inspekci, jak byly nedostatky odstraněny a jaká
byla přijata opatření.
Zprávu zašlete na adresu Česká školní inspekce, Jihomoravský inspektorát, Křížová
22, 603 00 Brno, případně prostřednictvím datové schránky (g7zais9), nebo na e-
podatelnu csi.b@csicr.cz s připojením elektronického podpisu.


            Seznam dokladů, o které se inspekční zjištění opírají
 1.   Školní řád s účinností od 1. 9. 2022
 2.   Školní vzdělávací program Veterinářství platný ve školním roce 2022/2023
 3.   M8 Výkaz o střední škole podle stavu k 30. 9. 2022
 4.   Koncepce rozvoje školy pro období 2021-2023
 5.   Plán dalšího vzdělávání pedagogických pracovníků ve školním roce 2022/2023
 6.   Zápis o jednání s mluvčími tříd ze dne 15. 11. 2022
 7.   Záznamy z hospitací vedených ve školním roce 2022/2023
 8.   Zápisy z jednání pedagogické rady ve školním roce 2021/2022 a 2022/2023
 9.   Zápisy z jednání předmětových skupin ve školním roce 2022/2023
10.   Plán kontrolní činnosti ve školním roce 2022/2023
11.   Rozvrh hodin platný v době inspekční činnosti
12.   Personální dokumentace pedagogických pracovníků ve školním roce 2022/2023
13.   Školní elektronický informační systém vedený ve školním roce 2022/2023
14.   Výroční zpráva o činnosti školy za školní rok 2021/2022



                                          6/8
15.   Dokumentace školního poradenského pracoviště ve školním roce 2022/2023 – plány
      práce, minimální preventivní program, krizový plán školy, strategie předcházení
      školní neúspěšnosti, kariérové poradenství, osobní spisy žáků se speciálními
      vzdělávacími potřebami
16.   Písemné práce žáků z českého jazyka – vybraný vzorek (školní rok 2022/2023)
17.   Deníky žáků z odborných praxí vedené ve školním roce 2022/2023
18.   Protokoly o komisionálních zkouškách vedené ve školním roce 2022/2023 – vybraný
      vzorek
19.   Potvrzení o odborné praxi žáka ve školním roce 2022/2023 – vybraný vzorek
20.   Smlouvy o obsahu, rozsahu a podmínkách praktického vyučování ve školním roce
      2022/2023 – vybraný vzorek
21.   Dokumentace školy k hodnocení ekonomických podmínek, ověření poskytování
      školního stravování a zajištění bezpečnosti žáků při jejich pobytu ve škole
22.   Webové stránky školy
23.   Zápis z jednání s vedením školy ze dne 2. 12. 2022
24.   Inspekční zpráva č. j. ČŠIB-546/22-B ze dne 13. 6. 2022


                                        Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Jihomoravský inspektorát,
Křížová 22, 603 00 Brno, případně prostřednictvím datové schránky (g7zais9), nebo
na e-podatelnu csi.b@csicr.cz s připojením elektronického podpisu, a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Ing. Alena Svobodová, školní inspektorka,
 vedoucí inspekčního týmu
 RNDr. Anna Bayerová, Ph.D., školní
 inspektorka
 PhDr. Renata Horáková, Ph.D., školní
 inspektorka

 Bc. Dana Haláková, kontrolní pracovnice




                                             7/8
Datem vyhotovení inspekční zprávy se rozumí datum posledního podpisu člena
inspekčního týmu.




                                         8/8
