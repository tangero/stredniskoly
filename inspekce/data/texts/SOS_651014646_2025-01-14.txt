CSI0X00D64T5




                              Česká školní inspekce
                           Královéhradecký inspektorát
                       Wonkova 1142, 500 02 Hradec Králové
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIH-1619/24-H
                                      Sp. zn. ČŠIH-S-343/24 H


Název                               TRIVIS - Střední škola veřejnoprávní Třebechovice
                                    pod Orebem, s.r.o.
Sídlo                               Heldovo náměstí 231, 503 46 Třebechovice pod
                                    Orebem
E-mail                              trivistreb@seznam.cz
IČO                                 27 482 073
Identifikátor                       651 014 646
Právní forma                        společnost s r.o.
Zastupující                         Mgr. Stanislava Šůlová
Zřizovatel                          TRIVIS, a.s.
Místo inspekční činnosti            Heldovo náměstí 231, 503 46 Třebechovice pod
                                    Orebem
Inspekční činnost na místě          14. 1. 2025 − 16. 1. 2025

Inspekční činnost byla zahájena předložením pověření k inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání, a to podle přísluš nýc h
školních vzdělávacích programů dle § 174 odst. 2 písm. b) školského zákona, ve znění
pozdějších předpisů.
Zjišťování a hodnocení naplnění školních vzdělávacích programů a jejich souladu
s právními předpisy a rámcovým vzdělávacím programem dle § 174 odst. 2 písm. c)
školského zákona, ve znění pozdějších předpisů.
                                    Charakteristika
TRIVIS – Střední škola veřejnoprávní Třebechovice pod Orebem, s. r. o., (dále „škola“) je
součástí sítě soukromých škol zřizovaných akciovou společností TRIVIS, a. s., a vykonává
činnost střední školy a školní jídelny. Poskytuje střední odborné vzdělání v oboru vzdělává ní
68-42-M/01 Bezpečnostně právní činnost. K termínu inspekční činnosti se v osmi třídách
denního studia vzdělávalo celkem 243 žáků. Dálkové studium není v tomto školním roce
z důvodu nezájmu uchazečů realizováno. Podrobnější informace o škole jsou dostupné
na www.trivistreb.cz.


                         Hodnocení podmínek vzdělávání
Ředitelka školy působí ve vedoucí funkci od roku 2017. Ve své řídicí práci vychází ze svých
pedagogických a manažerských zkušeností. Na základě SWOT analýzy provedené v srpnu
2024 vedení školy zpracovalo střednědobou koncepci rozvoje školy, která stanovuje
základní cíle v oblasti výchovně vzdělávacího procesu, řízení školy, dalšího vzdělává ní
pedagogických pracovníků, materiálně technického vybavení školy, spolupráce se
sociálními partnery a propagace školy. Koncepční dokument je reálný, avšak neobsahuje
kroky, které vedení a pedagogové plánují učinit pro dosažení vytyčených cílů, postupné
plnění cílů není vyhodnocováno. Škola nemá stanoveny termíny a odpovědnost zaměstna nc ů
za plnění jednotlivých záměrů, o strategii aktivně nekomunikuje s aktéry vzdělávání. Část
koncepčních záměrů se ředitelce školy a jejímu zástupci daří realizovat (obnova IT techniky,
modernizace materiálně technického vybavení školy, rozvíjení spolupráce se sociálními
partnery). Některé koncepční cíle se ale prosazovat nedaří (využívání moderních nástrojů
a forem výuky, týmová spolupráce pedagogických pracovníků).
Vedení školy klade důraz na přátelskou atmosféru, vzájemnou důvěru a respekt mezi všemi
aktéry vzdělávacího procesu. Ředitelka školy vytváří příznivé podmínky pro otevřenou
komunikaci, žáci však do chodu a rozhodování školy prozatím zapojeni nejsou. Přenos
informací v rámci školy je efektivně realizován každodenní osobní a e-mailovo u
komunikací, elektronickým systémem školy a pravidelnými poradami. Zásadní záležitos ti
vzdělávání jsou diskutovány na jednáních pedagogické rady. Komunikace se zákonnými
zástupci žáků je účelně zajištěna prostřednictvím elektronického systému školy,
pravidelných třídních schůzek, běžné jsou i individuální konzultace pedagogů se zákonnými
zástupci žáků v případě potřeby. K propojení a sdílení informací slouží škole účinně
i sociální média.
Kontrolní mechanismy jsou nastaveny, nejsou však vždy důsledně realizovány. Informace
o úrovni poskytovaného vzdělávání, včetně plnění školního vzdělávacího programu, získává
vedení školy na jednáních pedagogické rady, z informací odborných skupin a z hospitační
činnosti. Hospitační záznamy nejsou zcela v souladu s plánem hospitací a zřídka obsahují
doporučení, kterými by byli pedagogové směřováni ke zkvalitnění jejich vzdělávací činnosti
v dalším období. Ne zcela efektivní systém řízení se projevuje i v neúčelném fungo vá ní
odborných skupin, jejichž činnost je zaměřena na zajišťování organizačních záležitos tí,
konzultace probíraného učiva, případně jeho přesuny v rámci školního vzdělávac ího
programu, zajišťování učebnic, přípravu maturitních zkoušek či organizaci soutěží a exkurzí.
Méně efektivní však je v oblasti zkvalitňování vzdělávacího procesu, např. sdílení zkušeností
se zaváděním nových metod a forem výuky, realizace vzájemných hospitací. Dopad práce
odborných skupin do výuky je tak spíše formální, což se odráží v různé kvalitě jednotlivýc h
vyučovacích hodin.



                                             2/9
Ředitelka školy zpracovala plán dalšího vzdělávání pedagogických pracovníků, ve kterém
stanovila hlavní priority a zásady. Pro svůj profesní rozvoj učitelé využívají nabídky
seminářů zaměřených zejména na chování žáků, vzdělávání v oblasti efektivních metod
a forem práce v hodině probíhalo v minimální míře. Vedení školy se v rámci dalšího
vzdělávání zaměřuje zejména na problematiku řízení pedagogického procesu a manažerské
dovednosti.
Pedagogové většinou splňují požadavky na odbornou kvalifikaci dle zákona. Výuku
odborných předmětů zajišťuje 11 učitelů, přičemž dva nesplňují požadavky na odbornou
kvalifikaci, tato skutečnost se však negativně neprojevila v efektivitě výuky. Požadavky
stanovené Ministerstvem vnitra na praxi u bezpečnostních sborů nebo v organiza c íc h
zabývajících se prevencí kriminality splňují všichni učitelé odborných předmětů a jejich
bohaté odborné a pedagogické zkušenosti jsou nesporným přínosem při výuce. Péče
o začínající učitele se uskutečňuje konzultacemi s uvádějícím učitelem, vedením školy
a každodenním kontaktem s pedagogickými pracovníky.
Škola úzce a účelně spolupracuje se zřizovatelem a ostatními školami jím zřizovanými.
V oblasti rozvoje odborných kompetencí žáků je podstatná a funkční spolupráce
se sociálními partnery, u kterých mohou absolventi nalézt uplatnění (Policie ČR, Vězeňská
služba ČR, Městská/obecní/ policie, obecní/městské úřady, Hasičský záchranný sbor,
Krajský soud Hradec Králové, Česká obchodní inspekce, neziskové organizace). Vedle
realizace odborné praxe žáků se spolupráce projevuje formou exkurzí na pracovištíc h
sociálních partnerů, praktickými ukázkami jejich činnosti, diskuzemi s pracovníky.
V některých případech jsou žáci školy do spolupráce zapojeni i aktivně, např. participací
na součinnostním cvičení v roli figurantů nebo pomoci při kontrolní činnosti České
obchodní inspekce.
S Ministerstvem vnitra, gestorem oboru vzdělání, má škola uzavřenou dohodu, na jejímž
základě se spolupráce uskutečňuje formou povinných a nepovinných aktivit. Účelem dohody
je také podpořit spolupráci s jinými školami realizující tento obor vzdělání. K povinným
aktivitám se řadí semináře a společná metodická zaměstnání pro učitele odborných
předmětů, jednání předmětových komisí a setkání ředitelů škol oprávněných k výuce oboru
vzdělání Bezpečnostně právní činnost. K volitelným aktivitám patří středoškolská odborná
činnost, kurzy a pobyty v přírodě, žákovské soutěže, společné projekty pro aktivity
v zahraničí či spolupráce na zpracování metodických pomůcek nebo učebních textů. Velmi
přínosná je spolupráce formou projektu „Ambasadoři do škol“, která tkví v převzetí záštity
nad jednotlivými třídami představiteli Policie ČR, kteří pro ně organizují výše zmíně né
a další formy spolupráce.
Prostorové a materiální podmínky školy umožňují naplňování školního vzdělávac ího
programu. Škola disponuje připojením k internetu, což umožňuje využívat elektronické
materiály pro vzdělávání (aktualizované právní normy a učebnice, vzory dokladů totožnos ti
a jiných veřejných listin, registračních značek atp.) a práci se standardními operačními
a kancelářskými programy, jakož i vzdělávání v oblasti informačních a komunikač níc h
technologií (digitální vzdělávání). V rámci vzdělávání obsahového okruhu prevence
a odhalování kriminality škola využívá odbornou učebnu kriminalistiky, jejíž část umožňuje
nácvik kriminalistických metod (např. zjišťování a zajišťování stop, ohledaní místa činu,
fotodokumentace). Pro výuku sebeobrany se zpravidla využívá tělocvična, která umožňuje
nácvik pádových, porazových a hodových technik (mobilní tatami). Škola je vybavena
prostředky pro nácvik sebeobranných technik (úderové i ochranné, resp. krytové prostředky)
a první pomoci (např. resuscitační model, zátěžový model, transport).




                                           3/9
V hodnoceném období došlo ve spolupráci se zřizovatelem ke znatelnému cílenému zlepšení
úrovně materiálního i finančního zabezpečení. Škola využívá zapojení do běžné projektové
činnosti za účelem pořízení odborného i sportovního vybavení a dalšího vzdělává ní
pedagogů. S podporou zřizovatele se škole podařilo vybavit školu elektronick ým
zabezpečením, proběhla výměna vstupních dveří, rekonstrukce několika učeben, které byly
vybaveny velkoplošnými multimediálními obrazovkami, bylo částečně modernizo vá no
vybavení školní kuchyně, odstraněna stará budova kotelny a rekonstruován povrch školního
dvora.


                          Hodnocení průběhu vzdělávání
Společným znakem hospitované výuky byla vstřícná a přátelská atmosféra
podpořená respektujícím přístupem učitelů k žákům. Žáci s pedagogy ochotně
spolupracovali. Zhlédnuté hodiny byly dobře připravené, zejména v odborných předmětech
byla patrná vysoká erudice pedagogů. Vzdělávací strategie a postupy ve výuce všeobecně
vzdělávacích předmětů odpovídaly charakteru probíraného učiva, avšak chybějíc í
diferenciace vzdělávacího obsahu neumožňovala žákům naplno využít jejich individuá lní
vzdělávací potenciál. Žáci plnili obsahem, typem, rozsahem i náročností shodné úkoly. Část
sledovaných hodin byla výrazně výkladová, v nich pedagogové předkládali žákům hotové,
ucelené informace, často chyběla vhodná aktivizace žáků, méně byly rozvíjeny jejich
kooperativní dovednosti. V úvodu výuky seznamovali někteří učitelé žáky pouze s tématem
vyučovací hodiny, nedostatečný prostor byl v závěru většiny hodin věnován shrnutí učiva
a efektivní zpětné vazbě o naplnění vzdělávacích cílů. Méně často a na rozdílné úrovni byli
žáci vedeni k hodnoticím dovednostem. Didaktická technika byla využita pedagogy
především k prezentování učiva, příp. k posílení názornosti výuky jinými formami (výuková
videa, prezentace tématu). Spíše ojediněle byl vytvořen prostor pro posilování kompetencí
žáků využívat digitální technologie, účelně pracovat s informačními zdroji a rozvíjet kritické
myšlení.
Odborné předměty byly vyučovány věcně správně a byly aplikovány platné právní předpisy
vztahující se k oboru vzdělání. Ve sledovaných hodinách byly uplatněny různé formy výuky
v závislosti na charakteru předmětu a obsahu probírané látky. Práce ve dvojici byla
v hodinách sebeobrany dominantní a v hodině kriminologie výrazná. V hodinách práva
a bezpečnostní činnosti byla uplatněna metoda výkladu frontální formou. Samostatná práce
žáků s prvky koordinace byla dominantní v hodině první pomoci a přípravy ke zdraví
(nácvik resuscitace). Žáci byli aktivizováni většinou prostřednictvím kladených otázek
(včetně přezkoušení), na které však reagovala jen část z nich. V hodině kriminolo gie
proběhla aktivizace také formou znalostního kvízu, dále pak prací ve dvojici za účelem
diskuze a prezentace jejích výsledků. Digitální technologie byly vedle znalostního kvízu
využity pouze k prezentaci témat učitelem a prezentace domácího úkolu žáka.
Za účelem rozvoje odborných kompetencí absolvují žáci školy odbornou praxi, která je
realizována u sociálních partnerů, jež svým zaměřením odpovídají profilu absolventa oboru
vzdělání Bezpečnostně právní činnost. Odborná praxe je plánována v rozsahu 1 týden
ve druhém a čtvrtém ročníku a 2 týdny ve třetím ročníku. Organizace odborné praxe závisí
na kapacitních možnostech smluvních partnerů. Smlouva o zajištění odborné praxe žáka
obsahuje náležitosti stanovené prováděcím právním předpisem. Škola o praxi žáka získává
zpětnou vazbu prostřednictvím hodnocení docházky a aktivit, žáci vypracovávají deník
odborné praxe.




                                             4/9
                          Hodnocení výsledků vzdělávání
Škola přijímá uchazeče o vzdělávání na základě kritérií založených na jednotné přijímac í
zkoušce (67,56 %), školní přijímací zkoušce ve formě prokázání fyzických předpokladů
(12,84 %), výsledků v základním vzdělávání a prokázání zájmu o daný obor vzdělává ní
(19,6 %). Škola dlouhodobě vykazuje převis počtu zájemců o studium (trojnásobný počet
uchazečů).
Škola sleduje a vyhodnocuje vzdělávací výsledky žáků průběžně i na konci klasifikač níc h
období, a to na úrovni jednotlivých vyučujících i pedagogické rady. Znalosti a dovednosti
hodnotí na základě standardních hodnotících nástrojů. O průběhu a výsledcích vzdělává ní
jsou zákonní zástupci nezletilých žáků i rodiče zletilých žáků informováni prostřednictvím
školního informačního systému a na pravidelně organizovaných třídních schůzkách,
v případě potřeby i v rámci přímé komunikace.
V posledních dvou školních letech prospělo na konci druhého pololetí s vyznamená ním
v průměru 14,8 % žáků. Neprospívající jsou zpravidla pouze jednotlivci. Žáci se účastní
i externího testování, jehož výsledky se škola intenzivně zabývá. Od poslední inspekční
činnosti došlo v oblasti sledování a vyhodnocování výsledků vzdělávání žáků k pozitivnímu
posunu. V rámci promyšleného systému v oblasti prevence školní neúspěšnosti obsahujíc ího
jak určení diagnostiky příčin neúspěšnosti, tak i analýzu výsledků vzdělávání žáků v průběhu
a při ukončování maturitní zkouškou, škola přijímá adekvátní opatření (cílené individuá lní
doučování, konzultace, intenzivnější práce vyučujícího s konkrétním žákem) s následným
vyhodnocením jejich účinnosti. Případný školní neúspěch či kázeňské problémy jsou
neprodleně projednávány se žáky i s jejich zákonnými zástupci.
Díky vhodně nastaveným pravidlům pro hodnocení žáků a jejich důslednému uplatňová ní
se škole daří úspěšně a v zárodku řešit problémy spojené s absencí. K výchovným opatřením
je přistupováno na základě jasně nastavených pravidel pro hodnocení žáků. Převažujíc ími
výchovnými opatřeními jsou pochvaly a ocenění. Případné kázeňské problémy jsou
neprodleně projednávány se žáky a s jejich zákonnými zástupci.
Podporu osobnostního rozvoje žáků zajišťuje škola formou dalších aktivit. Motivuje je
k účasti ve vědomostních, odborných a sportovních soutěžích, zprostředkovává odborné
přednášky,    workshopy,      návštěvy    odborných pracovišť.        Motivační     charakter
k bezproblémovému studiu a dosahování výborných studijních výsledků má i možnost
přiznání prospěchového stipendia, které je žákům poskytováno na základě přesně
vymezených kritérií. Účinnost opatření dokazuje počet udělených stipendií. Ve školním roce
2022/2023 za 1. pololetí stipendium získalo 36 žáků, za 2. pololetí 16 žáků. Ve školním roce
2023/2024 v 1. pololetí 16 žáků a ve 2. pololetí 7 žáků.
Zpětnou vazbu a srovnání v celorepublikovém kontextu poskytují škole výsledky žáků
u maturitní zkoušky. Ve školním roce 2021/2022 uspělo 88,8 % žáků (z toho 24,4 %
s vyznamenáním). Ve školním roce 2022/2023 získalo 16,9 % žáků vyznamená ní,
neprospělo 10,1 % žáků. Ve školním roce 2023/2024 získalo 30,9 % žáků vyznamená ní,
neprospělo 10,9 %. Dlouhodobou neúspěšnost v matematice škola řeší individuálními
konzultacemi i intenzivnější prací vyučujícího s konkrétním žákem.
Posun byl zaznamenán i v oblasti sledování absolventů školy. Škola eviduje a sleduje jejich
úspěšnost při přijímání k terciárnímu vzdělávání i v jejich profesním životě. Absolventi
studující na vysokých školách pořádají pro současné žáky přednášky o svém dalším studiu,
přibližují jim další reálné možnosti a podmínky studia. Velká část absolventů nachází dobré
uplatnění na pracovním trhu ve studovaném oboru.



                                            5/9
Výchovná poradkyně (ředitelka školy) informuje ostatní pedagogy o žácích se speciálními
vzdělávacími potřebami a poskytuje všem metodickou podporu. Všem žákům poskytuje
poradenskou pomoc při opakovaném prospěchovém selhávání, s problematickými školními
situacemi, ale i při řešení jejich osobních problémů. Výchovná poradkyně společně
s pedagogy vyhodnocuje efektivitu poskytované podpory a aktivně spolupracuje
se školskými poradenskými zařízeními. Tým poradenských pracovníků (výchovná
poradkyně, metodik prevence, kariérový poradce) operativně řeší aktuální problémy žáků
při vzdělávání. V případě potřeby je svolávána výchovná komise, která přijímá přísluš ná
opatření a vyhodnocuje jejich účinnost. Vhodně nastavené kariérové poradenství žákům
pomáhá při výběru jejich dalšího studia nebo při uplatnění na trhu práce. Pravidelně jsou
pořádány besedy pro maturanty se zástupci vysokých škol, besedy s absolventy, kteří
předávají zájemcům praktické zkušenosti z různých vysokých škol a také přednášky, které
účelně napomáhají přípravě žáků na přijímací zkoušky na různé vysoké školy. Kariérový
poradce také spolupracuje s úřadem práce, s vysokými školami i s mnohými profesními
organizacemi v rámci dalšího uplatnění svých absolventů.
Promyšlený systém primární prevence reaguje na aktuální potřeby školy i jednotlivých žáků.
Hlavním cílem je včas podchytit rizikové projevy chování žáků a účinně jim předcházet, což
se daří naplňovat. Pravidelně organizované adaptační programy pro žáky prvních ročníků
s cílem vytvářet dobré prosociální vztahy v třídních kolektivech významně přispívají
k prevenci rizikového chování a zároveň příznivě ovlivňují klima při vzdělávání. Účinnými
preventivními aktivitami jsou také četné školní projekty, tematicky zaměřené besedy,
exkurze a zejména aktivní spolupráce se složkami integrovaného záchranného systému,
která efektivně podporuje rozvoj odborných kompetencí budoucích absolventů a zároveň
posiluje prosociální dovednosti žáků.


                                          Závěry
Vývoj školy
– S podporou zřizovatele se podařilo zlepšit materiální a finanční zajištění školy, zkvalitnit
  vybavení a posupně modernizovat některé prostory školy.
– Došlo ke stabilizaci pedagogického sboru.
– Zefektivnila se vzájemná spolupráce členů v rámci školního poradenskéo pracoviště.
– Nepodařilo se odstranit nedostatky v hospitačí činnosti vedení školy a v systému dalšího
  vzdělávání pedagogických pracovníků.
– Ve výuce přetrvává absence diferenciace práce žáků vzhledem k jejich schopnostem,
  pravidelně nejsou využívány různé formy hodnocení žáků v průběhu výuky a zcela
  efektivní není práce pedagogů se vzdělávacími cíli.
Silné stránky
– Škola účinně spolupracuje se zřizovatelem a školami jím zřizovanými, cíleně
  spolupracuje s partnery zajišťujícími rozvoj odborných kompetencí žáků. Realizace
  projektu „Ambasadoři do škol“ usnadňuje možnost pracovního uplatnění. (1.5)
– Vedení školy aktivně usiluje o udržení dobrého technického stavu školy, materiálníc h
  podmínek vzdělávání a jejich průběžné zkvalitňování tak, aby odpovídalo moderním
  trendům a přispívalo k naplňování vzdělávacích cílů stanovených v ŠVP. (2.4)




                                             6/9
– Profesionální, vstřícný, empatický a partnerský přístup pedagogů k žákům vytváří
  příznivou pracovní atmosféru a podněcuje u žáků pozitivní vztah ke vzdělávání. (3.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Koncepce rozvoje školy neobsahuje identifikaci podmínek potřebných pro dosažení
  vytyčených cílů, priority a kroky, které vedení a pedagogové plánují učinit pro jejich
  dosažení. (1.1)
– Vedení školy hodnotí práci pedagogů nesystematicky a pouze v částečném rozsahu,
  zpětná vazba učitelům není dostatečně využitelná pro jejich další rozvoj. (2.3)
– Pedagogové nepravidelně zařazují v průběhu výuky práci s informačními zdroji, méně
  jsou využívány metody podporující rozvoj kritického myšlení. (4.2)
– Diferenciace a individualizace vzdělávacího obsahu a zadávaných úkolů jen v malé míře
  zohledňuje kognitivní schopnosti jednotlivých žáků. Méně je podporován rozvoj
  hodnoticích dovedností žáků. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Specifikovat podmínky a kroky potřebné pro dosažení vytyčených cílů v koncepci
  rozvoje školy.
– Zaměřit další vzdělávání pedagogických pracovníků na oblasti diferenc iace
  a individualizace výuky, práci s informačními zdroji, vedení žáků ke kritickému myšle ní
  a oblasti formativního hodnocení.
– Pravidelně zařazovat v průběhu       výuky      práci s informačními    zdroji,   vést žáky
  ke kritickému myšlení.
– Systematicky využívat ve výuce formativní hodnocení žáků.
– Zohledňovat vzdělávací potřeby žáků dle jejich individuálních předpokladů
  prostřednictvím diferencované výuky a zadáváním úloh různé kognitivní náročnosti.
– Poskytovat pedagogům účinnou zpětnou             vazbu o kvalitě   vzdělávacího     procesu
  prostřednictvím hospitační činnosti.
– Pravidelně vyhodnocovat stav ve všech důležitých oblastech pedagogických procesů,
  nastavovat opatření ke zlepšení stavu a sledovat jejich účinnost.
– Využívat formy vzájemných hospitací za účelem aktivního                předávání poznatků
  a zlepšování kvality poskytovaného vzdělávání.
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.




                                            7/9
                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Dokumentace podle § 28 školského zákona vedená a platná ve školním roce
      2024/2025
 2.   Dokumentace k hodnocení materiálních a finančních podmínek školy za školní rok
      2024/2025
 3.   Výjimka z počtu žáků ve třídě vydaná zřizovatelem pro školní rok 2024/2025 ze dne
      9. 4. 2024
 4.   Školní matrika, školní roky 2023/2024, 2024/2025 do termínu inspekční činnosti
      (vzorek)
 5.   Dokumentace k výchovnému poradenství a prevenci rizikového chování žáků vedená
      k datu inspekční činnosti
 6.   Souhrnná dokumentace k ukončování vzdělávání, vedená k datu inspekční činnosti
 7.   Souhrnná dokumentace k přijímacímu řízení na školní rok 2024/2025
 8.   Dohoda o poskytování středního vzdělávání v oboru vzdělání 68-42-M/01
      Bezpečnostně právní činnost mezi Ministerstvem vnitra a školou ze dne 2. 5. 2024
 9.   Smlouvy o obsahu, rozsahu a podmínkách odborné praxe ve školním roce 2024/2025
      (vzorek)



                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




                                          8/9
Složení inspekčního týmu a datum vyhotovení inspekční zprávy

 Mgr. Iva Suchánková, školní inspektorka, vedoucí inspekčního týmu
 Mgr. Ilona Hronová, školní inspektorka
 Ing. Jana Kočí, školní inspektorka
 Mgr. Josef Pavlát, kontrolní pracovník
 Mgr. Bc. Vít Bureš, přizvaná osoba
3. 2. 2025




                                         9/9
