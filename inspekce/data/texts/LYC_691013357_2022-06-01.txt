                                   Česká školní inspekce
                                Inspektorát v Kraji Vysočina
_____________________________________________________________________________________________________ _______




                         IN S P E K Č N Í ZP R ÁVA
                                           Čj. ČŠIJ-772/22-J


Název                                Meruzalka − Montessori mateřská škola a základní
                                     škola v Polné
Sídlo                                Alej svobody 1247, 588 13 Polná
E-mail                               reditel.polna@meruzalka.cz
IČ                                   08 050 775
Identifikátor                        691 013 357
Právní forma                         Školská právnická osoba
Zastupující                          Mgr. Lenka Marková
Zřizovatel                           Zázraky se dějí, z. s.
Místo inspekční činnosti             Alej svobody 1247, Polná
Termín inspekční činnosti            1. − 6. 6. 2022


Inspekční činnost byla zahájena předložením pověření k inspekční činnosti.


                                  Předmět inspekční činnosti
Zjišťování a hodnocení podmínek, průběhu a výsledků vzdělávání, a to podle přísluš nýc h
školních vzdělávacích programů, zjišťování a hodnocení naplnění školních vzdělávac íc h
programů a jejich souladu s právními předpisy a rámcovými vzdělávacími programy
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.




2021/2022
                                   Charakteristika
Meruzalka − Montessori mateřská škola a základní škola v Polné (dále škola) vykonává
činnost mateřské školy, základní školy, školní družiny a školní jídelny- výdejny.
Mateřská škola zahájila svou činnost od 1. 9. 2021 s kapacitou 30 dětí. Ke dni inspekční
činnosti škola vzdělávala v jedné třídě 15 dětí, z nichž čtyři plnily povinné předškolní
vzdělávání. Odklad povinné školní docházky mělo jedno dítě. Škola poskytovala podpůrná
opatření čtvrtého stupně jednomu dítěti, se kterým pracovala asistentka pedagoga. Ve třech
třídách základní školy se vzdělává celkem 61 žáků, z toho pět žáků má povoleno individuá lní
vzdělávání. Zájmové vzdělávání je realizováno v jednom oddělení školní družiny
s 22 účastníky zájmového vzdělávání.


                         Hodnocení podmínek vzdělávání
Nová ředitelka školy (dále ředitelka) ve své činnosti úspěšně pokračuje v plnění původní
vize založené na postupném vybudování mateřské, základní a střední školy v systému
výchovy a vzdělávání podle Montessori v Polné. V koncepci jsou formulovány jednotlivé
obecné principy (důraz na kvalitní vzdělávání, výběr pedagogů, spolupráce se zákonnými
zástupci). Od minulé inspekce se škole podařilo splnit jeden z hlavních cílů, byla otevřena
mateřská škola. Zvýšení počtu žáků základní školy ze 14 na 61 svědčí o získání dobrého
jména na veřejnosti. Škole se v současné době daří v oblasti spolupráce se zákonnými
zástupci i zřizovatelem.
Systém řízení školy je funkční, odpovídá profilu školy a spočívá především v každodenním
kontaktu všech zúčastněných aktérů. Jednoznačně nastavená pravidla a mechanis my
k organizování činnosti školy i stanovené kompetence zaměstnanců zajišťova ly
bezproblémový provoz školy, plynulý průběh vzdělávání a dobré fungování informač ního
systému mezi zaměstnanci i vůči zákonným zástupcům dětí a žáků. Jednání pedagogické
rady probíhají společně pro všechny součásti školy, což přispívá k prohloubení vzájemné
informovanosti. Koncepční záměry založené na zásadách Montessori pedagogiky sdílejí
všichni pedagogové školy a jsou průběžně naplňovány.
Organizování dalšího vzdělávání probíhá plánovitě, vychází z potřeb školy a zohledňuje také
zájmy jednotlivých pedagogů. Získané poznatky si pedagogové následně vzájemně
předávají a uplatňují ve výuce. Hospitační činnost vedení školy k zajištění požadované
úrovně základního vzdělávání je efektivní. Podrobné kvalitní záznamy hospitací umožňují
cílené a systematické využívání výsledků hospitační činnosti ke zvyšování úrovně
vzdělávání, pedagogové dostávají efektivní zpětnou vazbu k jejich práci. Jsou cíleně vedeni
k vlastní sebereflexi.
Od poslední inspekční činnosti došlo ke zkvalitnění prostorových podmínek, byly
vybudovány prostory pro mateřskou školu. Materiální podmínky umožňují úspěšné
naplňování školních vzdělávacích programů. Prostředí pro vzdělávání bylo v základní škole
i v mateřské škole velmi příznivé a motivující. Třídy jsou vybaveny kvalitními specifick ými
Montessori pomůckami, děti i žáci k nim mají volný přístup. Pouze ve třídách základní školy
chybí vhodně upravené klidné místo sloužící k vstřebávání nových emocí žáků a na zahradě
školy nejsou instalovány žádné herní prvky pro rozvoj fyzické obratnosti a pohybové
zdatnosti dětí mateřské školy.
Škola se zapojuje do společenského života např. spolupráce s domem dětí a mládeže,
s Židovskou obcí v Polné. Velmi se osvědčuje bohatá spolupráce s mezinárodní Montessori
komunitou. Pro školy uplatňující Montessori pedagogiku je zvláště přínosná spolupráce


2021/2022                                    2
s odbornicí pro vzdělávání systémem Montessori - mentorkou, která zná dlouhodobě školu,
pravidelně navštěvuje vyučování a po něm seznamuje pedagogy se svými postřehy
a podněty pro další práci. Svou mentorku si škola zatím nevybrala.


                           Hodnocení průběhu vzdělávání
Vzdělávání dětí probíhalo ve vstřícné a otevřené atmosféře. Učitelky k dětem přistupova ly
s vysokou mírou tolerance a důvěry. Svým klidným vystupováním, důsledným vedením dětí
ke vzájemnému respektu a ohleduplnosti vytvářely bezpečné psychosociální prostředí
pro vzdělávání a nenásilně rozvíjely sociální kompetence dětí. Vzdělávací činnosti byly
realizovány v rámci metodiky Montessori pedagogiky s využitím speciálních pomůcek
podporujících rozvoj myšlení, tvořivé uvažování i poznávání vlastních možností dětí.
Zařazené byly ve speciálně uzpůsobených centrech zaměřených na vytváření základů dílčích
gramotností (centrum praktického života, smyslové výchovy, jazykového vzdělává ní,
matematiky, umění), jejich uložení bylo přehledné a dětem dostupné. V průběhu vzdělává ní
se děti nenásilnou formou seznamovaly se základy anglického jazyka. Prioritou průběhu
vzdělávání bylo připravené prostředí s různou úrovní náročnosti, což umožňo va lo
svobodnou volbu výběru, rozhodování, zároveň podněcovalo děti k aktivitě, opakování
již získaných znalostí i dovedností, směřovaly k vytváření řádu, soustředění a posilová ní
samostatnosti. Založeny byly zejména na individuální práci s pomůckami, které si dětí
vybíraly spontánně nebo jim byly nabízeny učitelkou. Děti také přirozeně hodnotily činnosti,
do kterých byly zapojeny, formativní hodnocení při vzdělávání však uplatňováno nebylo
a k vzájemnému hodnocení byly děti vedeny méně.
Škola si postupně utváří ucelený systém v třídním plánování, propojení rozvoje kompetencí
a dosahování očekávaných výstupů stanovených Rámcovým vzdělávacím programem
pro předškolní vzdělávání. Aktivity sledované při hospitační činnosti nesměřovaly cíleně
k vyrovnávání individuálních nerovnoměrností ve vývoji dětí.
Vzdělávací cíle hospitovaných vyučovacích bloků v základní škole vycházely ze školního
vzdělávacího programu a z potřeb žáků. Celkově partnerský a empatický přístup pedagogů
k žákům vytvářel příznivé klima podporující učení. Vzdělávání bylo efektivní, jeho průběh
doprovázely pozitivní emoce žáků. Žáci se vzájemně obohacovali a spolupracova li
ve věkově smíšeném kolektivu. Motivaci žáků účelně zvyšovaly didaktické hry. Pedagogové
vytvářeli prostor pro diskuzi a argumentaci žáků, v případě potřeby využívali řízený
rozhovor a návodné otázky, vedli žáky k představivosti, k různým způsobům řešení situací
i k tvořivosti. Žáci jsou také cíleně vedeni k vyjádření vlastního názoru či svých pocitů
a k sebereflexi. To významně podporuje schopnost vyjadřování a prezentace. Vyučujíc í
průběžně oceňovali snahu i dílčí pokrok žáků a povzbuzovali je k další aktivitě. Žáci
si prohlubovali a získávali ve velké míře sociální, komunikativní a občanské kompetence
(společné rozhovory v komunitních kruzích, spolupráce, vstřícnost, přátelská atmosféra,
sociální návyky). Zařazování pohybové relaxace přispívalo k udržení aktivity a pozornosti
žáků. Vyučující respektovali tempo práce žáků, poskytovali jim prostor pro dotazy
a individuální dopomoc, při výskytu obtíží nabízeli žákům účinnou podporu (ověření
pochopení zadaného úkolu, povzbuzení, individuální přístup, dopomoc).
Ve všech blocích učitelé korigovali pracovní činnosti, komunikaci mezi žáky navzájem
a plnili roli průvodců v procesu vzdělávání ve smyslu zásady – dokážeš to sám nebo
s podporou, o niž si umíš říci. Zajímali se o žáky jako takové, jak se cítí a co prožívají, jaké
emoce vyjadřují. Většina žáků uměla dobře prezentovat svoji práci před spolužáky,
čímž rozvíjeli své komunikační a sociální kompetence. Na vybrané aktivity se žáci
soustředili, uplatňovali své zkušenosti.


2021/2022                                      3
Pedagogové respektovali potřebu žáka přerušit svou činnost a v ústraní vstřebat nové
poznatky a prožít své emoce. Žáci vyhledávali ústraní náhodně, pro tento případ nebylo
ve třídě vytvořeno vhodné místo. V průběhu vyučování žáci reagovali na pokyny učitelů,
respektovali společně vytvořená pravidla chování i stanovenou organizaci výuky. Jejich
práce byla učiteli pozitivně slovně hodnocena. Učitelé využívali průběžné individuá lní
diagnostiky bez zkoušení, srovnávání a známkování. V závěrečné fázi vyučovacích bloků
učitelé žákům v dostatečné míře poskytovali prostor pro sebehodnocení či vzájemné
hodnocení, které jim umožnilo uvědomit si úroveň dosažených vědomostí a znalostí.
Vychovatelka při zájmovém vzdělávání ve školní družině vedla účastníky cíleně
k organizování jejich vlastní činnosti dle jejich zájmu. Povzbuzovala je ke spolupráci
i ke vzájemnému respektu, umožňovala jim výběr činností dle jejich zájmu. Účastníci byli
aktivní ve všech činnostech, komunikovali a spolupracovali s vychovatelkou. Aktivity byly
průběžně společně hodnoceny.


                          Hodnocení výsledků vzdělávání
Z hlediska výsledků vzdělávání děti prokazovaly dobrou úroveň dovedností i poznatků.
Dobře zvládaly běžné činnosti a požadavky, které na ně byly kladeny a přiměřeně
se prosazovaly. Chovaly se bezprostředně, přirozeně mezi sebou i s dospělými
komunikovaly. Navazovaly vzájemné kontakty, v případě potřeby se uměly domluvit. Měly
upevněné hygienické a zdvořilostní návyky. Většina dětí byla při výběru z pomůcek
samostatná, při práci s nimi se dokázaly soustředit, pracovat podle stanovených postupů
a využívat předchozí zkušenosti.
Zařazování vhodných metod a forem práce, dodržování pravidel vzájemného soužití,
důsledné vedení dětí k samostatnosti a provázaná úzká spolupráce se základní školou
pozitivně ovlivňuje přípravu dětí na vyšší stupeň vzdělávání.
Přínosem pro vzdělávání dětí a celkovou činnost školy také její spolupráce s partnery.
Velkou pozornost MŠ věnuje rozvoji a zkvalitňování vztahů se zákonnými zástupci dětí.
Prostřednictvím nabízených i neformálních setkávání posiluje vzájemnou důvěru, dobré
vztahy a průběžně sdílí informace o dětech využitelné v pedagogickém procesu.
Žáci základní školy dostávají průběžnou zpětnou vazbu od učitelů v ústní či písemné
podobě. Další zpětnou vazbu jim poskytují procentuálně hodnocené testy. Součástí třídní
dokumentace je portfolio. Pokroky žáka v ústním i písemném projevu, portfolio,
individuální přehledy žáka a učitelovy poznámky, jsou podkladem pro vyhodnoco vá ní
úrovně vědomostí a dosažení předepsaných očekávaných výstupů. Realizované jsou schůzky
rodiče, pedagoga a žáka. Na schůzce provádí žák pomocí svého portfolia sebehodnocení,
které je doplněno hodnocením učitele. Záznamy z hodnocení žáků, kteří se vzděláva jí
formou individuálního vzdělávání, poskytovaly ucelený pohled o úrovni naplňová ní
očekávaných výstupů. Pololetní hodnocení a hodnocení na konci školního roku je prováděno
slovně. Hodnocení známkami škola neprovádí.
Při hodnocení výsledků vzdělávání je důsledně uplatňován individuální přístup
k jednotlivým žákům. Vyspělejší žáci již vypracovali s pedagogy svůj plán vzdělávání, jehož
plnění je pravidelně vyhodnocováno. U ostatních žáků pedagogové sledují jejich rozvoj
a připravují je na chvíli, kdy bude možné žáka přizvat k účasti na plánování jeho vzdělává ní.
Z předložených prací žáků bylo zjištěno, že očekávané výstupy jsou naplňovány.
Činnost školního poradenského pracoviště včetně provázané informovanosti napříč celým
subjektem je efektivní. Oblast primární prevence rizikového chování žáků prolíná celým


2021/2022                                     4
vzdělávacím procesem, intenzivně se jí věnují kmenoví průvodci (třídní učitelé jednotlivýc h
trojročí) zejména při ranních komunitních setkáních. Díky málo početnému kolektivu a
úzkému kontaktu i spolupráci všech účastníků vzdělávání se škole daří eliminovat výskyt
rizikového chování žáků a jeho ojedinělý výskyt úspěšně řešit.
Školní družina prostřednictvím nabízených činností žáky úspěšně motivuje k zájmové mu
vzdělávání. Ke zvyšování účinnosti zájmového vzdělávání přispívá úzká součinnost
se základní školou v oblasti organizace společných aktivit.


                                         Závěry
Vývoj školy
- V personální oblasti došlo ke změně na místě ředitelky školy.
- Jako nová součást školy byla otevřena mateřská škola.
- Škola působí v novém školním areálu.
- Byl vybudován plně funkční systém hodnocení žáků.
- Došlo k podstatnému zvýšení počtu žáků v základní škole.


Silné stránky
- Bezpečné emoční prostředí umožňuje prostor pro cílenou podporu rozvoje dětí
  v mateřské škole.
- Forma metod Montessori poskytuje dětem zlepšování samostatnosti a soustředění, vede
  k účelné práci s chybou a přirozenému přijetí odlišností.
- Promyšlená spolupráce se základní školou umožňuje širší a bezproblémovou sociální
  adaptaci dětí v základní škole.
- Velmi dobře připravené prostředí pro vzdělávání žáků podporuje snadnější osvojení
  učiva, rozvoj tvořivosti, manuální zručnosti, umožňuje experimentovat v souladu
  se zásadami Montessori pedagogiky.
- Postupné budování nového školního areálu splňujícího            požadavky alternativního
  vzdělávacího systému i bezbariérovosti.
- Respektující a otevřená komunikace se všemi aktéry výchovně vzdělávacího procesu
  na partnerské úrovni.


Slabé stránky a/nebo příležitosti ke zlepšení
- Ve třídách chybí žákům vhodné klidné místo k vstřebávání nových emocí.
- Úplná absence herních prvků na školní zahradě, které podporují pohybové dovednosti
  a fyzickou zdatnost dětí.


Doporučení pro zlepšení činnosti školy
- Vytvořit žákům ve třídách klidné místo k vstřebávání nových emocí.
- Vybavit školní zahradu herními prvky.


2021/2022                                    5
- Navázat pravidelnou dlouhodobou mentorskou spolupráci s odborníkem vzdělává ní
  metodou Montessori pro získávání dalších podnětů.


Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů přijmout adekvátní opatření k odstranění nedostatků zjištěných
při inspekční činnosti a ve stejné lhůtě písemně informovat Českou školní inspekci,
jak byly nedostatky odstraněny.
Zprávu zašlete na adresu Česká školní inspekce, Inspektorát v Kraji Vysočina,
Zborovská 3, 586 01 Jihlava, případně prostřednictvím datové schránky (g7zais9),
nebo na e-podatelnu csi.j@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Školní vzdělávací program pro základní vzdělávání – Tady a teď, platný od 1. 9. 2019,
       aktualizace 1. 10. 2020
 2.    Školní vzdělávací program pro školní družinu – Cesta k poznání, platný od 1. 9. 2019,
       aktualizace 1. 10. 2020
 3.    Školní vzdělávací program pro předškolní vzdělávání – Radost se vzdělávat, platný
       od 1. 9. 2021
 4.    Výroční zpráva o činnosti školy ve školním roce 2020/2021
 5.    Třídní knihy MŠ a ZŠ, školní rok 2021/2022
 6.    Přehled výchovně vzdělávací práce školní družiny, školní rok 2021/2022
 7.    Školní matrika
 8.    Dokumentace školního poradenského pracoviště, školní rok 2021/2022
 9.    Rozvrh hodin, školní rok 2021/2022
10.    Hospitační záznamy vedení školy, školní rok 2021/2022
11.    Zápisy ze schůzek rodičů žáků ZŠ, školní rok 2021/2022
12.    Zápisy ze schůzek rodičů dětí MŠ, školní rok 2021/2022
13.    Zápisy z pedagogických rad a provozních porad, školní rok 2021/2022


                                        Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Inspektorát v Kraji
Vysočina, Zborovská 3, 586 01 Jihlava, případně prostřednictvím datové schránky
(g7zais9), nebo na e-podatelnu csi.j@csicr.cz s připojením elektronického podpis u,
a to k rukám ředitele/ředitelky inspektorátu.


2021/2022                                    6
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Stanislav Pulkrab, školní inspektor,                Pulkrab v. r.
 vedoucí inspekčního týmu
 Mgr. Blanka Lučková,                                     Lučková v. r.
 školní inspektorka
 Bc. Renáta Hánová,                                       Hánová v. r.
 kontrolní pracovnice

V Jihlavě 24. 6. 2022


Datum a podpis ředitelky školy potvrzující projednání a převzetí inspekční zprávy


 Mgr. Lenka Marková,                                     Marková v. r.
 ředitelka školy

V Polné 27. 6. 2022




2021/2022                                    7
