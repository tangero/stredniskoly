                              Česká školní inspekce
                               Ústecký inspektorát
                   W. Churchilla 6/1348, 400 01 Ústí nad Labem
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIU-1404/25-U
                                      Sp. zn. ČŠIU-S-286/25-U


Název                               Gymnázium Roudnice nad Labem, příspěvková
                                    organizace
Sídlo                               Havlíčkova 175, 413 01 Roudnice nad Labem
E-mail                              gym-rce@gym-rce.cz
IČO                                 46 773 754
Identifikátor                       600 010 848
Právní forma                        příspěvková organizace
Zastupující                         Mgr. Zdenka Vachková
Zřizovatel                          Ústecký kraj
Místo inspekční činnosti            Havlíčkova 175, Roudnice nad Labem
Inspekční činnost na místě          22. 10. 2025 − 24. 10. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání poskytovaného střední
školou podle příslušných školních vzdělávacích programů.
Zjišťování a hodnocení naplnění školních vzdělávacích programů pro základní a střední
vzdělávání a jejich souladu s právními předpisy a rámcovými vzdělávacími programy.
                                   Charakteristika
Gymnázium Roudnice nad Labem, příspěvková organizace (dále jen „škola“ nebo
„gymnázium“) vykonává činnost střední školy a školní jídelny – výdejny. Ve střední škole
vzdělává žáky v denní formě vzdělávání v oborech vzdělání 79-41-K/41 Gymnázium
(čtyřletý vzdělávací program) a 79-41-K/81 Gymnázium (osmiletý vzdělávací program).
K 30. 9. 2025 vykázala škola 441 žáků v 16 třídách, z toho 235 v osmiletém vzdělávac ím
programu a 206 ve čtyřletém vzdělávacím programu. V době inspekční činnosti se ve škole
vzdělávalo 20 žáků se speciálními vzdělávacími potřebami a tři žáci s mimořád ným
nadáním.
Další informace o škole jsou k dispozici na webových stránkách školy www.gym-rce.cz.


                         Hodnocení podmínek vzdělávání
Ředitelka školy nastoupila do funkce 1. 7. 2024. Od počátku svého působení ve škole se
intenzivně věnovala realizaci vlastních koncepčních záměrů. Již během prvního roku ve
funkci se jí podařilo posílit zapojení školy do projektových aktivit, navázat mezinárod ní
spolupráci s partnerskou školou v Belgii se zaměřením na podporu jazykového vzdělává ní,
zahájit intenzivní přípravu žáků na mezinárodní jazykové zkoušky, rozšířit nabídku
mimoškolních aktivit a zapojit školu do studentské odborné činnosti. Na základě vlastní
evaluace po roce svého působení ředitelka vyhodnotila aktuální stav a vymezila strategické
cíle pro další období. Prioritou zůstává budování funkčních prosociálních vztahů s cílem
zlepšení celkového klimatu, především uvnitř pedagogického sboru. Ačkoliv se této oblasti
ředitelka školy věnuje systematicky již od počátku svého působení (např. teambuildingo vé
aktivity, projekt duševní zdraví), stanoveného cíle se zatím nepodařilo plně dosáhnout, což
se projevilo i v průběhu inspekční činnosti. Někteří pedagogové uváděli, že nemohou bez
obav rozporovat kroky vedení, pokud s nimi nesouhlasí, a že neshody vzniklé mezi učiteli
a mezi vedením školy a také mezi učiteli navzájem nejsou řešeny a nevedou ke zkvalitně ní
jejich vzájemné spolupráce. Pozitivní je, že si ředitelka nepříznivou situaci uvědomuje
a aktivně hledá cesty k jejímu řešení.
Ředitelka školy spolu se svými dvěma zástupkyněmi tvoří efektivní tým založený na
spolupráci a vzájemné podpoře. Vedení školy prostřednictvím jasně definova nýc h
kompetencí zapojuje zaměstnance do plnění dílčích cílů, které se týkají jak pedagogického
procesu, tak celkového chodu školy. Kvalitu vzdělávání podporuje efektivně nastavený
systém kontrolní a hospitační činnosti. Metodická podpora ze strany vedení školy, realizace
vzájemných hospitací a tandemové výuky jsou pro zlepšování práce pedagogů přínosné.
Příležitostí pro zlepšení v dalším období je větší podpora a vzdělávání pedagogů v oblastech
individualizace výuky, formativního hodnocení, podpory žáků při práci s informač ními
zdroji a jejich vedení ke kritickému myšlení.
Spolupráce se smluvními partnery v České republice i v zahraničí, výměnné pobyty žáků
a realizace společných projektů a soutěží cíleně podporují rozvoj jejich klíčovýc h
kompetencí. Významná je především intenzivní spolupráce s vysokými školami.
Gymnázium např. působí jako Fakultní škola Přírodovědecké fakulty Univerzity Karlovy.
Nově navázaná partnerství se základními a středními školami v regionu zároveň přispívají
k efektivní propagaci školy a ke zvýšení zájmu o vzdělávání v ní. Na činnosti školy se
dlouhodobě podílejí také žáci prostřednictvím školního parlamentu.




                                            2/7
Personální podmínky pro vzdělávání jsou dobré. Pedagogové si aktivně prohlubují odborné
kompetence, někteří z nich studují ke splnění potřebných kvalifikačních předpokladů.
Názorové rozdíly mezi pedagogy se projevují v menší ochotě si vzájemně poskytovat
zpětnou vazbu týkající se jejich práce. Přesto deklarují, že jsou schopni dále spolupracovat.
Přínosem pro vzdělávání je kvalitní práce školního poradenského pracoviště. Efektivní
spolupráce specialistů a odborné vedení pedagogů přispívají k zajištění rovného přístupu
ke vzdělávání všem žákům školy.
Ke zlepšování podmínek vzdělávání přispívá zapojení školy do mnoha programů a projektů,
efektivní spolupráce se zřizovatelem a jeho aktivní podpora školy. Prostředí školní budovy
včetně zázemí pro pedagogické pracovníky, které je částečně zastaralé, se daří dle plánu
a finančních možností postupně renovovat a modernizovat.


                          Hodnocení průběhu vzdělávání
Ve všech hospitovaných hodinách panovala vstřícná a podnětná pracovní atmosféra, která
žákům umožňovala aktivně se zapojovat do výuky bez obav z chyby. Pozitivně se do kvality
výuky promítala odborná erudice pedagogů a jejich partnerský přístup k žákům. Zvolené
vzdělávací strategie odpovídaly charakteru učiva, v některých hodinách byly cíleně
rozvíjeny i postoje žáků. Žáci odpovídali na otázky, pracovali u tabule a projevovali zájem
o probíraná témata. Učitelé často propojovali učivo se zkušenostmi žáků z běžného života,
čímž podporovali jeho srozumitelnost a praktické využití. Vhodně byly využívány digitá lní
technologie i názorné pomůcky pro prezentaci učiva.
Pouze v části hodin přírodovědných předmětů převažoval frontální výklad s omezeným
zapojením žáků, doplněný řízeným rozhovorem a krátkou samostatnou či párovou prací. Ve
většině ostatních hodin byli žáci cíleně vedeni k rozvoji kooperativních dovedností, případně
bylo využito principů vzájemného učení. Učitelé pracovali se vzdělávacím cílem, který byl
buď předem stanoven, nebo vyplynul z průběhu hodiny. Jeho reflexe na konci vyučovac í
jednotky však probíhala s různou mírou efektivity. Sebehodnocení a vzájemné hodnocení
žáků nebylo systematicky rozvíjeno. Diferenciace vzdělávacího obsahu a zadávaných úkolů
byla využívána pouze výjimečně, žáci zpravidla plnili úkoly stejné náročnosti bez ohledu na
individuální schopnosti.
V hospitovaných hodinách humanitních předmětů se vyučujícím dařilo udržovat aktivitu
a pozornost žáků prostřednictvím pozitivní motivace a častého střídání výukových metod
a forem, což se příznivě odráželo ve všech fázích výuky. Při výuce cizích jazyků plnili
všichni žáci zadané úkoly na požadované jazykové úrovni, čímž významně přispíva li
k efektivitě vlastního učení. K lepšímu porozumění učivu přispívalo vhodné využívá ní
didaktických pomůcek a práce s chybou jako přirozenou součástí procesu učení. Digitá lní
technika byla ve většině hodin účelně využívána zejména při procvičování slovní zásoby
a gramatických jevů. V průběhu řešení úloh a při ověřování odpovědí získávali pedagogové
průběžnou zpětnou vazbu o úrovni znalostí a dovedností žáků, kterou dále využívali k řízení
výuky.




                                            3/7
                         Hodnocení výsledků vzdělávání
Informace o průběhu a výsledcích vzdělávání předává škola zákonným zástupcům
prostřednictvím školního informačního systému, na pravidelných třídních schůzkách nebo
při individuálních setkáních. Pro ověřování vzdělávacích výsledků žáků a jejich souladu
s příslušnými školními vzdělávacími programy využívají pedagogičtí pracovníci
standardizované evaluační nástroje, a to především různorodé formy písemného a ústního
zkoušení znalostí a dovedností žáků. Výsledky rozsáhlejších písemných prací pedagogové
diskutují v předmětových komisích. Na základě průběžného hodnocení jsou identifiko vá ni
žáci s rizikem školního neúspěchu, následně jim je poskytována cílená individuální podpora
ve výuce a konzultace. Efektivitu poskytované podpory dokládá velmi nízký počet žáků,
kteří dělali opravné zkoušky nebo na konci školního roku neprospěli. V rámci podpory
zájmů žáků, přípravy na další studium a na maturitní zkoušku realizuje škola ve třetím
a čtvrtém ročníku výuku výběrových seminářů. V rámci přípravy na společnou i profilovo u
zkoušku zařazují učitelé ve výuce vzorové příklady z didaktický testů, realizují písemné
práce a nacvičují ústní zkoušku, a to především ve čtvrtém ročníku. Výsledky rozebírají
v rámci předmětových komisí, oblastem, ve kterých žáci nejčastěji chybují, věnují zvýšenou
pozornost. Žáci jsou také motivováni ke skládání certifikovaných zkoušek z cizích jazyků.
Podle Společného evropského referenčního rámce pro jazyky kromě úrovně B2 dosahují
někteří žáci také úrovně C1 nebo C2. Účinnost podpory při přípravě na ukončení vzdělání
maturitní zkouškou dokládá vysoká úspěšnost školy. Ve zkušebním období roku 2024 byli
úspěšní všichni žáci osmiletého vzdělávacího programu, neuspěl pouze jeden žák čtyřletého
vzdělávacího programu. Ve zkušebním období roku 2025 uspěli všichni žáci přihláše ní
k maturitní zkoušce.
Škola motivuje žáky k účasti na různých předmětový, sportovních a dalších soutěžích
a olympiádách, žáci často postupují do krajských kol. Významný úspěch dosáhli žáci ve
středoškolské odborné činnosti, s tématem Piškvorky na netradičních plochách se účastnili
republikového kola. K rozvoji osobnosti žáka přispívají četné školní a mimoškolní aktivity,
učitelé realizují různé projektové dny, besedy a přednášky.
Poradenské služby jsou v rámci školního poradenského pracoviště realizovány výcho vným
poradcem, školní metodičkou prevence a od ledna roku 2025 také speciální a sociální
pedagožkou v jedné osobě, která účelně napomáhá při diagnostice speciálních vzdělávac íc h
potřeb, realizaci podpůrných opatření a tvorbě preventivních programů. Současně nabízí
individuální konzultace žákům i zákonným zástupcům a poskytuje efektivní metodickou
podporu pedagogickému sboru. Škola systematicky podporuje nadané a mimořádně nadané
žáky. Nastavený systém poradenských služeb, vzájemná spolupráce, způsob sdílení
informací s vyučujícími jsou funkční. V rámci kariérového poradenství jsou žákům
poskytovány individuální konzultace zaměřené na výběr volitelných předmětů a pomaturitní
orientaci. Součástí poradenské činnosti je také práce s informacemi o aktuálníc h
požadavcích trhu práce a cílené propojení studijní podpory s plánováním budoucího
profesního uplatnění žáků.
Školní poradenský tým průběžně monitoruje signály rizikového chování žáků, v případě
jeho výskytu jsou uplatňována nastavená pravidla postupu řešení. Škola pro žáky realizuje
preventivní aktivity s akcentem na rozvoj zdravých návyků a psychohygieny. Posilovány
jsou prosociální vztahy v třídních kolektivech například formou Patronství – systémem
podpory mladších žáků staršími spolužáky, který posiluje mezitřídní vztahy a přirozenou
pomoc mezi vrstevníky. Osvědčené jsou třídnické hodiny, adaptační programy pro žáky
prvních ročníků, školní výlety, sportovní kurzy a zapojení do četných aktivit včetně
tematicky zaměřených preventivních programů. Nově se žáci i pedagogové zapojili do


                                           4/7
rozvojového Programu DofE zaměřeného na osobní výzvy, dobrovolnictví, pohybové
aktivity a dovednosti. Systém primární prevence napomáhá k eliminaci výskytu rizikové ho
chování a pozitivně ovlivňuje přátelské vztahy mezi žáky a přispívá k jejich osobnostnímu
a sociálnímu rozvoji.


                                         Závěry
Vývoj školy
– K 1. 7. 2024 došlo ke změně na pozici ředitele školy.
– Byly nastaveny efektivní evaluační procesy s následným přijímáním opatření ke zlepšení
  stavu.
– Na základě dalšího vzdělávání pedagogických pracovníků se částečně zlepšilo používá ní
  aktivizujících metod a forem ve výuce.
– Dochází k postupné obnově materiálně technických podmínek pro vzdělávání.
– Zefektivnila se činnost školního poradenského pracoviště, nově byla zřízena pozice
  sociální a speciální pedagožky.
– Došlo ke zhoršení školního klimatu, které se nejvýrazněji projevuje uvnitř pedagogického
  sboru.
– Přetrvává nízká míra diferenciace výuky.
Silné stránky
– Zapojení školy do bohaté projektové činnosti, četná a smysluplná spolupráce se
  sociálními partnery včetně zahraničních a příprava žáků na certifikované jazykové
  zkoušky úspěšně podporují naplnění profilu absolventa a cílů v oblasti jazykového
  vzdělávání. (1.5)
– Škole se daří motivovat žáky k účasti v soutěžích i středoškolské odborné činnosti, což
  významně ovlivňuje jejich budoucí uplatnění. (5.3)
– Systematická práce školního poradenského pracoviště včetně množství uskutečňova nýc h
  aktivit s třídními kolektivy a účelně nastavený systém primární prevence pozitivně
  ovlivňují osobnostní rozvoj žáků a úspěšnost žáků ve vzdělávání. (6.3)
– Volnočasové aktivity nabízené žákům velmi dobře podporují rozvoj jejich talentu
  a sociálních dovedností. (6.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Pedagogové v průběhu výuky zařazují nepravidelně práci s informačními zdroji, méně
  využívají metody podporující kritické myšlení. (4.2)
– Žákům není poskytována formativní zpětná vazba podporující efektivitu učení,
  pedagogové nevyužívají diferencované úlohy. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy



                                             5/7
– Další vzdělávání pedagogů více zaměřit na slabé stránky ve výuce (individualizace
  a diferenciace vzdělávacího obsahu a zadávaných úloh, formativní hodnocení, práce
  s informačními zdroji a rozvoj kritického myšlení).
– Diferencovat a individualizovat výuku, pravidelně zařazovat práci s informačními zdroji
  a rozvíjet kritické myšlení žáků, zefektivnit práci se vzdělávacím cílem a využívat
  formativní hodnocení, které by podporovalo rozvoj každého žáka, vést žáky
  k sebehodnocení a vzájemnému hodnocení.
– V návaznosti na hospitační činnost poskytovat pedagogům účinnou metodickou podporu
  vedoucí ke zkvalitňování vzdělávacího procesu.
– Zaměřit se na sledování a vyhodnocování školního klimatu, posílit zejména otevřenou
  a konstruktivní komunikaci mezi vedením školy a pedagogickým sborem i mezi učiteli
  a přijímat opatření pro zlepšení.


                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 14 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Úplné znění zřizovací listiny příspěvkové organizace Ústeckého kraje č.j.: 174/2001
      (ze dne 11. ledna 2023) včetně příloh a dodatků
 2.   Jmenování ředitelky školy s účinností od 1. 7. 2024
 3.   Výpisy z rejstříku škol a školských zařízení MŠMT (ze dne 21. 10. 2025)
 4.   Koncepce školy (ze dne 24. 12. 2025)
 5.   Výkaz o střední škole (M 8) podle stavu k 30. 9. 2025
 6.   Organizační struktura, školní rok 2025/2026
 7.   Školní vzdělávací program „Moderní škola v historické budově“ s platností od
      1. 9. 2025
 8.   Školní vzdělávací program „Tradice – Poznání – Budoucnost“ s platností od
      1. 9. 2025
 9.   Školní řád (včetně přílohy – Klasifikační řád) s platností od 1. 9. 2025
10.   Preventivní plán školy, školní rok 2025/2026
11.   Personální dokumentace pedagogických pracovníků vedená k termínu inspekční
      činnosti (vzorek) včetně osvědčení z dalšího vzdělávání
12.   Školní matrika, školní roky 2024/2025, 2025/2026 k termínu inspekční činnosti
      (vzorek)
13.   Třídní knihy, školní roky 2024/2025, 2025/2026 k termínu inspekční činnosti
      (vzorek)



                                          6/7
14.   Dokumentace k výchovnému poradenství a prevenci rizikového chování vedená
      k termínu inspekční činnosti
15.   Dokumentace k ukončování vzdělávání maturitní zkouškou, zkušební období
      2023-2025
16.   Záznamy z pedagogických rad a metodických sdružení, školní roky 2024/2025
      a 2025/2026 k termínu inspekční činnosti (vzorek)
17.   Záznamy z kontrolní a hospitační činnosti, školní roky 2024/2025, 2025/2026
      k termínu inspekční činnosti
18.   Výroční zpráva za školní rok 2024/2025
19.   Inspekční zpráva České školní inspekce č. j.: ČŠIU-951/17-U (ze dne 9. 6. 2017)


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Mgr. Ilona Hronová, školní inspektorka, vedoucí inspekčního týmu
 Ing. Anna Kejřová, školní inspektorka
 PhDr. Alena Pilousová, školní inspektorka
 Bc. Jana Sejvalová, kontrolní pracovnice
20.11.2025




                                          7/7
