                                 Česká školní inspekce
                               Moravskoslezský inspektorát
                               Matiční 20, 702 00 Ostrava
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIT-258/24-T
                                       Sp. zn. ČŠIT-S-46/24-T


Název                               Střední škola průmyslová a umělecká, Opava,
                                    příspěvková organizace
Sídlo                               Praskova 399/8, 746 01 Opava
E-mail                              sspu@sspu-opava.cz
IČO                                 47 813 121
Identifikátor                       600 017 338
Právní forma                        příspěvková organizace
Zastupující                         Ing. Vítězslav Doleží
Zřizovatel                          Moravskoslezský kraj
Místo inspekční činnosti            Praskova 399/8, Opava
                                    Praskova 373/10, Opava
                                    Janská 1849/30, Opava
Inspekční činnost na místě          6. 2. 2024 − 9. 2. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů. Zjišťování a hodnocení naplnění školních vzdělávacích programů.
                                    Charakteristika
Střední škola průmyslová a umělecká, Opava, příspěvková organizace (dále „škola“)
vykonává činnost střední školy.
Ve školním roce 2023/2024 střední škola poskytovala vzdělávání v pěti oborech vzdělání,
dva obory technického zaměření: 18-20-M/01 Informační technologie se zaměřením na
počítačové sítě a programování a 23-41-M/01 Strojírenství se zaměřením na výpočetní
techniku a tři obory s uměleckým zaměřením: 82-41-M/04 Průmyslový design, 82-41M/05
Grafický design a 82-41-M/08 Tvorba hraček a herních předmětů.
V době inspekční činnosti bylo v 16 třídách střední školy zapsáno 387 žáků, z toho bylo
identifikováno 33 žáků se speciálními vzdělávacími potřebami, kterým byla poskytována
podpůrná opatření v rozsahu 1. – 5. stupně, z toho tři žáci byli vzdělávání podle
individuálního vzdělávacího plánu. Od poslední inspekční činnosti došlo k nárustu počtu
žáků (15 %) i pedagogických pracovníků (18 %).
Součástí školy jsou dvě místa poskytovaného vzdělávání, školní dílny na ulici
Janská 1849/30 a laboratoře a učebny informačních technologií na ulici Praškova 373/10.
Škola nemá vlastní jídelnu, žáci se mohou stravovat v nedalekých školských zařízeních.


                         Hodnocení podmínek vzdělávání
Ředitel školy, který je své funkci od roku 2014, vypracoval reálnou koncepci školy.
Koncepce rozvoje školy vypracovaná na období 2023–2029 stanovuje priority rozvoje, které
pomáhají škole pružně reagovat na změny na trhu práce a nové trendy vyučovaných oborů.
Stanovené cíle byly naplňovány v oblasti zkvalitňování materiálních podmínek vzdělává ní,
udržení úspěšnosti u maturitní zkoušky, v propojení teoretické výuky s praxí díky napojení
na partnery z řad firem, modernizace výuky a zajištění odborného vzdělávání odborníky.
Škola klade na spolupráci s firmami velký důraz s ohledem na odborný rozvoj žáků i jejich
budoucí profesní zaměření. Ke zkvalitnění vzdělávání výrazně přispívá spolupráce s mnoha
externími partnery, která je zaměřena na rozvoj praktických dovedností žáků. Partneři
umožňují žákům praxi v reálných provozech, podílejí se na besedách nebo odborných
exkurzích. Rovněž spolupráce umělecké rady a vedení školy je významná nejen v plnění
vize školy, ale v oblasti uměleckého vzdělávání a přípravě klauzurních prací.
Ve škole je uplatňováno vícestupňové řízení, na kterém se podílí ředitel školy a dva zástupci
podle oborového složení. Řízení školy je funkční a přehledné, ale v nastavení kontrolního
systému byly zjištěny drobné nedostatky v oblasti administrace úrazů. Komunikace mezi
vedením školy a pedagogy probíhá na jednáních provozních porad a pedagogických rad,
neformálně při každodenních osobních setkáních a v rámci pravidelných předmětových
komisí. Na základě hospitační činnosti vedení školy je pedagogům poskytována zpětná
vazba. Hospitační činnost je však méně zaměřena na metody, formy a motivační techniky
výuky a formativní hodnocení. Školní parlament nabízí vedení náměty ohledně zkvalitně ní
podmínek pro vzdělávání (např. relaxační koutky).
Pedagogický sbor je v posledních pěti letech stabilní, ředitel vytváří dostatečný prostor pro
jejich samostatnost a seberealizaci. Nastupujícím pedagogům je věnována náležitá
pozornost a podpora ze strany vedení i zkušených pedagogů. Pro výuku se podařilo získat
odborníky z praxe, což vedlo ke zkvalitnění odborné výuky. Další vzdělávání pedagogickýc h
pracovníků je realizováno průběžně na základě zájmu pedagogů a potřeb školy, i s ohledem
na vyvážené zastoupení všech vzdělávacích oblastí.


                                            2/9
Školní poradenské pracoviště pracuje v optimálním složení. Výchovná poradkyně aktivně
vyhledává žáky s potřebou podpůrných opatření, zajišťuje informovanost pedagogického
sboru a spolupracuje se školskými poradenskými zařízeními. Případné vážnější problémy
řeší výchovné komise. Školní metodička prevence se zaměřuje preventivními programy na
aktuální potřeby školy a jejich realizace probíhá v rámci výuky i formou mimoškolních akcí
sportovního, kulturního a charitativního zaměření. Jednorázové i dlouhodobé aktivity
směřují k minimalizaci rizikových jevů. Adaptační kurzy pro nastupující žáky podporují
vytváření zdravých vztahů v rámci školního kolektivu. Třídnické hodiny jsou zařazovány
pravidelně pro všechny třídy jednou za pololetí, jinak dle potřeb třídního učitele.
Vícezdrojové financování, zapojení do projektů a iniciativní přístup vedení školy v oblasti
získávání dalších finančních prostředků umožňuje úspěšně realizovat vzdělávací programy.
Ředitel školy účelně hospodaří s finančními prostředky – státního rozpočtu, zřizovate le,
projektové činnosti, vlastních zdrojů a dárců, které využívá pro realizaci strategickýc h
oblastí rozvoje školy a jejich priorit zaměřených na vybudování zázemí pro žáky,
modernizaci prostor a zkvalitnění výchovy a vzdělávání. Díky těmto aktivitám mohla škola
uskutečnit zahraniční výjezdy žáků i pedagogů na odborné a jazykové kurzy a stáže, zapojit
do vzdělávání odborníky z praxe, umožnit pedagogům účast na akcích dalšího vzdělává ní
nebo zapojit rodilého mluvčího do výuky. Prostorové podmínky ve školních dílnách
a v hlavní budově školy pro umělecké obory nejsou optimální. V ateliéru jsou často
vzdělávány dvě skupiny žáků různých předmětů, což omezuje tvorbu žáků na malorozměr né
objekty nebo nelze použít dvě různé technologie. Naprosto chybí skladovací a archivač ní
prostory. Ředitel školy má částečné řešení v podobě renovace nyní nevyužitých prostor
v suterénu hlavní budovy školy, ale dokončení realizace závisí na investicích zřizovate le.
Škola také bojuje s vlhkostí budov.
Vedení školy také systematicky usiluje o vytvoření vhodných podmínek pro zajištění
psychického i fyzického bezpečí žáků. Ke školním úrazům dochází zejména v tělesné
výchově a při sportovních aktivitách. V knize úrazů jsou evidovány všechny úrazy a drobná
poranění žáků, ke kterým došlo při vzdělávání a s ním přímo souvisejících činnostech. Žáci
jsou seznamováni se školním řádem a způsobem přiměřeným jejich věku seznamová ni
s pravidly bezpečného chování a ochrany zdraví při vzdělávání a souvisejících aktivitác h.
Škole bylo doporučeno zpracovávat analýzu školní úrazovosti. Nadále je žádoucí se zabývat
riziky, věnovat pozornost příčinám a okolnostem vzniku školních úrazů a přijímat adekvátní
opatření.
Školní stravování je pro žáky střední školy zajištěno smluvně v docházkové vzdálenosti na
ulici Komenského a Matiční. Soukromý subjekt v budově školy provozuje školní bufet
a nápojový automat.


                          Hodnocení průběhu vzdělávání
Průběh vzdělávání žáků byl sledován ve všeobecně vzdělávacích i odborných předmětech
ve všech vyučovaných oborech vzdělávání. Hospitovaná výuka probíhala v příznivé
pracovní atmosféře se vzájemným respektem mezi učiteli a žáky. Partnerský přístup
pedagogů přispíval k rozvoji sociálních a komunikačních kompetencí žáků. Nebyly
zaznamenány žádné kázeňské problémy či narušování průběhu výuky. Vzdělávací cíle
vycházely z očekávaných výstupů uvedených ve školních vzdělávacích programech
a směřovaly především k získávání či upevňování znalostí a dovedností žáků, postojová
složka byla zařazena pouze ojediněle. Se vzdělávacími cíli pracovali většinou učitelé, žáci
spíše ojediněle. Nejčastěji zařazovanou formou výuky byla frontální výuka, většinou výklad


                                           3/9
učitele v kombinaci se samostatnou prací žáků nebo prací ve dvojicích, v některých
hodinách byla zařazena skupinová práce. K vyhledávání, vyhodnocení a používá ní
informací z různých zdrojů byli žáci systematicky vedeni spíše v odborném vzdělává ní.
V průběhu sledovaných hodin učitelé v malé míře využívali možnosti diferencovat úkoly
podle individuálních potřeb žáků. Vyučující nevěnovali dostatečnou pozornost reflexi
průběhu výuky v jejím závěru, většinou pouze shrnuli učivo, které bylo probráno, žáci se do
hodnocení aktivně nezapojovali.
V jazykovém a společenskovědním vzdělávání vyučující správně pracovali se vzdělávac ím
obsahem. Důraz byl kladen na vztah k četbě a pozitivní vztah k literatuře, na souvislé
vyjadřování žáků při užívání spisovného jazyka nebo rozvoji čtenářské gramotnosti.
V hodinách cizích jazyků byl kladen důraz především na rozvoj receptivních řečových
dovedností (čtení a poslech s porozuměním), upevňování znalostí gramatických struktur
nebo rozšiřování slovní zásoby. Vhodně byla v některých hodinách výuka zaměřená
především na rozvoj komunikačních dovedností. Vzdělávání v přírodovědných předmětech
bylo směřováno k pochopení nového učiva, jeho osvojování, procvičování a upevňová ní.
Výklad nového učiva probíhal v návaznosti na již probrané učivo, patrná byla snaha
vyučujících o využití dříve získaných vědomostí žáků. V případě nedostatečných znalostí
potřebných k řešení příkladu poskytovali vyučující některým žákům individuální pomoc
a respektovali individuální pracovní tempo žáků. Didaktická technika a informač ní
technologie byly využity především k prezentacím informací nebo jako zdroj poznámek.
Ačkoliv byla výuka vedena většinou frontálně, byli žáci poměrně aktivní a snažili se s učiteli
v rámci vzájemné komunikace spolupracovat, projevovali dobré znalosti. Průběžné
hodnocení jejich práce v hodinách poskytovalo učitelům zpětnou vazbu o úspěšnosti výuky,
avšak vzájemné hodnocení žáků, případně vlastní hodnocení, které by žáky vedlo
k sebereflexi, bylo zařazováno ojediněle, stejně jako závěrečné zhodnocení a shrnutí výuky
učitelem.
Výuka uměleckých oborů probíhala v příjemné atmosféře, vstřícný přístup pedagogů a jejich
vysoká profesionalita přispívali k vytváření tvůrčího prostředí, dávali prostor pro diskuze
a společné konzultace se žáky při přípravě návrhů i samotných realizacích. Žáci byli vedeni
k originalitě, bez přemýšlení o možných překážkách realizací. Velká pestrost a nabídka
výtvarných technik (např. kresba, malba, vakuování, modelování, dřevořezba aj.) byla pro
žáky zajímavá. K jejich motivaci dále přispívá naprostá využitelnost jejich tvorby v reálném
životě. Při přípravě struktury obhajob prací nově probíhají konzultace s učiteli českého
jazyka včetně korekce chyb. V rámci oboru Tvorba hraček a herních předmětů se
uskutečnily náslechové hodiny přímo v institucích specializujících se na vzdělávání žáků
např. s vadami řeči a sluchu, tělesným postižením a vznikly tak reálně využitelné projekty
žáků (logopedická pomůcka, didaktická hračka pro nevidomé děti, výmalby vnitř níc h
prostor institucí, plastické herní a didaktické prvky v interiérech). Všechny tyto projekty učí
žáky uměleckého oboru vnímat odlišnosti a potřeby všech zdravých i hendikepovaných dětí,
seznamovat se se všemi aspekty současné společnosti a respektovat odlišnosti. V oboru
Průmyslový design žáci vytvářeli návrhy prodejních obalů výrobků z chráněných dílen,
ekologického obalu pro keramické nádoby aj. V rámci tvorby a spolupráce v oblasti
obalového designu žáci vstupovali do přímého kontaktu se zadavatelem, práci konzulto va li
a prezentovali. Učili se tak základní marketingové strategie a formy komunikace. Žáci oboru
vzdělání Grafický design vytvářeli propagační materiály, kde se v úvodu seznámili s daným
tématem a pak s požadavky zadavatele tak, aby žáci pochopili podstatu své práce.
K realizaci a zvládnutí nároků teoretické části odborného vzdělávání s technick ým
zaměřením účelně napomáhala promyšlená organizace výuky. Pozitivním rysem realizo va né
výuky bylo její vedení ve vzájemných mezipředmětových souvislostech, zejména ve vztahu


                                             4/9
k využití poznatků v praxi. Pojetí výuky ovlivňovala osobnost učitele a praktická zkušenost.
Ke zvýšení efektivity učení přispívala názornost výuky využívání vhodných trojrozměr nýc h
pomůcek i digitální zobrazovací techniky a průběžně podávaná zpětná vazba. Žáci si
osvojovali a rozvíjeli široké spektrum odborných dovedností a znalostí. Profesionální přístup
učitelů k individuálním potřebám a potenciálu jednotlivých žáků byl silným motivačním
faktorem v souvislosti s přípravou žáků na jejich budoucí profesi. Nejčastěji preferovanými
metodami byl frontální výklad s podporou jednoduché prezentace učiva a řízeným
rozhovorem. V průběhu i závěru vyučovacích hodin žáci získávali zpětnou vazbu ke své
činnosti. V menší míře byli žáci vedeni k podpoře kritického myšlení. Průběh praktického
vyučování sledovaný na vybraných pracovištích napříč hospitovanými obory měl
odpovídající odbornou úroveň. Vyznačoval se promyšlenou organizací pracovních činností
respektující specifika jednotlivých oborů. Rozsah pracovních činností, schopnost žáků
pracovat samostatně i ve skupinách byly na dobré úrovni. Učitelé poskytovali žákům
zpětnou vazbu využitelnou k jejich dalšímu učení, sledovali a hodnotili výkon, produktivitu
a kvalitu práce. Bylo dbáno na upevňování zásad bezpečné práce a ochrany zdraví.
Z přímého pozorování bylo patrné, že si žáci při získávání odborných dovedností
systematicky osvojují technologické postupy nezbytné pro budoucí praxi, upevňují důležité
pracovní návyky, získávají smysl pro kvalitu, přesnost a zodpovědnost.


                          Hodnocení výsledků vzdělávání
Škola průběžně sleduje individuální vzdělávací výsledky žáků. Pro ověřování jejich dílčích
znalostí a dovedností využívá standardní interní hodnotící nástroje. Vzdělávací výsledky
žáků pedagogové průběžně ověřují. Ke zjištění úrovně jejich dosažených znalostí
a dovedností využívají kromě běžných evaluačních nástrojů (písemné či ústní zkoušení) také
formu komplexních žákovských projektů, a to zejména v odborném vzdělává ní.
U uměleckých oborů vzdělávání jsou základem pro hodnocení samostatné výstupy formou
klauzurních prací. Ve čtvrtém ročníků žáci technických oborů vzdělávání zpracovávají
semestrální práci, kterou obhajují před komisí, což efektivně propojuje vzdělávací obsah
s praxí a pozitivně ovlivňuje rozvoj klíčových a zejména odborných kompetencí žáků.
Externí testování se uskutečňuje každý rok v prvním a třetím ročníku. Škola se v rámci
testování středních škol v České republice zapojila do zjišťování úrovně žákovských znalostí
přírodovědné gramotnosti u žáků 1. ročníku a čtenářské gramotnosti u žáků 2. ročníku.
Ve srovnání s žáky ostatních škol stejného typu dosáhli žáci průměrných a výborných
výsledků. Pravidla pro hodnocení výsledků vzdělávání žáků jsou srozumitelně stanovena ve
školním řádu, kritéria hodnocení v jednotlivých vzdělávacích oblastech sjednocují
pedagogové v příslušných předmětových komisích. Informace zákonným zástupcům
o průběhu a výsledcích vzdělávání jsou umožněny dálkovým přístupem, prostřednictvím
třídních schůzek, a v případě potřeby při individuálních jednáních. Pedagogové se věnují
žákům ohroženým školním neúspěchem, škola stabilně organizuje doučování dle
momentálních potřeb konkrétních žáků.
V uplynulém školním roce byl podíl žáků s vyznamenáním 20 %, neprospívajících 1,1 %.
V předchozích školních letech byly výsledky vzdělávání velmi podobné. Škola se ohrožením
školní neúspěšností zabývá pravidelnou analýzou, na kterou pak navazuje forma
individuální podpory a spolupráce třídních učitelů s ostatními učiteli a zákonnými zástupci.
K předmětům s nejslabším prospěchem patří odborné předměty a matematika. K udělování
výchovných opatření přistupují pedagogové uvážlivě, počet udělených pochval převyšoval
počet uložených kázeňských opatření, uplatnění sníženého stupně z chování nebylo využito.
Celkově průběžné výsledky žáků do značné míry korespondují s výsledky u maturitníc h


                                            5/9
zkoušek. Ve zkušebním roce 2023 uspělo při maturitních zkouškách téměř 98 %
přihlášených žáků. Podíl žáků, kteří neprospěli a opakují ročník, byl v uzavřeném školním
roce velmi nízký, stejně jako počet žáků, kteří ukončili studium předčasně. Škole se daří
zvládat míru absence, která je přiměřená. Neomluvené hodiny byly zaznamenány a řešeny
výchovnými či kázeňskými opatřeními spíše výjimečně. Každý rok se žáci připravují
a skládají Cambridgeské jazykové zkoušky“, v letošním školním roce získalo 19 žáků
čtvrtého ročníků certifikát FCE (úroveň B2) a 2 žáci certifikát CAE (úroveň C1), v jarním
termínu pak budou skládat tyto zkoušky i žáci nižších ročníků.
Výsledky vzdělávání pozitivně ovlivňují také aktivity školního poradenského pracoviště,
jehož cílem je zajistit včasné odhalení vzdělávacích obtíží nebo problémů v chování žáků
a bezodkladně je řešit. Učitelé jsou s aktuálními vzdělávacími potřebami žáků seznámeni,
při vzdělávání usilují o správné poskytování podpůrných opatření, jejichž účinnost je
v pravidelných intervalech vyhodnocována. K prevenci obtíží ve vztahových záležitos tec h
a adaptaci na nové prostředí přispívají adaptační aktivity pro všechny žáky prvních ročníků,
besedy na aktuální témata i patřičné náměty během výuky. Náznaky, případně výskyt
negativních jevů, jsou důsledně řešeny. Škola nabízí žákům mnoho mimoškolníc h
a vzdělávacích aktivit (sportovně turistický pobyt, cykloturistický a lyžařský kurz, Den pro
třídu), které vedou ke zkvalitňování odborné přípravy žáků. K aktivnímu trávení volného
času nebo rozvoji nadání škola nabízí zájmové útvary (anglická konverzace, sportovní hry).
Výchovná poradkyně zabezpečuje rovněž kariérové poradenství, kdy je žákům posledních
ročníků poskytována dostatečná podpora při volbě jejich budoucí profesní orientace nebo
dalšího studia. Většina žáků dále pokračuje ve studiu na vysoké škole, uplatnění absolventů
škola dlouhodobě sleduje.
Žáci jsou motivováni k účasti na středoškolské odborné činnosti a v předmětových soutěžích
a olympiádách, kterých se hojně účastní a dosahují vynikajících úspěchů zejména na krajské,
celostátní i mezinárodní úrovni (Kybersoutěž 2. místo, Středoškolský atletický pohár
2. místo v celorepublikovém kole, celostátní soutěž Design správné hračky 3. místo,
opakované úspěchy v soutěži Studentský design). Výsledky vzdělávání škola prezentuje
prostřednictvím výstav výtvarných prací svých žáků (výstava Atellié, Hračkárum, For Kids
Praha). O kvalitě poskytovaného vzdělávání a úrovni praktických dovedností žáků svědčí
i umělecká prezentace výsledků vzdělávání žáků ve škole např. výstavy klauzur níc h
a závěrečných prací nebo návrhy a spolupráce na projektech reálných firem. Pro neziskové
organizace byly žáky vytvořené naučné interaktivní panely „Půdní stezka“ pro lokalitu Luční
sad nebo vstupní prostory mateřské školky (dřevěné reliéfní interaktivní objekty Šnečí svět).
Při získávání odborných kompetencí je přínosná a důležitá spolupráce s řadou firem
technického a uměleckého zaměření, které pomáhají při zajištění praktického vyučová ní.
Škola několikrát po sobě získala 1. místo mezi středními školami Moravskoslezského kraje
„Škola doporučená zaměstnavateli“ a také titul „Škola podporující řemesla“. V loňském
školním roce převzal ocenění Moravskoslezského kraje za mimořádný úspěch tým atletů
ocenění za vítězství v celorepublikovém Středoškolském atletickém poháru.


                                         Závěry
Vývoj školy
– Od poslední inspekční činnosti probíhá postupná renovace budov školy.
– Dochází ke zvyšování počtu žáků.
– Ředitel školy přijal opatření na základě zjištění České školní inspekce v roce 2016.


                                            6/9
Silné stránky
– Výrazná podpora aktivního zapojení žáků a vyučujících do národních a mezinárod níc h
  projektů a spolupráce se sociálními partnery podporuje kvalitu odborného vzdělává ní.
  (1.5)
– Dlouhodobě cílená práce školy s výsledky vzdělávání žáků včetně výsledků u maturitníc h
  zkoušek vedoucí k jejich zkvalitnění. (5.1)
– Výstupy uměleckých oborů vedou k formování postojů a sociálních kompetencí žáků.
  (6.3)
– Motivace žáků k účasti na soutěžích, k získávání certifikátů. Žáci mají možnost získat
  Autodesk a mezinárodní jazykový certifikát. (5.3)
– Profesionální přístup učitelů teoretického odborného a praktického vzdělává ní
  k individuálním potřebám a potenciálu jednotlivých žáků je silným motivačním faktorem
  v průběhu vzdělávání i při jeho ukončování v souvislosti s přípravou žáků na jejich
  budoucí profesi. (4.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Prostorové podmínky pro umělecké obory jsou nedostačující. (2.4)
– Vyučující nevěnovali dostatečnou pozornost reflexi průběhu hodiny v jejím závěru,
  většinou pouze shrnuli učivo, které bylo probráno, žáci se do hodnocení hodiny aktivně
  nezapojovali, chybělo sebehodnocení nebo vrstevnické hodnocení. (4.1)
– K vyhledávání, vyhodnocení a používání informací z různých zdrojů byli žáci
  systematicky vedeni spíše v odborném vzdělávání. (4.2)
– Příležitosti pro podporu kritického myšlení byly využívány v menší míře. (4.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Aktivně vyhledávat možnosti ze strany vedení školy na zlepšení podmínek pro vzdělává ní
  v uměleckých oborech vzdělání.
– Směřovat závěry jednotlivých        hodin     zpětnovazebně   k žákům,   využívat   prvky
  formativního hodnocení.
– Vést žáky k vyhledávání, vyhodnocení a používání informací z různých zdrojů a k jejich
  analýze.
– Podněcovat žáky ke kritickému myšlení.




                                              7/9
                                 Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 10 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Koncepce rozvoje školy pro období 2023 - 2029
 2.   Školní vzdělávací programy platné ve školním roce 2023/2024
 3.   Školní řád platný ve školním roce 2023/2024
 4.   Plán personálního rozvoje pedagogických pracovníků ve školním roce 2023/2024
 5.   Plán kontrolní a hospitační činnosti ve školním roce 2023/2024
 6.   Výroční zpráva školy za školní rok 2022/2023
 7.   Rozvrh vyučovacích hodin střední školy platný ve školním roce 2023/2024
 8.   Školní matrika vedená ve školním roce 2023/2024 (vzorek)
 9.   Třídní knihy vedené ve školním roce 2023/2024 (vzorek)
10.   Zápisy z jednání pedagogické rady vedené ve školním roce 2023/2024
11.   Doklady o dosaženém vzdělání pedagogických pracovníků školy (vzorek)
12.   Krizový plán školy a Školní program proti šikanování ve školním roce 2023/2024
13.   Minimální preventivní program 2023/2024
14.   Strategie předcházení školní neúspěšnosti ze dne 1. 9. 2023
15.   Dokumentace školního poradenského pracoviště vedená ve školním roce 2023/2024
16.   Dokumentace žáků se speciálními vzdělávacími potřebami vedená ve školním roce
      2023/2024 (vzorek)
17.   Dokumentace vztahující se k finančním podmínkám školy a zajištění bezpečnosti
      a ochrany zdraví žáků pro školní rok 2023/2024 (vzorek)
18.   Dokumentace k zajištění školního stravování pro školní rok 2023/2024 (vzorek)




                                         8/9
                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Ing. Martina Colledani, školní inspektorka, vedoucí inspekčního týmu
 Ing. Jaroslav Král, školní inspektor
 Mgr. Sylva Kyselová, Ph.D., MBA, školní inspektorka
 Mgr. Kateřina Anastázie Valasová, školní inspektorka
 Ing. Klára Kudlíková, kontrolní pracovnice


26. 2. 2024




                                          9/9
