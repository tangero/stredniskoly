                                     Česká školní inspekce
                                     Pražský inspektorát
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIA-2750/22-A


Název                               Soukromé gymnázium ARCUS PRAHA 9, s.r.o.
Sídlo                               Bratří Venclíků 1140, 198 00 Praha 9
E-mail                              info@arcus9.cz
IČO                                 25618440
Identifikátor                       600006441
Právní forma                        Společnost s r.o.
Zastupující                         RNDr. Eva Závětová
Zřizovatel                          ARCUS, spol. s r.o.
Místo inspekční činnosti            Bratří Venclíků 1140, 198 00 Praha 9
Termín inspekční činnosti           11. 10. 2022 − 13. 10. 2022


Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.


                                         Charakteristika
Právnická osoba Soukromé gymnázium ARCUS PRAHA 9, s.r.o. (dále „škola“ nebo
„gymnázium“), poskytuje všeobecné vzdělávání v denní formě osmiletého gymnázia.
Vzdělávání je zaměřeno na všestranný rozvoj osobnosti žáků s důrazem na podporu oblasti
jazykové komunikace, informačních technologií a přírodovědného vzdělávání.


2022/2023                                            1
Gymnázium patří k menším školám rodinného typu. Dlouhodobě si udržuje stabilní počet
žáků a tříd. K termínu inspekční činnosti se ve škole vzdělávalo ve 13 třídách 279 žáků.
Nejvyšší povolený počet žáků (290) byl téměř využit. Gymnázium sídlí v pronajatých
prostorách v budově základní školy, nachází se v klidné okrajové lokalitě Prahy s dobrou
dopravní dostupností.
Od roku 2019 má gymnázium status školy Přírodovědecké fakulty Univerzity Karlovy.


                         Hodnocení podmínek vzdělávání
Ředitelka školy (dále „ředitelka“) dlouhodobě naplňuje reálnou a pedagogy sdílenou
koncepci všeobecného gymnaziálního vzdělávání. Stanovená priorita, tj. rozvoj
individuálního potenciálu každého žáka a utváření jeho postojů a hodnotového rámce, se
promítá do všech oblastí výchovně vzdělávacího procesu.
Ředitelka uplatňuje osvědčené řídicí postupy založené na principu partnerské spolupráce
a otevřené komunikace jednotlivých účastníků vzdělávání. Společně se svým zástupcem
tvoří kooperující tým s jasně vymezenými kompetencemi a rozhodovací působností v oblasti
zajištění podmínek vzdělávání včetně pedagogického vedení školy. Učitelé participují na
fungování školy v rámci činnosti předmětových komisí a prostřednictvím pedagogické rady.
K transparentnosti školního prostředí přispívá funkčně nastavený vnitřní informační systém,
který slouží nejen k přenosu informací o aktuálním dění ve škole, průběhu a výsledcíc h
vzdělávání, ale současně plní funkci podpory žákům a učitelům, např. sdílení elektronick ýc h
výukových materiálů a stěžejních dokumentů školy.
K realizaci vzdělávání a k podpoře nadaných žáků napomáhají dlouhodobě rozvíjené
partnerské vztahy s vysokými školami a kulturně či jazykově zaměřenými institucemi.
Komplexní kontrolní činnost vedení školy je prováděna v rámci každodenního chodu
instituce. Monitorování úrovně pedagogického procesu probíhá v průběhu celého školního
roku, četná hospitační činnost vychází z předem stanovených priorit a zpravidla vyúsťuje
v konkrétní doporučení ke zlepšení pedagogické práce. Relevantní zpětnou vazbu o kvalitě
vzdělávání a náměty pro další aktivity školy získává ředitelka i díky kooperaci s rodiči
a každoročně zadávanému dotazníkovému šetření.
Výsledkem koncepční personální práce vedení školy, jenž akcentuje pečlivý výběr nových
učitelů, je perspektivní pedagogický sbor s příznivou věkovou strukturou. Po částečné
generační obměně zajišťuje výchovně vzdělávací proces tým 33 učitelů, z nichž 40 % je
mladších 31 let. Téměř všichni pedagogové splňují zákonné předpoklady odborné
kvalifikace, případně si požadované vzdělání doplňují příslušným studiem. Začínajícím či
nově nastupujícím pedagogům je poskytována dostatečná metodická podpora zkušenějš íc h
kolegů i vedení školy.
Další vzdělávání pedagogických pracovníků vychází z plánů osobního rozvoje jednotlivýc h
pedagogů. V souladu s potřebami školy je především zaměřeno např. na doplnění,
rozšiřování či prohlubování odborné kvalifikace, zajištění maturitní zkoušky, využití
vhodných online nástrojů ve výuce. Vedení školy také klade důraz na svůj profesní růst.
V dlouhodobě velmi dobrých materiálních podmínkách k naplnění školního vzdělávac ího
programu se pozitivně promítá efektivní využití finančních zdrojů. Gymnázium disponuje
dostatečným počtem kmenových i odborných učeben. Výuka je podporována účelným
využíváním informačních i komunikačních technologií. Výuka tělesné výchovy probíhá ve
dvou pronajatých tělocvičnách nebo na víceúčelovém hřišti. Žáci využívají knihovnu,



2022/2023                                    2
kopírku a díky pokrytí školy signálem wifi mají volný přístup k internetu. K utváření
kultivovaného prostředí školy přispívají žákovské práce, fotografie ze školních
i mimoškolních aktivit a relaxační zóny vybavené moderním sedacím nábytkem. Stravování
žáků je zajištěno ve školní jídelně základní školy, pro rychlé občerstvení je žákům
k dispozici bufet. Vchod do budovy školy je vybaven vstupním identifikačním systémem
a nově pořízenou termokamerou.


                          Hodnocení průběhu vzdělávání
Efektivitu vzdělávání pozitivně ovlivňuje promyšlená organizace výuky, účelné využití
disponibilní časové dotace s ohledem na profil absolventa, úzká provázanost vzdělávac íc h
oblastí a propojení výuky s každodenním životem.
Společným znakem všech sledovaných hodin byla příznivá pracovní atmosféra podporující
učení. Žáci dodržovali pravidla přirozené komunikace s učiteli a respektovali stanovené
postupy práce. Učitelé účinně využili výhodu menších skupin (dělené hodiny, volite lné
předměty). Metodické a didaktické vedení hospitovaných hodin zohledňovalo specifika
výuky v nižším a ve vyšším gymnáziu.
Sledované vyučovací hodiny měly vesměs jasně definovaný cíl a promyšlenou strukturu
s obvykle efektivně využitým časovým prostorem. Vyučující zpravidla volili efektivní
metody a formy práce vzhledem k probíranému učivu, věku i studijním předpokladům žáků.
Vzdělávací strategie rozvíjely zejména vědomosti a dovednosti žáků, ve společenskověd níc h
předmětech vhodně formovaly jejich postoje. Převažovala frontální výuka kombinova ná
s řízeným rozhovorem a samostatnou prací, v některých hodinách byly cíleně využity
kooperativní formy práce, které podpořily mj. i rozvoj sociálních kompetencí žáků.
Vyučující důsledně aktualizovali témata, probírali učivo v souvislostech, efektivně využíva li
mezipředmětové přesahy, regionální vazby a propojovali teoretické poznatky s praktickými
příklady. Názornost probírané látky zpravidla podpořili uvážlivým využitím didaktické
techniky, vhodným výběrem didaktických pomůcek či zařazením názorně-demonstr ač ní
případně dovednostně-praktické metody. Zájem žáků o vzdělávání vyučující zvyšova li
prostřednictvím herních prvků, činnostního učení a kladením produktivních otázek
vedoucích k rozvoji logického a kritického myšlení. V průběhu sledované výuky učitelé
poskytovali žákům dostatečný prostor pro dotazy, pochopení nových pojmů, objevování
nových poznatků, využívání alternativních postupů. V menší míře však vytvářeli prostor pro
souvislejší ústní vyjádření žáků. Nedílnou součástí vyučovacích hodin byla i práce
s různými druhy textů či informačními zdroji, např. učebnice, pracovní sešity a listy, dobový
dokument, filmová ukázka. Žáci v průběhu hospitovaných hodin prokazovali odpovídajíc í
úroveň znalostí a dovedností, schopnost používat správnou odbornou terminologii a slovní
zásobu, vyvozovat pojmy z textu a interpretovat hlavní myšlenky v dobovém kontextu.
Vyučující průběžně kontrolovali samostatné práce žáků či práce ve dvojicích případně ve
skupinách a poskytovali žákům zpětnou vazbu využitelnou při dalším učení. V menší míře
ale vedli žáky k objektivnímu posouzení kvality práce svých vrstevníků a k sebereflexi
vlastního výkonu. S pedagogickým taktem byla ve sledovaných hodinách uplatněna i práce
s chybou. Ve výuce cizích jazyků si žáci rovnoměrně rozvíjeli většinu jazykovýc h
kompetencí, např. čtení a poslech s porozuměním, psaní, procvičování gramatických jevů
i nácvik výslovnosti, v některých vyučovacích hodinách nižšího gymnázia však měli žáci
menší možnost rozvíjet si interaktivní řečové dovednosti v reálných komunikač níc h
situacích. Ojediněle byla zaznamenána nedostatečná vizualizace zadání úkolu na tabuli pro
porozumění žáků v cizím jazyce. Dílčím nedostatkem části sledovaných hodin napříč všemi
vzdělávacími oblastmi byla také absence didaktického závěru, např. opomíjení shrnutí


2022/2023                                     3
probraného učiva a vyhodnocení stanoveného vzdělávacího cíle s ohledem na dosažený
pokrok žáků.


                          Hodnocení výsledků vzdělávání
Výsledky vzdělávání pozitivně ovlivňuje dostatečný počet zájemců o studium, kterým škola
v rámci přípravy nabízí možnost přijímací zkoušky na nečisto. Ke vzdělávání jsou přijímá ni
uchazeči, jež prokázali potřebnou míru znalostí v jednotné přijímací zkoušce z českého
jazyka a matematiky, ve školním testu z všeobecného přehledu i v předchozím vzdělávání.
Nastavený systém poradenských služeb odpovídá velikosti i potřebám školy, např. spojená
funkce výchovného poradce a metodika prevence, a vychází z úzké spolupráce s vedením
školy, třídními učiteli a ostatními pedagogy. Realizované adaptační a preventivní postupy
jsou funkční, mj. adaptační kurz, škola v přírodě, třídní programy, metody efektivního učení,
a napomáhají tak k vyrovnání se s nároky gymnaziálního studia, podpoře prosociálního
chování žáků a včasnému zachycení případných nežádoucích projevů chování. Výhoda
prostředí malé školy umožňuje pružně reagovat na zjištěné problémy žáků a zaměřit
preventivní strategie podle identifikovaných potřeb, např. konzultace s externí školní
psycholožkou, sociometrie třídních vazeb. Průběžně realizovaná prevence sociálně
patologických jevů efektivně využívá podnětů učitelů, vhodně propojuje vzdělávací obsahy
jednotlivých předmětů s tematicky zaměřenými programy externích subjektů. Ojedinělé
projevy problémového chování jsou řešeny v souladu se stanovenými postupy, mj.
pohovorem s třídním učitelem, jednáním s rodiči případně i hodnocením sníženým stupněm
z chování. Soustavným výchovným působením se škole daří eliminovat rizikové chování
žáků. Ve sledovaném období se nevyskytla žádná neomluvená absence ani kázeňská
opatření, téměř všichni žáci mají uzavřenu klasifikaci k 30. 6. Škola rovněž oceňuje žáky za
jejich aktivní přístup a reprezentaci, četnost udělovaných pochval se ale dostatečně
nepromítá v systému výchovných opatření.
K úspěšnému zvládnutí nároků gymnaziálního vzdělávání přispívají pravidelně nastavené
konzultace všech pedagogů, struktura maturitních seminářů i možnost využívání on-line
konzultací a digitálních materiálů ve výukové platformě školy. Zájem a nadání žáků škola
podporuje rozmanitými školními i mimoškolními aktivitami (kroužky, mezinárod ní
expedice), diferenciací jazykových skupin nebo širokou nabídkou volitelných předmětů.
Výrazný akcent je kladen na utváření demokratických hodnot, sociálních kompetencí žáků
a jejich sounáležitosti se školou, k čemuž přispívají specifické akce, např. modelové školní
volby, víkendy s ARCUSEM aj. Realizovaný systém péče o žáky s potřebou podpůrných
opatření zajišťuje vzdělávání podle jejich potřeb v převážně homogenních kolektivech tříd
(k termínu inspekce pouze 2 žáci se speciálními vzdělávacími potřebami a 6 žáků s odlišným
mateřským jazykem bez jazykové bariéry). K osvědčeným postupům patří zejména plány
pedagogické podpory nebo individuální úprava docházky pro talentované sportovce.
Realizace kariérového poradenství umožňuje žákům optimální volbu terciárního vzdělává ní
prostřednictvím testů profesní orientace nebo besed s bývalými absolventy školy.
Ke sledování míry osvojených znalostí a dovedností používají učitelé různorodé interní
nástroje, např. rozřazovací jazykové testy, písemné a ústní ověřování, předmětová portfolia.
Hodnoticí zpětnou vazbu o kvalitě jazykového vzdělávání a úrovni dosažených kompetencí
poskytuje škole také úspěšnost žáků v mezinárodních jazykových zkouškách a při obhajobě
odborné práce v oktávě gymnázia. Úroveň rozvoje studijního potenciálu žáků dokládá
i jejich přední umístění v regionálních, celostátních, mezinárodních kolech soutěží
a olympiád, zejména přírodovědných předmětů.



2022/2023                                    4
Škola využívá jednotně nastavený systém kriteriálního hodnocení s jasným vymeze ním
četnosti klasifikace a stanovením hranice povinné účasti ve výuce. Individuální i celkové
výsledky vzdělávání žáků jsou na úrovni školy systematicky vyhodnocovány.
Z analýzy průběžných a celkových výsledků ve sledovaném období je zřejmé, že dosahovaly
stabilně velmi dobré úrovně a že při přechodu z nižšího stupně gymnázia na vyšší
nedocházelo k výraznějším výkyvům. Rovněž období distančního vzdělávání se ve
výsledcích žáků negativně nepromítlo, všichni žáci prospěli, přibližně dvě třetiny
s vyznamenáním.
S dosahovanými výsledky koresponduje také úspěšnost žáků při ukončování studia, kdy více
než polovina žáků stabilně maturuje s vyznamenáním. Výsledky společné a profilové části
maturitní zkoušky jsou vyvážené. Pozitivním zjištěním je dlouhodobá úspěšnost žáků
u maturitní zkoušky, jež je vyšší než průměr v dané skupině oborů vzdělání ve všech
předmětech společné části. Z podrobného rozboru výsledků žáků u maturitní zkoušky ve
sledovaném období vyplývá, že žáci dosahují nadstandardních výsledků zejména v českém
a cizím jazyce, přičemž přibližně polovina maturantů nahrazuje profilovou zkoušku
mezinárodním jazykovým certifikátem. Počet žáků volících si zkoušku z matematiky je
nízký, neúspěšní jsou pouze jednotlivci.
S vysokou mírou osvojených znalostí a dovedností žáků koresponduje rovněž úspěšnost
absolventů při přijetí ke studiu na vysokých školách různého zaměření.


                                        Závěry
Vývoj školy
- od posledního inspekčního hodnocení v roce 2014 si gymnázium udržuje stabilní počet
  žáků i tříd
- škola kontinuálně naplňuje koncept všeobecného gymnaziálního vzdělávání s důrazem
  na výuku cizích jazyků, přírodovědných předmětů a výpočetní techniky
- došlo k částečné generační obměně pedagogického           sboru, vzdělávání    zajišťuje
  pedagogický sbor s příznivou věkovou strukturou
- gymnázium si udržuje velmi dobrý standard poskytovaného vzdělávání, výsledků
  vzdělávání žáků a spektrum mimoškolních aktivit
- gymnázium získalo status školy Přírodovědecké fakulty Univerzity Karlovy


Silné stránky
- široká nabídka rozšiřujících vzdělávacích a volnočasových aktivit podporující všestranný
  rozvoj žáků, jejich nadání a sounáležitost se školou
- realizace mezioborových projektů a akcí přispívající k utváření občanských postojů
  a demokratických hodnot
- rodinný charakter školy, otevřená komunikace a vzájemně respektující přístup vedení,
  pedagogů a žáků se odráží v příznivém školním klimatu
- efektivní řízení založené na koncepční práci ve všech oblastech




2022/2023                                   5
Slabé stránky a/nebo příležitosti ke zlepšení
- menší prostor pro souvislejší ústní vyjádření žáků v některých vyučovacích hodinách
- nižší míra zapojování žáků do evaluačních aktivit v závěru vyučovací hodiny nebo podle
  předem stanovených kritérií


Doporučení pro zlepšení činnosti školy
- vytvářet větší prostor pro souvislejší ústní vyjádření žáků
- cíleně podporovat rozvoj interaktivních řečových dovedností žáků ve výuce cizích jazyků
  v nižším gymnáziu
- častěji zapojovat žáky do evaluačních aktivit podle předem stanovených kritérií
- systémově oceňovat žáky formou pochval za jejich úspěšnou reprezentaci a spoluúčast
  při organizování školních i mimoškolních akcí


Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


            Seznam dokladů, o které se inspekční zjištění opírají
 1.    Školní vzdělávací program Soukromého gymnázia ARCUS Praha 9, s.r.o. pro obor
       vzdělání 79-41-K/81 Gymnázium, platnost od 1. 9. 2013, včetně dílčích úprav
 2.    Školní vzdělávací program Soukromého gymnázia ARCUS Praha 9, s.r.o. pro obor
       vzdělání 79-41-K/81 Gymnázium, platnost od 1. 9. 2022
 3.    Školní řád včetně Pravidel pro hodnocení výsledků vzdělávání žáků a podmínek
       ukládání výchovných opatření, platnost od 1. 9. 2022
 4.    Výběr třídních knih vedených ve školním roce 2022/2023 k termínu inspekční
       činnosti
 5.    Záznamy z pedagogických rad vedené ve školních letech 2021/2022 a 2022/2023
       k termínu inspekční činnosti
 6.    Zápisy z jednání předmětových komisí, školní roky 2021/2022 a 2022/2023 vedené
       k termínu inspekční činnosti
 7.    Výroční zprávy o činnosti školy, školní roky 2020/2021 a 2021/2022
 8.    Portfolio výchovného poradenství a primární prevence vedené k termínu inspekční
       činnosti
 9.    Rozvrh vyučovacích hodin ve školním roce 2022/2023 platný k termínu inspekční
       činnosti
10.    Školní matrika vedená k termínu inspekční činnosti
11.    Personální dokumentace pedagogických pracovníků vedená k termínu inspekční
       činnosti
12.    Vybrané výstupy z účetnictví organizace za roky 2021 a 2022
13.    Smlouvy s dodavatelem o zajištění školního stravování



2022/2023                                    6
                                         Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Pražský inspektorát,
Arabská 683, 160 66 Praha 6, případně prostřednictvím datové schránky (g7zais9),
nebo na e-podatelnu csi.a@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Titul, jméno, příjmení, funkce
 Mgr. Hana Šinská, školní inspektorka,
 vedoucí inspekčního týmu

 Mgr. Petra Stoklasová, školní inspektorka

 Bc. Šárka Snížková, kontrolní pracovnice




V Praze 31. 10. 2022


Podpis ředitelky školy potvrzující převzetí inspekční zprávy


 RNDr. Eva Závětová
 ředitelka školy




2022/2023                                    7
