                                     Česká školní inspekce
                                      Pražský inspektorát
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIA-1986/21-A


Název                               Střední škola managementu a služeb a Základní škola
                                    s.r.o.
Sídlo                               Ve Lhotce 814/2, Kamýk, 142 00 Praha 4
E-mail                              sousos@sousos.cz
IČ                                  25140493
Identifikátor                       600005275
Právní forma                        Společnost s r.o.
Zastupující                         Ing. Tamara Krčmářová
Zřizovatel                          RNDr. Jaroslav Krčmář, Ing. Tamara Krčmářová
Místo inspekční činnosti            Ekonomická 957, Kunratice, 148 00 Praha 4
Termín inspekční činnosti           23. 9. 2021 − 24. 9. 2021, 29. 9. 2021 − 30. 9. 2021


Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.
Inspekční činnost na podnět podle § 174 odst. 6 školského zákona.




2021/2022
                                    Charakteristika
Střední škola managementu a služeb a Základní škola s.r.o. (dále „škola“ nebo „instituce “)
poskytuje vzdělávání v oborech středního vzdělání s výučním listem Aranžér, Kadeřník
a Kuchař-číšník a v oborech vzdělání s maturitní zkouškou Kosmetické služby, Grafický
design, Cestovní ruch a Ekonomika a podnikání. V oboru Ekonomika a podnikání jsou
realizovány dva školní vzdělávací programy se zaměřením na management obchodu
a management sportu.
Ve škole se k termínu inspekční činnosti vzdělávalo 413 žáků, z toho 342 žáků v maturitníc h
oborech v denní formě vzdělávání. Od předešlé inspekce v roce 2014 vzrostl počet žáků
a tříd, zvýšil se podíl žáků-cizinců. Nejvyšší povolený počet žáků ve škole (1095) byl využit
přibližně ze 40 %.
Od posledního inspekčního hodnocení byla omezena vzdělávací nabídka, došlo k výmazu
základní školy. V září 2021 byla podána žádost o výmaz maturitního oboru Podnikání, denní
a dálková forma vzdělávání nástavbového studia. Od školního roku 2021/2022 dochází
k postupnému utlumení vzdělávání v oboru Kuchař-číšník. Ve školním roce 2020/2021
škola změnila místo poskytovaného vzdělávání.


                         Hodnocení podmínek vzdělávání
Ředitelka školy (dále „ředitelka“) působí ve vedoucí funkci od založení instituce v roce
1997. V souladu s koncepčními záměry došlo od poslední inspekční činnosti ke změně místa
poskytovaného vzdělávání, škola sídlí od listopadu 2020 v moderních pronajatých
prostorách Vysoké školy ekonomické. V minulém školním roce ředitelka na základě
vlastního hodnocení činnosti školy aktualizovala koncepci jejího dalšího rozvoje. Stanovené
cíle vhodně reflektují současné trendy ve společnosti, ve vzdělávání či potřeby školy, např.
postupné omezení vzdělávací nabídky vzhledem k nízkému počtu zájemců, avšak
strategické záměry nejsou vzhledem ke specifikům školy dostatečně konkretizová ny
zejména v oblasti podpory úspěšnosti každého žáka v průběhu či při ukončování vzdělává ní.
K realizaci koncepčních záměrů v oblasti rozvoje odborných kompetencí žáků přispívá
spolupráce se sociálními partnery při zajištění praktického vyučování, která umožňuje
propojení teoretických znalostí s jejich využitím v praxi a zvyšuje uplatnitelnost absolventů
na trhu práce.
Na základě zjištění z předešlé inspekční činnosti byl uplatňovaný způsob řízení upraven,
rozhodovací kompetence jsou delegovány na zástupkyni ředitelky v menší míře. Ředitelka
v rámci přijatých opatření vykonává přímou pedagogickou činnost. Standardní zapojení
učitelů do chodu školy zajišťují pravidelná jednání pedagogické rady. Prostřednictvím
předmětových komisí se pedagogové podílí např. na revizi či kontrole naplňování školních
vzdělávacích programů.
Při realizaci kontrolní a hospitační činnosti ředitelka úzce spolupracuje se svou zástupkyní.
Kvalita vzdělávání byla sledována rovněž v průběhu online synchronní výuky. Ze záznamů
z hospitací a z rozhovorů s pedagogy vyplynulo, že závěry z hospitační činnosti nevyústily
vždy v potřebné míře v doporučení ke zlepšení poskytovaného vzdělávání zejména
ve vztahu k individuálním vzdělávacím potřebám žáků. Pro zefektivnění vzdělávac íc h
strategií na úrovni školy chybí sdílení poznatků z hospitační činnosti v rámci pedagogické
rady, přijímání konkrétních opatření ke zlepšení výchovně vzdělávacího procesu
a vyhodnocování účinnosti těchto opatření.



2021/2022                                    2
Vzdělávání k termínu inspekční činnosti zajišťuje 36 učitelů, z nichž devět nesplňuje
předpoklad odborné kvalifikace. Čtyři pedagogové mohou vykonávat přímou pedagogickou
činnost, neboť splňují zákonnou výjimku věku a praxe, popř. se účastní přísluš né ho
pedagogického studia. Ředitelka doložila, že usiluje o zajištění výuky odborně
kvalifikovanými pedagogy. Část výuky odborných předmětů je vedena odborníky z praxe či
výkonnými umělci. Plánovité další vzdělávání pedagogických pracovníků bylo zaměřeno
především na získání odborné kvalifikace či aktualizaci profesních poznatků v odborném
vzdělávání, popř. v období distanční výuky rovněž na rozvoj digitálních kompetencí učitelů.
Vzdělávání pedagogů však nebylo dostatečně efektivní v oblasti oborové didaktiky,
aktivizačních metod a forem práce, což se negativně odrazilo ve výuce. Začínajícím a nově
nastupujícím učitelům je poskytována metodická podpora vedením školy, v rámci
předmětových komisí, popř. neformálně i ostatními pedagogy.
Finanční a materiální podmínky umožňují realizaci školních vzdělávacích programů. Od
předešlé inspekční činnosti se zlepšilo materiálně-technické zázemí vzdělávání přemístěním
instituce do nově upravených prostor. Škola disponuje dostatečným počtem kmenovýc h
i odborných učeben včetně ateliéru či učebny pro zajištění praktického vyučování. V souladu
s potřebami instituce v období distančního vzdělávání se sice zkvalitnilo vybavení
informačními a komunikačními technologiemi, avšak pro zvýšení efektivity poskytovaného
vzdělávání (podpora názornosti výuky či používání adekvátních technologií v oboru
Grafický design) je nutné toto vybavení dále rozšiřovat. Pro rozvoj čtenářské gramotnosti
i přípravu k maturitní zkoušce z českého jazyka a literatury mají žáci k dispozici školní
knižní fond. Stravování žáků je zajištěno externím subjektem. Ke zvýšení bezpečnosti žáků
přispívá zajištění vstupu do budovy elektronickým systémem.


                          Hodnocení průběhu vzdělávání
Vzhledem k nízkému počtu žáků v jednotlivých oborech probíhala výuka ve víceoborovýc h
třídách, které se dělí na odborné vzdělávání. Společným znakem sledované výuky byla
provázanost s obsahem učiva a zadanými úkoly z období distančního vzdělávání. Stanovené
vzdělávací cíle byly vhodně zaměřeny na upevnění studijních návyků či opakování učiva,
popř. intenzivní přípravu ke složení maturitní zkoušky.
Ve větší části teoretického vyučování převládala frontální výuka zpravidla kombinova ná
s odborným výkladem nebo řízeným rozhovorem. Jen ojediněle byly využity aktivizujíc í
metody, např. znalostní kvíz či s práce s chybou. V některých hodinách odborných předmětů
se vyučujícím dařilo zvýšit zájem žáků o probírané učivo častým propojováním teoretických
poznatků s praxí. Žáci vhodně aplikovali probírané jevy v příkladech z reálné situace.
V umělecky zaměřených oborech byla v části výuky zdařile podpořena kreativita žáků.
Nedostatečné střídání výukových forem a metod se však ve většině sledovaných hodin
projevilo jednotvárností a nižší dynamikou vyučovací hodiny i nerovnoměrným zapojením
žáků. Rovněž podpora rozvoje čtenářské gramotnosti napříč vyučovacími předměty nebyla
dostatečná. Chyběla zejména efektivní práce s textem, vyhledávání a interpreto vá ní
získaných informací i využívání různých informačních zdrojů. Vyučující také v malé míře
vytvářeli prostor pro souvislejší samostatný mluvený projev žáků, který by podpořil
schopnost formulace vlastního názoru, kritického myšlení a argumentace. Ve výuce cizích
jazyků si žáci vhodně upevňovali znalost gramatických jevů či rozvíjeli znalosti slovní
zásoby zejména ve vztahu k požadavkům ústní maturitní zkoušky, jen v nízké míře však
měli možnost uplatnit své jazykové znalosti v komunikační situaci. Ve většině sledovanýc h
hodin nebyly využity příležitosti k obsahové či časové diferenciaci učebních úloh vzhlede m
k individuálním vzdělávacím potřebám žáků, tj. s ohledem na rozdílné pracovní tempo,


2021/2022                                   3
studijní předpoklady, speciální vzdělávací potřeby či různou úroveň jazykové pokročilosti
nebo míru jazykové bariéry žáků-cizinců. V menší části výuky snižovalo efektivitu
výchovně vzdělávacího procesu také nedostatečné dodržování nastavených pravidel
komunikace ve třídě.
V závěrečné fázi vyučovacích hodin převážná část učitelů opomíjela shrnutí probraného
učiva a vyhodnocení stanoveného vzdělávacího cíle. Pedagogové rovněž většinou
nevyužívali formativní funkci hodnocení, žáci byli jen ojediněle vedeni k objektivnímu
posouzení kvality práce svých vrstevníků a k sebereflexi vlastního výkonu.
Efektivitu vzdělávacího procesu ve sledovaných hodinách všeobecně vzdělávac íc h
i odborných předmětů snižovala nízká míra názornosti výuky. Chybělo především účelné
používání audiovizuální techniky a informačních technologií.
Praktické vyučování bylo z větší části dobře organizačně promyšleno a realizováno. Kvalitu
odborného výcviku (obor Kadeřník, Kosmetické služby) kladně ovlivňuje erudice pedagogů
a jejich empatický přístup k žákům. Žáci pracovali ve dvojicích nebo samostatně, případně
s vhodnou dopomocí učitele, při plnění některých úkolů efektivně spolupracovali. Zpravidla
se jim dařilo vhodně využít již získaných teoretických poznatků či zkušeností. Ve většině
sledovaného odborného výcviku byli žáci motivováni pozitivním průběžným hodnocením
své práce. Součástí hospitovaného praktického vyučování bylo správné dodržování
bezpečnostních zásad a ochrany zdraví při práci. Ve větší části učební praxe oboru Grafický
design zvolené vzdělávací strategie účinně podpořily rozvoj odborných kompetencí žáků
i jejich invenci a tvořivost. Promyšlené střídání výukových metod včetně podnětné diskuse
a využití specializovaného softwaru aktivizovalo žáky. V průběhu praktického cvičení žáci
vhodně využívali své teoretické poznatky a konzultovali s vyučujícím postup plnění úkolu.
Vyučující jim průběžně poskytovali přínosnou zpětnou vazbu. V některých sledovanýc h
hodinách byli žáci rovněž motivováni uvedením vhodných řešení zadaného úkolu z praxe.
Kvalitu části praktického cvičení však snižovaly didaktické a metodické nedostatky, např.
opomíjení vstupní motivace žáků, chybějící aktualizace zvoleného tématu nebo jeho
zasazení do vhodného kontextu či nevyužití adekvátních technologií.
Převážná část sledovaného praktického vyučování probíhala ve vstřícné pracovní atmosféře.
Výuka byla v závislosti na aktuální epidemiologické situaci vhodně doplňována kultur ními
a vzdělávacími akcemi různého zaměření, jež přispívají k všestrannému rozvoji osobnosti
žáků.


                         Hodnocení výsledků vzdělávání
Od poslední inspekční činnosti škola zvýšila požadavky na míru studijních předpokladů
uchazečů při přijímání ke studiu v maturitních oborech s ohledem na jejich průměrný
prospěch v základním vzdělávání. V oboru Grafický design je součástí přijímacího řízení
vhodně koncipovaná talentová zkouška. K ověření vstupní úrovně znalostí žáků v anglické m
jazyce je využívána školní přijímací zkouška. Do nematuritních oborů jsou přijímáni žáci na
základě projeveného zájmu o obor za předpokladu splnění požadavku zdravotní
způsobilosti.
K zvládnutí nároků středoškolského studia a k podpoře prosociálních vazeb v třídníc h
kolektivech přispívá standardně nastavený adaptační proces, zahrnující v době prezenční
výuky např. zahajovací kurz, třídnické hodiny i vhodně zaměřené exkurze. V období
distančního vzdělávání byla adaptace žáků prvního ročníku zajišťována individuá lním
přístupem v rámci online konzultací. Při poskytování poradenských služeb výchovná


2021/2022                                   4
poradkyně účinně využívá výhody prostředí malé školy, úzce spolupracuje s vedením školy,
s třídními učiteli i s dalšími pedagogickými pracovníky. K podpoře žáků se speciálními
vzdělávacími potřebami přispívá jejich včasná identifikace a pravidelná spolupráce se
školskými poradenskými zařízeními. Poskytování podpory žákům-cizincům je založeno na
individuálním přístupu vyučujících, není však nastaveno systematicky podle rozdílné míry
jazykové bariéry těchto žáků. K předcházení studijního neúspěchu žáků škola realizuje
standardní postupy, mj. možnost přestupu na méně náročný obor, individuální konzultace,
motivačně působí možnost udělení prospěchového stipendia. Personální propojení funkce
výchovné poradkyně a metodičky primární prevence nepodporuje zvýšení efektivity
uplatňovaných preventivních mechanismů. V prostředí školy rodinného typu s nízkým
počtem žáků se sice daří včas identifikovat rizikové chování žáků, avšak při jeho řešení škola
důsledně nevyužívá postupy stanovené v preventivním programu. Přes přijatá opatření,
především uplatňování kázeňských opatření či hodnocení žáka sníženým stupněm chování,
není nastavený systém plně funkční, především pokud jde o záškoláctví. Rovněž se nedaří
dostatečně eliminovat vyšší absenci žáků ve výuce, a to zejména v nematuritních oborech.
K zjišťování dosažené úrovně vědomostí a znalostí žáků škola používá standardní nástroje,
tj. písemné, ústní zkoušení a hodnocení praktických činností žáků. V oboru Grafický design
umožňují posouzení získaných dovedností také výběrová portfolia žáků či jejich ročníkové
a klauzurní práce. V období distančního vzdělávání škola částečně upravila požadavky
na hodnocení žáků, např. byla více zohledněna i míra zapojení žáků do výuky. Rovněž byl
vzhledem k nárokům distančního vzdělávání zefektivněn způsob předávání informac í
žákům i jejich zákonným zástupcům prostřednictvím elektronického informačního systému.
Z analýzy průběžných výsledků vzdělávání je zřejmé, že se v období tří posledních školních
roků snížil podíl neprospívajících žáků ve všech oborech vzdělání, v maturitních oborech je
tento pokles výraznější než v oborech nematuritních. Přesto však zejména v nematuritníc h
oborech zůstává podíl neprospívajících žáků vysoký (přibližně pětina žáků). Výsledky
vzdělávání jsou negativně ovlivňovány absencí žáků ve výuce. V období distančního
vzdělávání se škole sice dařilo účast žáků ve srovnání s prezenční výukou zvýšit, avšak
z rozboru výsledků vzdělávání ve sledovaném období vyplývá, že vysoký počet
zameškaných hodin často vedl k předčasnému ukončení studia. Ve všech oborech tak pouze
nízký podíl žáků ukončí v době stanovené rámcovým vzdělávacím programem úspěšně
vzdělávání, např. ve školním roce 2020/2021 pouze přibližně 10 % žáků oboru Cestovní
ruch, kteří byli žáky příslušného prvního ročníku, ukončilo úspěšně vzdělávání složením
maturitní zkoušky.
Ve sledovaném období nedošlo k podstatné změně výsledků žáků při ukončování
vzdělávání. V oborech s výučním listem zůstává úspěšnost žáků při závěrečných zkouškách
vysoká. V oborech s maturitní zkouškou se hrubá neúspěšnost žáků (podíl žáků neúspěšnýc h
u maturitní zkoušky nebo zkoušku nekonajících z celkového počtu přihlášených žáků) mírně
snížila, přesto však byla ve sledovaném období tří posledních školních roků ve všech
oborech, vyjma oboru Grafický design, nad průměrem hrubé neúspěšnosti v dané skupině
oborů při celorepublikovém srovnání. V oboru Grafický design ukončovali vzdělává ní
maturitní zkouškou jen jednotlivci, z nichž všichni uspěli. Z podrobnějšího rozboru
výsledků žáků u maturitní zkoušky vyplývá, že příčinou hrubé neúspěšnosti žáků je často
skutečnost, že žáci po přihlášení maturitní zkoušku nekonají, neboť neuzavřou úspěšně
čtvrtý ročník. Výsledky žáků u maturitní zkoušky korespondují s jejich hodnocením
v průběhu vzdělávání. Z analýzy výsledků zkoušek společné části maturitní zkoušky
ve sledovaném období je zřejmé, že nejméně se dařilo žákům uspět v didaktickém testu
z českého jazyka a literatury. V profilové části maturitní zkoušky prověřující odborné
kompetence dosahují žáci dlouhodobě velmi dobrých výsledků.


2021/2022                                     5
Škola podporuje účast žáků v odborně zaměřených soutěžích a umožňuje tak rozvoj jejich
praktických dovedností.


                                             Závěry
Vývoj školy
-      od poslední inspekce v roce 2014 došlo ke změně ve vzdělávací nabídce školy
-      v listopadu 2020 škola změnila místo poskytovaného vzdělávání, přesídlením do nově
       pronajatých prostor se zlepšilo materiálně-technické zázemí
-      mírně vzrostla naplněnost školy, zvýšil se počet žáků a tříd, rovněž podíl žáků-cizinců je
       vyšší


Silné stránky
-      podpora odborných kompetencí žáků vhodným propojováním teoretických poznatků
       s jejich využitím v praxi
-      kvalitní realizace praktického vyučování


Slabé stránky a/nebo příležitosti ke zlepšení
-      méně účinná hospitační činnost vedení školy
-      nízké využití kooperativních forem práce a aktivizujících metod v části výuky
-      nízká názornost výuky a využívání didaktických pomůcek nebo prezentační techniky,
       včetně práce s různými informačními zdroji
-      nedostatečné zapojení žáků do evaluačního procesu ve výuce, opomíjení didaktickýc h
       závěrů vyučovacích hodin
-      nedostatečná účinnost opatření ke snížení absence žáků ve výuce
-      chybějící systematická podpora žáků podle jejich individuálních vzdělávacích potřeb
-      vyšší míra neúspěšnosti žáků v průběhu a při ukončování vzdělávání


Doporučení pro zlepšení činnosti školy
- stanovit koncepční cíle v oblasti průběžných i celkových výsledků vzdělávání žáků všech
  oborů a realizovat vhodné postupy k jejich dosažení, účinnost těchto opatření pravidelně
  vyhodnocovat
- zaměřit hospitační činnost na efektivitu forem a metod výuky, důsledně stanovovat a plnit
  opatření ke zlepšení průběhu výuky
- realizovat další vzdělávání pedagogů v oblasti využití aktivizujících metod a forem výuky
- zkvalitnit průběh vzdělávání, aktivizovat žáky ve výuce, uplatňovat diferenciaci výuky
  podle individuálních potřeb žáků, podporovat rozvoj jejich interaktivních řečových
  dovedností, poskytovat jim efektivní zpětnou vazbu o zvládnutí učiva, zapojovat žáky do
  evaluačních aktivit
- motivovat žáky k vyšší docházce, snížit jejich absenci


    2021/2022                                     6
- zefektivnit podporu žáků s ohledem na jejich individuální vzdělávací potřeby, zejména
  žáků-cizinců podle míry jejich jazykové bariéry
- zvážit útlum oboru Cestovní ruch vzhledem k nižšímu počtu zájemců i úspěšných
  absolventů
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Pražský inspektorát, Arabská 683,
160 66 Praha 6, případně prostřednictvím datové schránky (g7zais9), nebo na e-
podatelnu csi.a@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Rozhodnutí č. j. MSMT-13666/2021-3 o provedení výmazu základní školy z rejstříku
       škol a školských zařízení ze dne 9. 6. 2021, s účinností od 10. 7. 2021
 2.    Rozhodnutí č. j. MSMT-33617/2020 ve věci změny zápisu v údajích vedených
       v rejstříku škol a školských zařízení s účinností od 18. 11. 2020 (změna místa
       poskytovaného vzdělávání)
 3.    Koncepční záměr rozvoje školy pro období 2020 - 2023
 4.    Školní vzdělávací programy oborů vzdělání 63-41-M/01 Ekonomika a podnikání,
       65-43-M/02 Cestovní ruch, 69-41-L/01 Kosmetické služby, 82-41-M/05 Grafický
       design, 66-52-H/01 Aranžér, 69-51-H/01 Kadeřník, 65-51-H/01 Kuchař - číšník
       účinné k datu inspekční činnosti
 5.    Školní řád Střední školy managementu a služeb a Základní školy s. r. o., účinný
       ve školním roce 2021/2022 ze dne 31. 8. 2021 včetně aktualizace
 6.    Výroční zpráva o činnosti školy, školní rok 2019/2020
 7.    Výběr třídních knih a deníků odborného výcviku vedených ve školním roce
       2021/2022 k termínu inspekční činnosti
 8.    Záznamy z pedagogických rad a z jednání předmětových komisí vedené ve školních
       letech 2020/2021 a 2021/2022 k termínu inspekční činnosti
 9.    Personální dokumentace pedagogických pracovníků k termínu inspekční činnosti
10.    Portfolio výchovného poradce a metodika prevence vedené k termínu inspekční
       činnosti
11.    Evidence žáků (školní matrika) vedená k termínu inspekční činnosti, včetně dokladů
       o ukončování vzdělávání ve školních letech 2019/2020, 2020/2021 a 2021/2022
       k termínu inspekční činnosti
12.    Rozvrh vyučovacích hodin ve školním roce 2021/2022 platný k termínu inspekční
       činnosti


2021/2022                                   7
13.    Plán dalšího vzdělávání pedagogických pracovníků a přehled o jeho plnění k termínu
       inspekční činnosti
14.    Smlouvy o zajištění praktického vyučování – školní rok 2020/2021 (vzorek)
15.    Doklady o přijímání uchazečů ke střednímu vzdělávání pro školní rok 2021/2022
       (vzorek)
16.    Kniha evidence úrazů vedená k termínu inspekce
17.    Smlouvy o poskytnutí dotace a zvýšené dotace ze státního rozpočtu na školní roky
       2020/2021, 2021/2022
18.    Účetní závěrka k 31. 12. 2020 včetně zprávy nezávislého auditora, výpisy z účetnictví
       školy za hodnocené období
19.    Smlouva o nájmu nebytových prostor v místě Ekonomická 957, Praha 4 na období od
       7/2020 do 8/2030, Dodatek č. 1, Smlouva o nájmu SPV pro obory Kosmetické služby
       a Kadeřník s MČ Praha 12
20.    Smlouva o zabezpečení stravování s dodavatelem stravovacích služeb ve školním
       roce 2021/2022 platná ve školním roce 2021/2022




                                        Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Pražský inspektorát,
Arabská 683, 160 66 Praha 6, případně prostřednictvím datové schránky (g7zais9),
nebo na e-podatelnu csi.a@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




2021/2022                                    8
Složení inspekčního týmu a datum vyhotovení inspekční zprávy


 Ing. Jindra Malíková, školní inspektorka, vedoucí   Ing. Jindra Malíková v. r.
 inspekčního týmu

 Mgr. Lucie Burešová, školní inspektorka             Mgr. Lucie Burešová v. r.


 Ing. Petr Hradecký, školní inspektor                Ing. Petr Hradecký v. r.


 Ing. Ivana Černá, kontrolní pracovnice              Ing. Ivana Černá v. r.


 MgA. Evžen Šimera, PhD.                             MgA. Evžen Šimera, PhD. v. r.
 přizvaná osoba – odborník na počítačovou grafiku

 Monika Matulová, přizvaná osoba – odborník na       Monika Matulová v. r.
 praktické vyučování v oboru Kadeřník


V Praze 25. 10. 2021


Datum a podpis ředitelky školy potvrzující projednání a převzetí inspekční zprávy


 Ing. Tamara Krčmářová,                               Ing. Tamara Krčmářová v. r.
 ředitelka školy


V Praze 8. 11. 2021




2021/2022                                   9
