                                     Česká školní inspekce
                                    Středočeský inspektorát
__________________________________________________________________________________________________________ __




                         IN S P E K Č N Í ZP R ÁVA
                                          Čj. ČŠIS-2467/22-S


Název                                Střední škola podnikatelská HERMÉS MB s.r.o.
Sídlo                                tř. Václava Klementa 1223, 293 01 Mladá Boleslav
E-mail                               skola@hermes-mb.cz
IČO                                  25 602 951
Identifikátor                        600 007 499
Právní forma                         společnost s r.o.
Zastupující                          Ing. Jiří Skopalík
Zřizovatel                           HERMÉS s.r.o.
Místo inspekční činnosti             tř. Václava Klementa 1223, Mladá Boleslav
Inspekční činnost na místě           1., 6. a 7. prosince 2022


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Zjišťování a hodnocení podmínek, průběhu a výsledků vzdělání ve střední škole podle
školních vzdělávacích programů (dále „ŠVP“), jejich naplňování a souladu s právními
předpisy a příslušnými rámcovými vzdělávacími programy podle § 174 odst. 2 písm. b) a c)
školského zákona. Inspekční činnost na žádost podle § 174 odst. 7 školského zákona.


                                          Charakteristika
Střední škola podnikatelská HERMÉS MB s.r.o. (dále „škola“ nebo „instituce“) poskytuje
vzdělávání v oborech vzdělání s maturitní zkouškou (dále „MZ“), a to ve čtyřletém oboru
Obchodní akademie v denní formě vzdělávání a ve dvouletém nástavbovém studiu Provozní
technika v kombinované formě vzdělávání.
Ve škole se k 30. září 2022 vzdělávalo 96 žáků v šesti třídách, z toho 52 žáků v oboru
Provozní technika. Od předchozí inspekční činnosti v březnu 2022 se počet žáků ani tříd
výrazněji nezměnil. Nejvyšší povolený počet žáků ve škole byl využit z 32 %. K termínu
inspekční činnosti škola neeviduje žáky se speciálními vzdělávacími potřebami. Žáci-cizinc i
tvoří přibližně desetinu z celkového počtu žáků. S výjimkou několika žáků 1. ročníku oboru
vzdělání Obchodní akademie jsou bez jazykové bariéry.
Od školního roku 2022/2023 došlo ke změně místa poskytovaného vzdělávání. Škola
doložila podání žádosti o změnu zápisu údajů v rejstříku škol a školských zařízení. Nově
pronajaté prostory sdílí společně se Střední školou tradičních řemesel HERMÉS MB s. r. o.,
s níž má stejného zřizovatele.


                         Hodnocení podmínek vzdělávání
Od předešlé inspekční činnosti ředitel školy (dále „ředitel“) konkretizoval strategické
záměry ve vztahu ke zvýšení úspěšnosti žáků v průběhu a při ukončování vzdělávání MZ.
Vytyčené cíle se podařilo splnit zejména v oblasti snížení neúspěšnosti žáků ve společné
části MZ. Nadále se především nedaří zajistit stabilní odborně kvalifikovaný pedagogický
sbor.
Uplatňovaný způsob řízení odpovídá nízkému počtu učitelů i žáků a vychází z každodenního
neformálního kontaktu vedení školy a pedagogů. Ze záznamů z jednání poradních orgánů
ředitele i z rozhovorů s pedagogy je zřejmé, že se škola od předešlé inspekční činnosti
opakovaně zabývala neúspěšností ve společné části MZ. Důraz byl kladen zejména na
nastavení intenzivní podpory žákům maturitního ročníku při přípravě na didaktické testy.
Kontrolní a hospitační činnost vedení školy byla realizována od předchozí inspekční činnosti
s větší četností, mj. se zaměřením na výuku předmětů společné části MZ a zpravidla vyústila
v doporučení ke zlepšení kvality vzdělávání. Pro zvýšení účinnosti vzdělávacích strategií
však chybí pravidelné sdílení poznatků z hospitační činnosti v rámci jednání pedagogické
rady nebo předmětových komisí a jejich cílené využívání ke zkvalitnění pedagogické práce.
Personální zabezpečení výuky vyžaduje zlepšení. Výrazná většina výuky, zejména v denní
formě vzdělávání, je vedena učiteli bez odborné kvalifikace. Tu si doplňují pouze dva
vyučující. Ředitel doložil, že aktivně usiluje o získání kvalifikovaných pedagogů. Vyšší míra
fluktuace učitelů zejména ve výuce anglického jazyka a matematiky představuje riziko pro
udržení kontinuity vzdělávání žáků v těchto předmětech. Přetrvává nedostatečné zaměření
dalšího vzdělávání pedagogických pracovníků v oblastech metodiky a didaktiky, což se
projevovalo nedostatky v průběhu výuky. Podpora začínajícím nebo nově působícím
pedagogům je vhodně řešena formou uvádějících učitelů, možností vzájemných hospitací či
konzultace s vedením školy.
Činnost školního poradenského pracoviště zajišťují úzce spolupracující výchovná
poradkyně a metodička prevence. Obě působí v uvedených funkcích krátce a bez
požadovaného studia. Postupně realizují dílčí akce zahrnuté v minimálním preventivním
programu školy.
Finanční prostředky ze školného a státního rozpočtu škola cíleně investuje do zlepšování
podmínek vzdělávání. Materiální podmínky většinou umožňují vzdělávání podle ŠVP. Od
školního roku 2022/2023 byly nově pořízeny zejména prostředky informač níc h
a komunikačních technologií, k termínu inspekční činnosti však byla funkční pouze jedna
ze dvou učeben informatiky. Rozšířením školního knižního fondu o beletristické tituly
a vytvořením čtenářských koutků byl podpořen rozvoj čtenářské gramotnosti žáků. Pro


                                            2/7
výuku některých předmětů, např. cizích jazyků, jsou rovněž k dispozici elektronické
výukové materiály.
Žáci jsou seznamováni s pravidly bezpečného chování a ochrany zdraví ve škole i mimo její
prostory. Tato praxe je dostatečně účinná, míra školní úrazovosti je minimální.
Z výsledků přijímacího řízení pro školní rok 2022/2023 vyplývá, že obdobně jako při
předešlé inspekční činnosti byli přijati všichni uchazeči. U obou oborů vzdělávání přetrvává
nízká a ve srovnání s příslušnou skupinou oborů vzdělání v ČR podprůměrná úspěšnost
uchazečů v jednotné přijímací zkoušce.


                          Hodnocení průběhu vzdělávání
Společným rysem hospitovaných hodin byla nízká pestrost využívaných výukových forem
a metod. Převaha frontální práce s dominantní rolí učitele nevedla k dostatečné aktivizac i
žáků. V převážné části výuky pedagogové opomíjeli utřídění a shrnutí poznatků a ověření
splnění vzdělávacího cíle v závěrečné fázi vyučovacích hodin. Učitelé rovněž většinou
nevyužívali formativní funkci hodnocení, žáci byli jen ojediněle vedeni k objektivnímu
posouzení kvality práce svých vrstevníků a k sebereflexi vlastního výkonu. K podpoře
názornosti výuky byla jen ojediněle účelně využita didaktická technika.
V hodinách jazykového vzdělávání (českého, anglického a ruského jazyka) a estetiky
vyučující kombinovali frontální výuku s řízeným rozhovorem, v menší míře také se
samostatnou prací žáků. Zvolené formy práce nepodpořily zapojení všech žáků do plnění
úkolů ani rozvoj jejich komunikativních dovedností. Při práci s uměleckým textem byla
vhodně rozvíjena čtenářská gramotnost žáků, kteří správně odvozovali autorský záměr.
Výuka anglického jazyka přispěla k rozšíření odborné slovní zásoby žáků, zařazení příkladů
z reálného života účinně zvýšilo zájem o žáků o probírané téma. Pro úspěšné zvládnutí
maturitní zkoušky byly žákům účelně zadávány cvičné didaktické testy (v ruském jazyce).
Žáci prokazovali výrazně rozdílnou úroveň jazykových znalostí a dovedností, časová či
obsahová diferenciace úkolů však nebyla využita. Přínosem pro žáky bylo důsledné vedení
výuky v příslušném cizím jazyce.
V matematice byl výklad učitele srozumitelný, postup řešení byl vysvětlován na vhodných
příkladech. Na podněcující otázky však reagovali jen jednotlivci. Vyučující neusiloval o
rovnoměrné zapojení všech žáků. Procvičovací příklady řešil u tabule jen vyučující, žáci
převážně jen zaznamenávali postup řešení z tabule. Zápis na tabuli byl sice přehledný, avšak
vzhledem k podmínkám učebny málo čitelný, což žákům ztěžovalo zachycení správného
postupu řešení úloh. Chybělo využití příležitostí pro rozvoj komunikativních kompetencí
žáků např. při komentování postupu řešení.
Výuka odborných předmětů se vyznačovala cíleným využitím mezipředmětových vztahů
a občasným využitím zkušeností žáků z běžného života, popř. v nástavbovém studiu také
z jejich praxe v různých technických provozech. V hodinách ekonomiky a účetnictví
vyučující usilovala o zapojení žáků do výuky častým kladením aktivizačních otázek
i vedením problémového dialogu, avšak jen s částečným efektem. Při výkladu i při řešení
příkladů přibližně třetina žáků zůstávala pasivní. Účelně zařazené příklady účtování
podporovaly přípravu žáků na složení MZ. Výuka cestovního ruchu vhodně rozvíjela při
práci s odborným textem i při vyhledávání a interpretování získaných informací čtenářskou
gramotnost žáků. Ve výuce práva byla účelně zařazena samostatná činnost žáků s využitím
pracovního listu a s možností vyhledávat informace v prostředí internetu. Přesto byli žáci při
vypracování úloh jen částečně úspěšní. Následný výklad vhodně upevňoval již osvojené
znalosti žáků. V nástavbovém studiu ve výuce technického předmětu byla vhodně užita


                                             3/7
digitální technika k podpoře názornosti výuky. Žáci byli správně vedeni k orientaci
v nákresech technických zařízení.
Výuka předmětů zaměřených na využití digitálních technologií (grafika a komunikač ní
systémy, informační a komunikační technologie) byla ve dvou třetinách hospitovanýc h
vyučovacích hodin výrazně omezena aktuálně nedostatečnými prostorovými podmínka mi.
Probíhala mimo odbornou učebnu bez dostupných digitálních technologií, což význa mně
snižovalo její efektivnost. Výklad vyučujících byl sice srozumitelný a opíral se i o zkušenosti
žáků z běžného života a o jejich znalosti digitálních technologií, chyběla však potřebná
názornost výuky. Zbývající třetina hospitované výuky účelně probíhala v odborné učebně.
Žáci pracovali převážně samostatně, vyučující se jim při tvorbě prezentací podle potřeby
věnovala. Zvolená úloha vhodně připravovala žáky na profilovou část MZ.


                          Hodnocení výsledků vzdělávání
Ke zjišťování dosažené úrovně individuálních výsledků vzdělávání škola používá standardní
nástroje, tj. písemné, ústní zkoušení, popř. prezentace projektu. Od předchozí inspekční
činnosti byly k interní evaluaci znalostí a dovedností žáků maturitního ročníku rovněž
využity opakovaně zadávané typové didaktické testy.
Z rozboru průběžných výsledků vzdělávání vyplývá, že ve srovnání se školním rokem
2020/2021 se po obnovení prezenční výuky ve školním roce 2021/2022 v obou oborech
vzdělání výrazněji nezměnil podíl žáků prospívajících s vyznamenáním ani podíl žáků
neprospívajících. Z komparace výsledků žáků s posledním obdobím s plně prezenční
výukou (školní rok 2018/2019) je zřejmé, že se v obou oborech ve školním roce 2021/2022
podařilo jak zvýšit podíl žáků s vyznamenáním, tak i snížit podíl žáků neprospívajíc íc h.
Přesto má škola v této oblasti i nadále příležitost ke zlepšení, neboť v oboru Obchodní
akademie podíl neprospívajících dosahoval téměř šestinu celkového počtu žáků.
V nástavbovém studiu Provozní technika byl podíl neprospívajících nižší (cca desetina
žáků).
V oboru Obchodní akademie je po obnovení prezenční výuky patrné zhoršení studijníc h
návyků žáků a jejich motivace k účasti ve vzdělávání, neboť průměrná absence ve výuce
ve školním roce 2021/2022 dosáhla více než 300 hodin na žáka. Vysoká neúčast žáků
ve výuce, popř. specifika vzdělávání dospělých v kombinované formě vzdělávání se také
promítají do podílu žáků průběžně nehodnocených, a to zejména v prvním pololetí (přibližně
třetina žáků). Vysoký počet zameškaných hodin také často vede k předčasnému ukončení
studia. Úspěšně tak ukončí MZ vzdělávání v době stanovené rámcovým vzdělávac ím
programem pouze nízký podíl žáků. Přesto, že se ve školním roce 2021/2022 ve srovnáním
s předchozími školními roky tento podíl zvýšil, pouze necelá polovina žáků oboru Obchodní
akademie, kteří studium v příslušném prvním ročníku zahájili, jej úspěšně ve standardní
době ukončila MZ. V nástavbovém studiu Provozní technika činil tento podíl přibližně dvě
třetiny.
V oboru Obchodní akademie se v prezenční výuce také nedaří uplatňovat účinná opatření
k eliminaci neomluvené absence, která ve školním roce 2021/2022 činila přibližně 70 hodin
na žáka. Neomluvená absence zpravidla úzce souvisí s podprůměrným prospěchem žáků.
Škola ji důsledně řeší, příp. i postihuje kázeňskými opatřeními či hodnotí chování žáka
sníženým stupněm.
Výsledky žáků ve společné části MZ se v maturitním období 2022 v obou oborech vzdělání
výrazně zlepšily. V oboru Obchodní akademie uspěli po jarním a podzimní termínu MZ
všichni žáci, v oboru Provozní technika činila v uvedeném období hrubá neúspěšnost žáků
(podíl žáků neúspěšných u MZ nebo zkoušku nekonajících z celkového počtu přihláše nýc h


                                             4/7
žáků) ve společné části MZ 16 %, tj. byla nižší než průměr hrubé neúspěšnosti ve srovnatelné
skupině oborů vzdělání v ČR (28 %). Kromě žáka, který po přihlášení MZ nekonal, se na
výši hrubé neúspěšnosti v tomto oboru podíleli tři žáci neúspěšní v didaktickém testu (jeden
v matematice, jeden v českém jazyce a literatuře, jeden jak v českém jazyce a literatuře, tak
i v cizím jazyce). V profilové části MZ neuspěli pouze jednotlivci ve zkouškách
navazujících na zkoušky společné části MZ.
Opatření ke snížení neúspěšnosti žáků u MZ realizovaná od předešlé inspekční činnosti,
zejména pravidelné doučování a individualizovaná podpora žákům ohroženým neúspěšností
ve společné části MZ, opakované zadávání typových didaktických testů a detailní rozbory
těchto testů se žáky či poskytování doplňujících elektronických výukových materiálů, se
projevila zlepšením výsledků žáků u MZ. Školní strategie prevence studijní neúspěšnosti
však není dostatečně účinná zejména při předcházení záškoláctví. Rovněž má škola
příležitost ke zlepšení v cíleném zaměření poradenské podpory na vzdělávání žáků-cizinc ů
s jazykovou bariérou.
V atmosféře menší instituce se daří uplatňovat individuální přístup k žákům denní formy
vzdělávání při řešení jejich osobních problémů a předcházet vztahových problémům uvnitř
třídních kolektivů. Přínosné z hlediska zlepšení sociálního klimatu ve škole jsou adaptační
dny pro žáky prvního ročníku, lyžařský kurz a účast ve sportovních soutěží. Zapojování žáků
do vědomostních a odborných soutěží či projektových činností je realizováno minimálně.


                                         Závěry
Vývoj školy
- změnilo se místo poskytovaného vzdělávání
- zlepšilo se materiální vybavení školy pořízením nových prostředků informač níc h
  a komunikačních technologií
- opatření k odstranění nedostatků zjištěných při předešlé inspekční činnosti byla částečně
  účinná
Silné stránky
- nižší počet žáků ve třídách umožňující individuální řešení problémů žáků denní formy
  vzdělávání
Slabé stránky a/nebo příležitosti ke zlepšení
- vyšší míra fluktuace pedagogů, personální zajištění většiny výuky učiteli bez přísluš né
  předmětové specializace
- nedostatečné zaměření dalšího vzdělávání pedagogických pracovníků na oblast oborové
  didaktiky a aktivizujících metod
- méně účinný systém poradenských služeb
- nízká účinnost opatření ke snížení absence žáků ve výuce
- nízká míra využívání aktivizujících forem a metod výuky a evaluačních nástrojů, zejména
  formativního hodnocení, vzájemného hodnocení žáků či sebereflexe vlastního učebního
  pokroku, časté opomíjení didaktických závěrů vyučovacích hodin
- nedostatečná diferenciace výuky cizích jazyků podle úrovně jazykové pokročilosti žáků
- přijímání všech uchazečů o studium bez ohledu na míru jejich studijních předpokladů



                                            5/7
Doporučení pro zlepšení činnosti školy
- pokračovat v realizaci opatření ke zvýšení úspěšnosti žáků a vyhodnocovat jejich
  účinnost
- stabilizovat pedagogický sbor, usilovat o zajištění výuky odborně kvalifikova nými
  pedagogy, zefektivnit další vzdělávání pedagogických pracovníků
- zvýšit účinnost hospitační činnosti, sdílet v rámci jednání pedagogické rady
  a předmětových komisí stanovená opatření ke zlepšení průběhu výuky a využívat je
  ke zkvalitnění pedagogické práce
- aktivizovat žáky ve výuce, uplatňovat diferenciaci výuky podle potřeb a jazykové
  pokročilosti žáků, poskytovat žákům efektivní zpětnou vazbu o zvládnutí učiva, rozvíjet
  komunikační dovednosti žáků, zaměřit na uvedené oblasti další vzdělávání pedagogů
- nastavit účinný systém poskytování poradenských služeb
- přijímat uchazeče s odpovídajícími vzdělávacími předpoklady
- rozložit přípravu na společnou část maturitní zkoušky systematicky do průběhu celého
  vzdělávání
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                  Stanovení lhůty

Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Středočeský inspektorát, Arabská
683, 160 66 Praha 6, případně prostřednictvím datové schránky (g7zais9), nebo na
e- podatelnu csi.s@csicr.cz s připojením elektronického podpisu.


            Seznam dokladů, o které se inspekční zjištění opírají
 1.   Výpis z rejstříku škol a školských zařízení, stav k termínu inspekční činnosti
 2.   Výpis z obchodního rejstříku, stav k termínu inspekční činnosti
 3.   Koncepce rozvoje školy 2022–2027
 4.   Dokumentace přijímacího řízení pro školní roky 2022/2023 a 2023/2024 (vzorek)
 5.   Dokumentace školního poradenského pracoviště (vzorek), stav k termínu inspekční
      činnosti
 6.   Výroční zpráva o činnosti školy za školní rok 2021/2022
 7.   Evidence žáků (školní matrika), včetně výsledků vzdělávání žáků za školní rok
      2021/2022
 8.   Třídní knihy vedené ve školním roce 2021/2022 a 2022/2023 (vzorek), rozvrh
      vyučovacích hodin účinný k termínu inspekční činnosti
 9.   ŠVP vyučovaných oborů vzdělání – stav k termínu inspekční činnosti


                                           6/7
10.   Personální dokumentace včetně dokladů o dalším vzdělávání pedagogů, stav
      k termínu inspekční činnosti (vzorek)
11.   Školní řád střední školy, stav k termínu inspekční činnosti
12.   Záznamy z pedagogické rady a z jednání předmětových komisí, školní roky
      2021/2022 a 2022/2023 k termínu inspekční činnosti
13.   Dokumentace ke kontrolní a hospitační činnosti vedení školy, školní roky 2021/2022
      a 2022/2023 k termínu inspekční činnosti
14.   Inspekční zpráva čj. ČŠIS-371/22-S
15.   Žádost o změnu zápisu údajů v rejstříku škol a školských zařízení s účinností od
      1. listopadu 2022
16.   Výkaz M 8 o střední škole podle stavu k 30. září 2022
17.   Zpráva nezávislého auditora o ověření Výkazu zisku a ztráty a způsobu vynalože nýc h
      výsledků za rok končící 31. 12. 2021 z 24. 6. 2022, Veřejnoprávní smlouvy
      o poskytnutých dotacích za školní roky 2020/2021 až 2021/2022, Finanční
      vypořádaní dotací poskytnutých MŠMT za rok 2021
18.   Dokumentace k zajištění bezpečnosti a ochrany zdraví platná ve školním roce
      2021/2022 k termínu inspekční činnosti
19.   Webové stránky školy https://hermes- mb.cz/, stav k termínu inspekční činnosti


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Středočeský inspektorát,
Arabská 683, 160 66 Praha 6, případně prostřednictvím datové schránky (g7zais9),
nebo na e-podatelnu csi.s@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy
 Ing. Jindra Malíková, školní inspektorka,
 vedoucí inspekčního týmu

 Ing. Pavel Čámský, školní inspektor

 Bc. Mária Kotvanová, kontrolní
 pracovnice

Datem vyhotovení inspekční zprávy se rozumí datum posledního podpisu člena inspekčního
týmu.




                                           7/7
