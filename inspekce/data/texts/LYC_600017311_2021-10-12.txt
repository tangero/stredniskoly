                                  Česká školní inspekce
                                Moravskoslezský inspektorát
______________________________________________________________________________________________________ ______




                         IN S P E K Č N Í ZP R ÁVA
                                          Čj. ČŠIT-1354/21-T


Název                                Masarykova střední škola zemědělská
                                     a Vyšší odborná škola, Opava, příspěvková organizace
Sídlo                                Purkyňova 12, 746 01 Opava
E-mail                               mszes@opava.cz
IČ                                   47813130
Identifikátor                        600017311
Právní forma                         příspěvková organizace
Zastupující                          Ing. Arnošt Klein
Zřizovatel                           Moravskoslezský kraj
Místo inspekční činnosti             Purkyňova 1654/12, 746 01 Opava
                                     Slámova 2139/3, 746 01 Opava
Termín inspekční činnosti            12. 10. 2021 − 15. 10. 2021


Inspekční činnost byla zahájena předložením pověření k inspekční činnosti.


                                  Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.




2021/2022
                                  Charakteristika
Masarykova střední škola zemědělská a Vyšší odborná škola, Opava, příspěvková
organizace (dále „škola“) vykonává činnost střední školy, vyšší odborné školy, domova
mládeže a školní jídelny. Poskytuje střední vzdělávání s maturitní zkouškou v oborech
vzdělávání Agropodnikání, Přírodovědné lyceum, Chemik operátor, Podnikání a vzdělává ní
s výučním listem v oborech vzdělávání Zemědělec-farmář a Zahradník. Vyšší odborná škola
vzdělává studenty podle akreditovaného vzdělávacího programu Regionální politika
zemědělství a venkova. Studijní program je koncipován s ohledem na potřebu zvyšující se
odbornosti v oblasti zemědělské prvovýroby i v oblastech údržby krajiny a rozvoje venkova.
V současné době je studium utlumeno a akreditovaný program dobíhá.
K termínu inspekční činnosti střední školu navštěvovalo 610 žáků. Speciální vzdělávac í
potřeby byly identifikovány u 46 žáků. Ve vyšší odborné škole se vzdělávalo v posledním
třetím ročníku 7 studentů. V domově mládeže bylo ubytováno 84 žáků, z toho 14 žáků
z jiných škol. Kapacita střední školy i domova mládeže je naplněna na 100%.
V roce 2020 škola oslavila 100 let od svého založení, po celou dobu své existence vzdělává
žáky a studenty se zaměřením především na zemědělskou činnost, ochranu krajiny
a podnikání v zemědělství. Poskytované spektrum vzdělávacích oborů umožňuje žákům
horizontální i vertikální prostupnost mezi jednotlivými vzdělávacími obory a návaznost na
další vzdělávání.
Svou činnost škola prezentuje v regionálním tisku a na přehledných webových stránkách
školy www.zemedelka-opava.cz.


                        Hodnocení podmínek vzdělávání
Ředitel školy zpracoval dlouhodobou koncepci rozvoje školy a daří se ji cíleně naplňovat
především v oblasti materiálních podmínek, spolupráce se sociálními partnery, profesními
komorami, vytvářením otevřené komunitní školy pro širokou veřejnost, environmentá lní
výchovy a spolupráci se zahraničními školami. Pravidelně je prováděna vlastní analýza
podmínek, záměrů zřizovatele a evaluace předchozího plánu rozvoje. Současně koncepce
reaguje na aktuální potřeby žáků, pedagogických pracovníků i partnerů a jasně vymezuje
úkoly potřebné k dosažení stanovených strategických cílů ve stěžejních oblastech
výchovně- vzdělávací činnosti školy, včetně ukazatelů jejich plnění vedoucí ke zlepšení
materiálních podmínek, průběhu a výsledků vzdělávání. Východiskem pro efektivní řízení
školy i pedagogického procesu je funkčně nastavená organizační struktura včetně stanovení
kompetencí vedoucích pracovníků a dalších zaměstnanců. Činnost školy je ve většině oblastí
plánovitá, zpracovaný systém vnitřních směrnic vytváří předpoklady pro účelné fungo vá ní
subjektu. Při realizaci odborných předmětů a praktického vyučování škola zohledňuje
požadavky a názory odborníků z praxe.
Střední a vyšší odborné vzdělávání zajišťuje stabilizovaný pedagogický sbor, jehož složení
umožňuje plnit záměry a cíle deklarované ve školních vzdělávacích programech
a akreditovaném programu. Účelné je využívání externích odborníků z praxe při výuce
odborných předmětů případně instruktorů ve smluvních pracovištích při praktické výuce .
Vedení školy vytváří podmínky pro spolupráci mezi pedagogy v předmětových komisíc h
a podporuje vzájemné předávání zkušeností a profesní rozvoj pedagogických pracovníků.
Výuka odborných předmětů je aktualizována o nové odborné znalosti a dovednosti, sledujíc í
moderní trendy a poznatky z praxe prostřednictvím pravidelných stáží učitelů ve firmác h.
Vyučující takto získané cenné zkušenosti následně implementují do výuky. Jejich další



2021/2022                                   2
vzdělávání vychází z každoročně aktualizovaného plánu dalšího vzdělávání, který
zohledňuje priority školy i individuální zájmy jednotlivých pedagogických pracovníků.
Školní poradenské pracoviště pracuje ve složení výchovná poradkyně a školní metodička
prevence. Výchovná poradkyně ve spolupráci s třídními učiteli eviduje žáky se speciálními
vzdělávacími potřebami, pracuje s třídními kolektivy a s žáky s případnými výchovnými
problémy. Prevence rizikového chování vychází ze zpracovaných dokumentů, následně je
realizována prostřednictvím cíleně zaměřených akcí a účelně doplňována vzdělávac ím
obsahem vybraných předmětů.
Materiálně technické zázemí školy se daří průběžně zkvalitňovat a modernizovat včetně
vybavení zemědělskou technikou. Podmínky pro praktické vyučování jsou vysoce
nadstandardní. Škola je zapojena do celé řady projektů, výměnných vzdělávacích pobytů
žáků a učitelů, spolupracuje příkladně se Školním statkem v Opavě (vybudovány
a modernizované prostory pro vzdělávání žáků a studentů) a celou řadou partnerů. Výuka
tělesné výchovy je zajištěna ve dvou tělocvičnách a venkovním areálu. Škola pravidelně
organizuje lyžařské kurzy pro žáky. Organizace vzdělávání, metody a formy výuky vytvářejí
podmínky pro realizaci jednotlivých vzdělávacích programů a odpovídají vzdělávac ím
potřebám a možnostem žáků i studentů. Vědomosti získané v teoretické přípravě žáci
a studenti konfrontují s praxí na smluvních pracovištích. V průběhu školního roku získávají
celou řadu dalších poznatků v rámci organizovaných odborných exkurzích ve firmác h
a podnicích.
Školní stravování zajišťuje školní jídelna. Při přípravě jídel bylo používáno také čerstvé
ovoce a zelenina z vlastní školní produkce. Škola nabízí žákům i studentům ubytování ve
vlastním domově mládeže, který poskytuje standardní ubytování i dostatečné kvalitní
zázemí pro využití volného času v rámci školního vzdělávacího programu. Vedením je
pověřena vedoucí vychovatelka. Jednotliví vychovatelé navzájem spolupracují, vyměňují si
zkušenosti a náměty pro další činnost.


                          Hodnocení průběhu vzdělávání
Ve výuce hospitovaných odborných předmětů střední školy převažovala frontální výuka
s vhodným zařazením samostatné práce. Zvolené metody byly většinou efektivní vzhlede m
ke stanovenému cíli, v některých hodinách chyběly častější změny aktivit k udržení
pozornosti žáků. Žáci používali studijní texty a vlastní materiály, pracovní listy připravené
vyučujícími, vhodné učební pomůcky k probíranému učivu, vzorky výrobků a prostředky
informačních technologií. Názornost učiva a metody práce se žákem byly na standardní
úrovni. Vyučovací čas učitelé využívali účelně, důraz kladli na pochopení, osvojení
a procvičení učiva. Výuka byla pedagogy vedena odborně a věcně správně. Pracovní tempo
bylo přiměřené a odpovídalo studijním možnostem žáků. Pozitivní stránkou všech
vyučovacích hodin byla odbornost a připravenost vyučujících. Ve vyučovacích hodinách
bylo patrné, že žáci jsou vedeni k osvojování důležitých pracovních návyků
a zodpovědnosti. Dílčím nedostatkem části výuky byla absence zpětné vazby pro žáky
v některých navštívených hodinách a zejména nedostatečný prostor pro jejich
sebehodnocení nebo vzájemné hodnocení. Žáci ve většině hodin jevili zájem o probírané
učivo a snažili se do výuky aktivně zapojovat efektivním využitím svých znalostí z jiných
vyučovacích předmětů. Nejčastější používanou komunikativní a aktivizační metodou byl
dialog. Slovní výklad nového učiva vyučujícími se střídal s řízeným rozhovorem, při němž
učitelé dle možností využívali souvislostí učiva s reálnými profesními nebo životními
situacemi. Stanovený vzdělávací cíl byl většinou vyučujícími splněn. Velmi pozitivní bylo
propojení teoretických poznatků se zkušenostmi a dovednostmi žáků z praxe. Ve všech


2021/2022                                    3
sledovaných hodinách žáci zodpovědně přistupovali k plnění úkolů a respektovali jeden
druhého. Nedílnou součástí výuky jsou každoroční zahraniční praxe žáků střední školy, která
je značným přínosem zejména pro jejich jazykové a profesní vzdělávání.
Převážná část sledovaných hodin anglického jazyka se vyznačovala přiměřenou dynamiko u
a promyšlenou aktivizací žáků. Učitelé nejčastěji volili kooperativní formy výuky, jež
zdařile přispívaly k rozvoji interaktivních řečových dovedností žáků. Žáci v diskusi
i v samostatném mluveném projevu ukázali schopnost formulovat vlastní názor s využitím
široké slovní zásoby. Výuka byla vedena důsledně v anglickém jazyce, což podporovalo
rozvoj jazykových znalostí a lexikálních jednotek. Žáci prokazovali schopnost aplikovat své
znalosti gramatických jevů a frází v běžných situacích. Ve většině hodin byly rozvíjeny
kompetence jazykového vzdělávání poslechem, čtením s porozuměním i komunikac i.
V závěrečné fázi vyučovacích hodin převážná část učitelů opomíjela shrnutí probraného
učiva a vyhodnocení stanoveného vzdělávacího cíle. Hodnocení ve formativní funkci nebylo
uplatňováno vůbec anebo jen v omezeném rozsahu.
Ve sledované výuce českého jazyka a literatury byly ověřovány gramatické znalosti žáků,
výklad nového učiva literatury a upevňovány vědomosti žáků při práci s literárními texty.
Učivo bylo doplňováno názornými příklady. V nižší míře byly využívány aktivizujíc í
metody a formy práce, které by účelně podporovaly rozvoj čtenářské gramotnosti.
V hodinách tělesné výchovy byl patrný velmi dobrý partnerský a vstřícný přístup
vyučujících k žákům. Aktivní zapojení žáků do výuky tělesné výchovy podporovalo
zařazení her, soutěží a pohybových aktivit.
V hodinách matematiky a přírodovědných předmětech byl kladen důraz na pochopení
probíraného učiva žákem. Účelně byly využity prostředky informačních technologií pro
větší názornost probíraného učiva. Žáci se aktivně zapojovali do výuky. Vyučující vhodně
využívali pracovní materiály a získané poznatky z distančního vzdělávání.
Praktické vyučování se realizuje na pracovištích školy i smluvních partnerů. Škola velmi
úzce spolupracuje s nedalekým školním statkem, kde probíhá značná část praktické výuky
žáků zemědělských oborů vzdělání (pěstitelské práce rostlinné výroby a mechanizace, chov
drobného zvířectva a koní, ovocná školka, maloobchodní prodejna) i teoretická výuka. Žáci
oboru vzdělání chemik operátor praktické činnosti zaměřené na výrobu léčiv vykonávají ve
školních laboratořích a na pracovištích společnosti TEVA Czech Industries s .r. o. (prostory
školicího střediska i provozní laboratoře). Velmi dobré materiální podmínky pro praktické
vyučování udržují vyučované obory vzdělání v kontaktu s aktuálním vývojem, směřují
k těsnějšímu sepětí výuky a praxe a přispívají k dobrému uplatnění absolventů. Sledovaná
výuka probíhala pod vedením učitelů i instruktorů, jejichž aktivní přístup žáky motivo va l
k dodržování technologických postupů a zásad bezpečné práce a ochrany zdraví. Žáci byli
vedeni k samostatnosti, aktivně se do výuky zapojovali a vykonávali zadávané úkoly.
Praktické dovednosti jednotlivých žáků byly účelně rozvíjeny na základě získanýc h
teoretických poznatků. V průběhu výuky vyučující sledovali a hodnotili činnosti žáků
s využitím prvků sebehodnocení, což přispělo k upevnění získaných znalostí.
V laboratořích žáci poznávali jednotlivé výrobní procesy, účelně byli vedeni k osvojení
obecných oborových dovedností a získávali znalosti s praktickou zručností. Při činnostech
účastnící vzdělávání vzájemně spolupracovali a komunikovali.
Výuka ve vyšší odborné škole byla založena převážně na práci s materiály nebo učebnicí
a převládala frontální forma výuky spojená se samostatnou prací studentů např. při
procvičování gramatických a lexikálních jevů v hodinách cizího jazyka. Učitelé se snažili
studenty aktivně zapojovat do výuky formou otázka odpověď. Přednášky v odborných
předmětech byly zaměřeny na využití získaných poznatků v praxi. Výklad vycháze l



2021/2022                                    4
z dosavadních znalostí a zkušeností studentů, byl velmi názorný a srozumitelný. Po celou
dobu výuky se dařilo udržet zájem a pozornost studentů, přednášené učivo bylo vhodně
postaveno především na příkladech z praxe.
Praktická příprava je organizována formou praktického vyučování ve škole a souvislé
odborné praxe, kterou vykonávají studenti v partnerských firmách. Studenti mají řadu
možností zapojit se do dalších aktivit školy, kterých využívají k prohloubení svých znalostí
a dovedností. V závěru studia studenti zpracovávají absolventskou práci. Obhajoba
absolventské práce je, vedle zkoušky z odborných předmětů odpovídající akreditované mu
vzdělávacímu programu a zkoušky z cizího jazyka, nedílnou součástí absolutoria.
Zpracováním absolventské práce a její obhajobou jsou ověřovány schopnosti studentů
vyhledat, nastudovat a zpracovat dostupnou literaturu, analyzovat a syntetizovat získané
poznatky, prezentovat své úsudky, řešit tvůrčím způsobem problémy a na základě vlastního
výzkumu prakticky přispět k řešení aktuálních problémů praxe.
Výchovně vzdělávací činnost domova mládeže navazuje na výchovně vzdělávací činnost
školy. Nabízené volnočasové aktivity vhodně doplňují vzdělávací nabídku školy formou
odpočinkových, rekreačních, zájmových a sportovních činností. Ubytovaní žáci mají
dostatek prostoru k přípravě na vyučování i k osobnímu volnu.


                          Hodnocení výsledků vzdělávání
Škola systematicky zjišťuje informace o kvalitě a výsledcích vzdělávání žáků a studentů,
přijímá a v praxi realizuje opatření ke zvyšování kvality poskytovaného vzdělávání na
individuální, skupinové i celoškolní úrovni. Průběžnými žákovskými výsledky vzdělává ní
se škola cíleně zabývá, vyhodnocuje je a podle potřeby přijímá opatření k jejich zlepšování
na úrovni jednotlivých vyučujících i na všech stupních řízení pedagogického procesu.
Pro hodnocení výsledků vzdělávání žáků škola stanovila pravidla, která jsou součástí
školního řádu. Vyučující získávají přehled o znalostech jednotlivých žáků a výsledcíc h
vzdělávání prostřednictvím běžných hodnotících nástrojů. Jedná se hlavně o ústní zkoušení,
písemné práce a testy vytvořené školou, krátkodobé a dlouhodobé projekty, pozorování,
aktivita žáků ve výuce a rozhovory. Výsledky žáků vyučující prezentují v rámci jednání
pedagogické rady a stanovují další postup omezující neúspěšnost žáků. Zákonným
zástupcům škola poskytuje informace prostřednictvím informačního systému Bakalář,
výročních zpráv, v průběhu školních akcí a třídních schůzek.
Vzdělávání ve školním roce 2020/2021 bylo ovlivněno pandemií onemocnění COVID-19,
kdy školy přešly od října 2020 na distanční výuku. Distanční výuka se realizovala pomocí
Microsoft Teams. Většina žáků pracovala pravidelně, zasílali vypracované úkoly
a komunikovali s pedagogy. Škola využila i následné možnosti individuálních konzultací se
žáky. V oborech vzdělání s maturitní zkouškou ve školním roce 2020/2021 z celkového
počtu 386 žáků prospělo s vyznamenáním 129 žáků, neprospělo 5 žáků. V oborech vzdělání
s výučním listem ve školním roce 2020/2021 z celkového počtu 220 žáků prospělo
s vyznamenáním 37 žáků a neprospělo 13 žáků. U závěrečné zkoušky ve školním roce
2020/2021 z celkového počtu 64 zkoušených prospělo s vyznamenáním 18 žáků, prospělo
44 žáků a neprospěli 2 žáci. Škola při ukončování vzdělávání u všech vyučovaných oborů
využívá jednotného zadání závěrečných zkoušek. Škola organizuje doučování žáků
ohrožených neúspěchem.
Žáci školy se pravidelně účastní odborných, vědomostních i sportovních soutěží ve školních,
okresních i dalších postupných kolech. Významných úspěchů škola dosáhla především
v soutěžích odborných znalostí a dovedností, kde žáci v celostátních kolech dosahovali



2021/2022                                    5
předních umístění. Aktivity, úspěchy a výsledky své práce škola prezentovala ve výročníc h
zprávách o činnosti školy, regionálním tisku a prostřednictvím svých webových stránek.
Prevence rizikového chování žáků je realizována prostřednictvím pravidelných, vhodně
zaměřených, vzdělávacích akcí. Aktivity zajišťuje primárně školní poradenské pracoviště,
ale i externí organizace zaměřující se na primární prevenci. Z vedené dokumentace,
z rozhovorů s vedením školy i pedagogy vyplynulo, že veškeré náznaky rizikového chování
jsou bezodkladně řešeny.
Vyšší odborná škola má jasně formulovaná pravidla pro hodnocení výsledků vzdělává ní.
Studenti jsou předem seznamováni s programem vyučovaného předmětu, včetně požadavků
na ně kladených v průběhu a závěru vzdělávacího období, s podmínkami hodnocení,
studijními materiály a doporučenou literaturou. Vyučující průběžně hodnotí výsledky
vzdělávání studentů prostřednictvím kontrolních testů, referátů, seminárních prací
a prezentací během vyučování v jednotlivých obdobích. V závěru letního a zimního období
jsou studenti hodnoceni z jednotlivých předmětů formou zápočtu, klasifiko vaného zápočtu
nebo zkoušky v souladu s příslušným akreditovaným vzdělávacím programem. Výsledky
vzdělávání studentů škola projednává pravidelně na pedagogických radách a předmětových
komisích. V průběhu školního roku 2020/2021 studium ukončili předčasně dva
studenti denní formy vzdělávání. V řádném termínu školního roku 2020/2021 úspěšně
ukončilo vzdělávání absolutoriem celkem třináct studentů denní formy vzdělávání.
Absolventi školy ze dvou třetin odcházejí do praxe, třetina pokračuje v dalším vzdělává ní
na vysokých školách příbuzného zaměření. Škola si provádí svůj vlastní monitor ing
o absolventech studia.


                                        Závěry
Vývoj školy
Rozvoj materiálních podmínek školy pro výuku odborných předmětů a praktického
vzdělávání, který výrazně přispívá k vyučování žáků a studentů.
Střední škola si dlouhodobě udržuje vysokou naplněnost žáků v oborech vzdělává ní
s maturitní zkouškou i výučním listem.
V posledních dvou letech škola do vyššího odborného vzdělávání studenty nepřijímá
vzhledem k malému zájmů i k ukončení studia studentů v průběhu vzdělávání.
Silné stránky
Funkční propojení teoretického a praktického vyučování ve vzdělávání žáků pomáhá
rozvíjet a upevňovat odborné kompetence a kompetence k učení, o čemž svědčí úspěchy
žáků v odborných soutěžích.
Mezinárodní spolupráce při výměnných pobytech žáků umožňuje sdílet a předávat
zkušenosti a navázat vazby se zahraničními pracovišti.
Odborné stáže učitelů ve firmách umožňují seznamovat žáky s aktuálním vývojem
v jednotlivých profesích a získané poznatky a dovednosti využívají při výuce a tím zvyšují
kvalitu odborného vzdělávání.
Příkladná spolupráce se Školním statkem, Opava, kde probíhá nejen praktické vyučová ní,
ale i část teoretické výuky žáků a studentů.
Kvalitně a prakticky zaměřená výuka odborných předmětů, účast odborníků z praxe ve
výuce a spolupráce s externími partnery.


2021/2022                                   6
Slabé stránky a/nebo příležitosti ke zlepšení
Úzké spektrum používaných forem a metod výuky, které neumožňuje plně využit žákovský
potencionál.
V menší míře uplatnění sebehodnocení žáků v závěru vyučovacích hodin v teoretickém
vyučování.
Doporučení pro zlepšení činnosti školy
Zaměřit práci předmětových komisí na formy a metody výuky jednotlivých učitelů
a realizovat tyto poznatky do výuky.
Více zapojit žáky do vlastního hodnocení nebo vrstevnického hodnocení.


                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 15 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Moravskoslezský inspektorát,
Matiční 20, 702 00 Ostrava, případně prostřednictvím datové schránky (g7zais9), nebo
na e-podatelnu csi.t@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Školní vzdělávací program pro obor vzdělávání 41-52-H/01 Zahradník s názvem
       Zahradník 3. verze platný od 1. 9. 2013
 2.    Školní vzdělávací program pro obor vzdělávání 41-41-M/01 Agropodnikání platný
       od 1. 9. 2017
 3.    Školní vzdělávací program pro obor vzdělávání 78-42-M/05 Přírodovědné lyceum
       s názvem Přírodovědné lyceum 3. verze platný od 1. 9. 2017
 4.    Školní vzdělávací program pro obor vzdělávání 28-42-L/01 Chemik operátor
       s názvem Chemik operátor-výroba léčiv 3. verze platný od 1. 9. 2017
 5.    Školní vzdělávací program pro obor vzdělávání 41-51-H/01 Zemědělec-far mář
       s názvem Zemědělec-farmář 3. verze platný od 1. 9. 2011
 6.    Školní vzdělávací program pro obor vzdělávání 64-41-L/51 Podnikání s názvem
       Podnikání 5. verze platný od 1. 9. 2017
 7.    Akreditovaný vzdělávací program 41-31-N/O1 Regionální politika zemědělství
       a venkova, obor vzdělávání 41-31-N/.. Zemědělství, č. j. MSMT-43271/2015
       a Rozhodnutí o akreditaci vzdělávacího programu 41-31-N/O1 Regionální politika
       zemědělství a venkova, obor vzdělávání 41-31-N/.. Zemědělství, č. j. MSMT-
       43271/2015 ze dne 13. 1. 2016
 8.    Školní vzdělávací program Domov mládeže platný od 1. 9. 2021
 9.    Rozvrhy hodin a programy vyučovacích předmětů pro školní rok 2021/2022 platné
       v termínu inspekční činnosti
10.    Třídní knihy vedené ve školním roce 2021/2022 v elektronické podobě, k termínu
       inspekční činnosti (vybraný vzorek)



2021/2022                                  7
11.    Školní matrika vedená v elektronické podobě ve školním roce 2021/2022, k termínu
       inspekční činnosti (vybraný vzorek)
12.    Plán dalšího vzdělávání pedagogických pracovníků a plán personálního rozvoje pro
       školní rok 2021/2022
13.    Výroční zpráva školy, školní rok 2019/2020
14.    Strategie rozvoje školy ze dne 1. 9. 2021
15.    Školní akční plán rozvoje vzdělávání na období 2019 až 2022 ze dne 1. 9. 2019
16.    Autoevaluace alias sebehodnocení 2019 – Výsledky a Základ pro analýzu
       nedatováno, zpracováno ve školních letech 2017/2018 a 2018/2019
17.    Kvalita školy ze dne 31. 8. 2020
18.    SWOT analýza školy ze dne 31. 8. 2021
19.    Krizový plán školy v oblasti prevence rizikového chování ze dne 1. 9. 2021
20.    Program proti šikanování, Prevence rizikového chování ze dne 1. 9. 2021
21.    Dlouhodobý plán EVVO ze dne 1. 1. 2021
22.    Dotazníkové šetření k distanční výuce (dotazníky a vyhodnocení) provedené v říjnu
       2021
23.    Záznamy z pedagogických rad vedených ve školním roce 2021/2022




2021/2022                                  8
                                       Poučení
Podle § 174 odst. 11 školského zákona může ředitel školy zařízení podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Moravskoslezský
inspektorát, Matiční 20, 702 00 Ostrava, případně prostřednictvím datové schránky
(g7zais9), nebo na e-podatelnu csi.t@csicr.cz s připojením elektronického podpisu, a to
k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Karel Richter, školní inspektor,                          Karel Richter v. r.
 vedoucí inspekčního týmu
 Mgr. Ing. Martina Colledani,                       Mgr. Ing. Martina Colledani v. r.
 školní inspektorka
 Bc. Ludmila Kubicová,                                 Bc. Ludmila Kubicová v. r.
 kontrolní pracovnice
 Ing. Klára Kudlíková,                                  Ing. Klára Kudlíková v. r.
 kontrolní pracovnice
 Mgr. Sylva Kyselová, Ph.D., MBA                Mgr. Sylva Kyselová, Ph.D., MBA v. r.
 školní inspektorka
 Ing. Hana Maľarová,                                    Ing. Hana Maľarová v. r.
 školní inspektorka
 Ing. Petr Sklenář,                                       Ing. Petr Sklenář v. r.
 odborník pro střední zemědělské školství

V Novém Jičíně 15. 11. 2021


Datum a podpis ředitele školy potvrzující projednání a převzetí inspekční zprávy


 Ing. Arnošt Klein,                                      Ing. Arnošt Klein v. r.
 ředitel školy

V Opavě 22. 11. 2021




2021/2022                                   9
