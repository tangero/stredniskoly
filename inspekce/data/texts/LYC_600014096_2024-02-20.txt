                                    Česká školní inspekce
                                  Jihomoravský inspektorát
                                  Křížová 22, 603 00 Brno
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIB-410/24-B
                                       Sp. zn. ČŠIB-S-94/24-B


Název                               Střední zahradnická škola Rajhrad, příspěvková
                                    organizace
Sídlo                               Masarykova 198, 664 61 Rajhrad
E-mail                              rajhrad@skolarajhrad.cz
IČO                                 00 055 468
Identifikátor                       600 014 096
Právní forma                        příspěvková organizace
Zastupující                         PaedDr. Marek Kňažík
Zřizovatel                          Jihomoravský kraj
Místo inspekční činnosti            Masarykova 198, Rajhrad
Inspekční činnost na místě          20. 2. 2024 − 22. 2. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b), c) školského zákona
Zjišťování a hodnocení podmínek, průběhu a výsledků vzdělávání podle školních
vzdělávacích programů, se zaměřením na neúspěšnost ve společné části maturitní zkoušky
Zjišťování a hodnocení naplnění školních vzdělávacích programů, a to v oborech vzdělání
poskytujících střední vzdělání s maturitní zkouškou, a jejich souladu s právními předpisy
a příslušnými rámcovými vzdělávacími programy.
                                    Charakteristika
Střední zahradnická škola Rajhrad, příspěvková organizace (dále škola) vykonává činnost
střední školy, školní jídelny a domova mládeže. Vzdělávání je realizováno v denní formě ve
čtyřech oborech zakončených maturitní zkouškou, a to 75-42-M/05 Přírodovědné lyceum,
16-01-M/01 Ekologie a životní prostředí, 44-41-M/01 Zahradnictví a v nástavbovém oboru
41-44-L/51 Zahradnictví. Dále škola realizuje vzdělávání v oboru 41-52-H/01 Zahradník,
který je ukončen závěrečnou zkouškou. Vzdělávací nabídka velmi dobře umožňuje
oborovou prostupnost.
Od poslední inspekční činnosti došlo k rozšíření oborové nabídky, a to o výše uvedený obor
přírodovědné lyceum a zároveň se významně zvýšil celkový počet žáků. Ke dni 30. 9. 2023
se ve škole vzdělávalo celkem 500 žáků, a to 310 ve čtyřletých maturitních oborech, 156
v oboru ukončovaném závěrečnou zkouškou a 34 v nástavbovém studiu. V době inspekční
činnosti ve škole vzdělávalo celkem 91 žáků se speciálními vzdělávacími potřebami.
Stravování i ubytování je žákům zajištěno přímo ve školním areálu. Zařízení a vybavení
školy je využíváno pro potřeby odborné přípravy i žáky zahradnických oborů jiných škol
v rámci Jihomoravského kraje za účelem zvýšení kvality odborného vzdělávání. Škola
realizuje také řadu vzdělávacích aktivit pro širokou veřejnost.


                         Hodnocení podmínek vzdělávání
Ředitel při řízení školy využívá svých dlouholetých zkušeností na vedoucím pracovním
místě. V letošním školním roce zpracoval novou vizi rozvoje školy, která vychází
z vyhodnocení minulého období a vytyčuje reálné cíle a konkrétní postupy k jejich dosažení.
K výraznějšímu pozitivnímu posunu došlo především v oblasti materiálních podmínek pro
praktické i teoretické vyučování, což je jeden z dlouhodobých strategických cílů. Záměry
v oblasti zlepšení výsledků vzdělávání žáků při ukončování maturitní zkouškou se dosud
nedaří v plné míře realizovat, přestože již v roce 2019 na základě analýzy výsledků
vzdělávání žáků u maturitní zkoušky ředitel školy přijal konkrétní opatření. Patří mezi ně
zejména vypracování strategie k předcházení a řešení školní neúspěšnosti, ve které jsou
definovány příčiny školní neúspěšnosti a zároveň stanoveny postupy k řešení neprospěchu
žáků a eliminaci vysokého počtu zameškaných vyučovacích hodin.
Část kompetencí a odpovědnosti ředitel školy účelně přenesl na své zástupce, členy školního
poradenského pracoviště a předsedy předmětových komisí. Členové vedení školy společně
operativně plánují a kontrolují činnost školy. Průběh vzdělávání sledují hospitační činností,
o práci jednotlivých pedagogických pracovníků mají přehled. Z dílčích nedostatků
zjištěných ve sledovaném teoretickém vyučování však bylo zřejmé, že hodnocení závěrů
z hospitací, poskytování zpětné vazby a metodické podpory pedagogům není ještě v plné
míře efektivní. Systém vyhodnocování úrovně výuky je tak méně účinný a má jen malý
dopad na zkvalitňování pedagogické práce. Na hospitační činnosti vedení školy se
významnou měrou podílí také předsedové jednotlivých předmětových komisí. Ostatní
vyučující jsou motivováni k vzájemným náslechům, ke sdílení pozitivní pedagogické praxe
při využití netradičních metod výuky a projektového vyučování. Využití těchto
aktivizujících metod a forem výuky však nebylo v hospitovaných hodinách zaznamená no.
Interní informační systém je efektivní a sdílení informací napomáhá systém pravidelnýc h
porad i neformální komunikace mezi účastníky vzdělávání.
Poradenské služby poskytují členové školního poradenského pracoviště, kteří spolu úzce
spolupracují. Rezervy jsou zatím v důslednější a včasné identifikaci žáků ohroženýc h


                                            2/7
školním neúspěchem a přijímání adekvátních opatření. Žáci mají možnost využít doučování
či individuální konzultace.
Díky vzájemné spolupráci všech aktérů se daří eliminovat řadu rizikových jevů.
V posledních třech letech byly zaznamenány spíše ojedinělé případy, ke kterým byla přijata
adekvátní opatření, jejichž efektivita je důsledně sledována. Škola má také propracovaný
systém autoevalučních dotazníků, které jsou zaměřeny na mapování situace v oblasti
návykových látek, zdravého životního stylu, společných akcí či vztahů ve škole. Sociální
vazby žáků jsou posilovány pořádáním adaptačních a zážitkových programů, dále konáním
řady školních akcí. Tím škola přispívá k vytváření vstřícného a pro vzdělávání bezpečného
prostředí.
Ředitel školy prokazatelně usiluje o zajištění vzdělávání odborně kvalifikova nými
pedagogy. Noví a začínající učitele jsou vhodně podporováni především prostřednictvím
uvádějících učitelů. Výuku předmětů společné části maturitní zkoušky zajišťují
kvalifikovaní učitelé s příslušnou předmětovou specializací s výjimkou části vyučovac íc h
hodin matematiky.
Materiální a finanční podmínky školy umožňují kvalitní vzdělávání s ohledem na
realizované obory a profil absolventa. Od předešlé inspekční činnosti se materiá lní
podmínky průběžně zlepšují, a to zejména v oblasti vybavení odborných učeben, prostor pro
praktickou výuku a modernizace digitálních technologií.
Dlouhodobě rozvíjené partnerské vztahy se pozitivně promítají do činnosti školy. Především
k realizaci praktického vyučování napomáhá spolupráce s mnoha odbornými pracovišti.
Škola je zapojena do několika mezinárodních projektů, v rámci kterých se žáci pravidelně
zúčastňují výměnných praxí, stáží a odborných exkurzí.


                          Hodnocení průběhu vzdělávání
V hospitovaných hodinách předmětů společné i profilové části maturitní zkoušky učitelé
podněcovali žáky k úsilí plnit zadané úkoly, výuka probíhala ve vstřícné atmosféře založené
na vzájemném respektu. Převažovala frontální výuka kombinovaná se samostatnou prací
žáků, méně často byly zařazovány kooperativní formy. Rezervy byly zjištěny v malé míře
podpory komunikačních dovedností žáků a v nízké diferenciaci vzdělávacího obsahu
s ohledem na jejich možnosti a schopnosti. Žáci respektovali nastavená pravidla chování, ale
často byli ve výuce spíše pasivními účastníky vzdělávacího procesu. Pozitivem výuky bylo
využívání mezipředmětových vztahů a propojování učiva se zkušenostmi žáků z reálného
života. Ojediněle byli žáci vedeni k vyhledávání informací a k práci s informačními zdroji.
Učitelé věnovali méně pozornosti závěrům hodin, shrnutí učiva a ověření jeho pochopení
u jednotlivých žáků.
Organizace hodin českého jazyka byla promyšlená, zaměřovala se zejména na porozumění
učivu a jeho upevnění. Vyučující ve většině sledovaných hodin efektivně koordinova li
jednotlivé činnosti žáků a vytvářeli jim příležitosti pro sdělení vlastního názoru. K podpoře
rozvoje čtenářské gramotnosti byly účinně využívány pracovní listy , žáci předkládaný text
četli s porozuměním a jeho obsah interpretovali vlastními slovy. Méně příležitostí měli žáci
k práci s digitálními technologiemi. V závěrečné fázi některých vyučovacích hodin ale část
učitelů neprovedla shrnutí probraného učiva a vyhodnocení stanoveného vzdělávacího cíle.
V části sledovaných hodin cizích jazyků se dařilo vyučujícím realizovat téměř celou výuku
v cílovém jazyce. Žáci byli schopní jazykově správně vést dialog a řešit různá problémová
cvičení. Komunikativní a sociální dovednosti žáků byly vhodně rozvíjeny za pomoci


                                            3/7
kooperativních činností. V průběhu hodin byly podporovány všechny složky jazykovýc h
kompetencí, které se účelně prolínaly celou výukou cizích jazyků. V některých hodinách
však převažovala aktivita na straně učitele a nebyl využit učební potencionál žáků, kteří
nedostali odpovídající prostor pro komunikaci. Didaktická technika byla vhodně využitá
především samotnými vyučujícími, zejména pro poslechová cvičení nebo zařazení
výukových videí.
V jednotlivých vyučovacích hodinách matematiky bylo sledováno využití různých forem
a metod výuky. Efektivita těchto hodin závisela především na míře aktivního zapojení žáků
do výuky, která byla v některých sledovaných hodinách nižší. Učitelé svým aktivním
a vstřícným přístupem napomáhali žákům zvládnout zadané úkoly a poskytovali jim
podporu při obtížích. Při práci u tabule učitelé žáky cíleně nevedli ke slovnímu zdůvodně ní
postupu řešení, což nepodporovalo rozvoj komunikativních dovedností žáků a snižova lo
pochopení probíraného učiva. Digitální technologie využívali pouze učitelé, a to v části
hodin k prezentaci nového učiva či postupu řešení příkladů. Stejné a opakující se činnosti po
celou vyučovací dobu vedly v některých vyučovacích hodinách k pasivitě žáků a snižová ní
jejich pozornosti. Celkově žáci zejména v nástavbovém oboru vzdělání projevovali
v matematice menší znalosti a nižší schopnost samostatně řešit zadané úkoly.
V hodinách teoretických odborných předmětů, které jsou součástí profilové maturitní
zkoušky, využili učitelé účelně digitální technologie pro zefektivnění vzdělávacího procesu.
V části výuky žáci spolupracovali na konkrétních úkolech, popř. pracovali samostatně na
zadaném úkolu. Vyučující v hodinách často propojovali učivo se zkušenostmi žáků
z praktického vyučování.


                          Hodnocení výsledků vzdělávání
Vedení školy sleduje a pravidelně vyhodnocuje průběžné i celkové výsledky vzdělává ní
žáků oborů středního vzdělání s maturitní zkouškou a definuje možné příčiny nízké
úspěšnosti ve společné části maturitní zkoušky. V hodnoceném období realizovalo analýzy
zameškaných hodin žáky, průběžných výsledků vzdělávání a výsledků při ukončování
vzdělávání maturitní zkouškou. Na základě uvedených analýz škola přijala další opatření
v této oblasti. Přijatá opatření se týkají především dvouletého nástavbového studia oboru
zahradnictví, ve kterém škola dlouhodobě vykazuje vysokou hrubou neúspěšnost (poměr
žáků neúspěšných u maturitní zkoušky nebo zkoušku nekonajících k celkovému počtu
přihlášených žáků) při ukončování vzdělávání maturitní zkouškou.
Škola identifikovala jako hlavní příčinu vysoké neúspěšnosti v průběhu vzdělávání a při jeho
ukončování maturitní zkouškou vysokou absenci. Nejvyšší absenci vykazují žáci
nástavbového oboru vzdělání zahradnictví. Ve školním roce 2022/2023 činila průměrná
absence na žáka za školní rok v tomto oboru 192 hodin, což bylo v porovnání se čtyřletou
formou tohoto oboru přibližně o 13 % více. Opatření přijatá školou ke snižování absence,
a to především důsledné informování zákonných zástupců, popř. rodičů žáků, realizace
výchovných komisí a stanovení procenta absence pro nehodnocení žáků na konci
klasifikačního období v řádném termínu a z toho vyplývající povinnosti konat zkoušky
v náhradním termínu, nebyla v tomto oboru vzdělání dostatečně účinná. Motivace žáků s již
ukončeným středním vzděláním s výučním listem je při studiu v nástavbovém maturitním
oboru vzdělání poměrně nízká, což se projevuje i jejich předčasným ukončováním
vzdělávání.
V průběhu inspekční činnosti byly posuzovány výsledky žáků u maturitní zkoušky v jarním
a podzimním zkušebním období roků 2020 až 2023 ve dvou čtyřletých oborech středního


                                            4/7
vzdělání zahradnictví a ekologie a životní prostředí a ve výše uvedeném dvouletém
nástavbovém oboru zahradnictví. Žáci oboru přírodovědné lyceum v tomto období maturitní
zkoušku neskládali. Ze čtyřletých oborů vzdělání dosahují horších výsledků u maturitní
zkoušky žáci vzdělávaní v oboru zahradnictví. Hrubá neúspěšnost u maturitní zkoušky
celkem v tomto oboru byla v roce 2020 31 %, v letech 2021 a 2023 přibližně 29 % a v roce
2022 dosáhla 36 %. Oproti tomu žáci oboru ekologie a životní prostředí zazname na li
podstatně lepší výsledky, které se v meziročním srovnání zlepšují (v roce 2020 byla hrubá
neúspěšnost 20 %, v roce 2021 dosáhla 11 %, v roce 2022 přibližně 7 % a v roce 2023 došlo
k dalšímu zlepšení na 5 %). Na vyšší hrubé neúspěšnosti ve čtyřletém oboru zahradnic tví
se podílí největší měrou matematika, kde byla zaznamenána hrubá neúspěšnost od 25
do 100 %. Zároveň však z tohoto předmětu koná maturitní zkoušku méně žáků
(v hodnoceném období to byla přibližně pětina všech žáků tohoto oboru přihlášených ke
společné části maturitní zkoušky).
Výsledky žáků u maturitní zkoušky ve dvouletém nástavbovém oboru zahradnictví jsou
dlouhodobě na nízké úrovni. Hrubá neúspěšnost u maturitní zkoušky celkem se
v jednotlivých sledovaných letech s výjimkou roku 2021 zvyšovala – v roce 2020 dosáhla
61 %, v roce 2021 klesla na 56 %, v roce 2022 vzrostla na 71 % a v roce 2023 dále vzrostla
na 80 %. Zhoršení výsledků bylo zaznamenáno nejen u všech zkušebních předmětů společné
části maturitní zkoušky, ale od roku 2022 i v profilové části.
Vedení školy na tuto skutečnost reagovalo ve školním roce 2022/2023 úpravou přijímac ího
řízení do tohoto oboru vzdělání. Uchazeči o vzdělávání byli přijati pouze na základě
výsledků jednotné přijímací zkoušky, pro kterou bylo stanoveno nepodkročitelné minimum,
a po splnění všech dalších školou stanovených kritérií. Další kola přijímacího řízení, v nichž
se jednotná přijímací zkouška nekoná, nebyla pro tento obor vzdělání vyhlášena.
Účinnost opatření v oblasti přijímacího řízení do nástavbového studia lze zatím hodnotit jen
z hlediska průběžných výsledků. Na průměrný prospěch žáků prvního ročníku v prvním
pololetí školního roku 2023/2024 měla ale tato skutečnost ve srovnání se stejným ročníkem
a oborem vzdělání v prvním pololetí školního roku 2022/2023 minimální vliv (v prvním
pololetí 2023/2024 dosáhli žáci prvního ročníku průměrného prospěchu 2,026 a ve stejném
období předchozího školního roku průměrný prospěch 2,157).
Celková úspěšnost ve vzdělávacím cyklu, tj. poměr žáků, kteří úspěšně ukončili vzdělává ní
maturitní zkouškou k počtu žáků, kteří ve standardní době stanovené rámcovým
vzdělávacím programem ukončují vzdělávání úspěšným vykonáním maturitní zkoušky, byla
ve školním roce 2022/2023 pouze 17 %. Žákům neúspěšným v průběhu vzdělává ní
a u maturitní zkoušky škola nabízí doučování a individuální konzultace, o jejichž využití
však dle vyjádření vedení školy není velký zájem. Motivace žáků využívat těchto forem
podpory se zvyšuje v maturitním ročníku a případně po neúspěšné maturitě, kdy je tato
podpora realizována distanční formou.


                                          Závěry
Vývoj školy
– Zvýšení počtu žáků
– Realizace nového oboru vzdělávání
– Zkvalitnění materiálního zázemí
– Zhoršení výsledků maturitní zkoušky u nástavbového studia 41-44-L/51 Zahradnictví


                                             5/7
Silné stránky
– Systematický rozvoj materiálních podmínek pozitivně ovlivňuje motivaci žáků k učení
  (2.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Přijatá a realizovaná opatření nebyla dostatečně účinná a nevedla ke zlepšení výsledků
  vzdělávání žáků oboru 41-44-L/51 Zahradnictví (2.1)
– V části výuky méně efektivní organizace hodiny, menší využití aktivizačních metod
  a didaktického závěru vyučovací hodiny. Nízká úroveň práce s informačními zdroji. (4.2)
– Nízká míra diferenciace úkolů podle individuálních potřeb žáků (4.4)
– Dlouhodobá vysoká hrubá neúspěšnost žáků při ukončování vzdělávání maturitní
  zkouškou v oboru 41-44-L/51 Zahradnictví, a to ve společné i profilové části maturitní
  zkoušky (5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Včas identifikovat žáky ohrožené školním neúspěchem a přijmout adekvátní individuá lní
  opatření a důsledně ověřovat jejich realizaci a efektivitu
– Ověřovat úroveň vstupních vědomostí všech žáků přijímaných do oborů středního
  vzdělání s maturitní zkouškou s ohledem na jejich předpoklady pro úspěšné vykonání
  maturitní zkoušky.
– Důsledně realizovat a vyhodnocovat účinnost opatření přijatých školou v zájmu snižová ní
  neúspěšnosti žáků v průběhu vzdělávání a zejména při jeho ukončování maturitní
  zkouškou v oboru vzdělání 41-44-L/51 Zahradnictví. V případě nízké účinnosti těchto
  opatření zvážit podání žádosti na výmaz tohoto oboru vzdělání


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Vyhodnocení činnosti a vize rozvoje školy ze dne 3. 1. 2024
 2.   Zřizovací listina příspěvkové organizace Jihomoravského kraje, č. j. 20/71, ze dne
      30. 4. 2015, včetně dodatků 1-6
 3.   Výpis z rejstříku škol a školských zařízení v elektronické verzi ze dne 15. 2. 2024



                                            6/7
 4.   M8 Výkaz o střední škole podle stavu k 30. 9. odeslané za roky 2019 až 2023
 5.   Personální dokumentace pedagogických pracovníků ve školním roce 2023/2024
      (vzorek)
 6.   Kontrolní systém školy, směrnice č. 10/2022, ze dne 1. 9. 2022
 7.   Hospitační záznamy (vzorek) vedení školy a předsedů předmětových komisí
 8.   Rozvrhy všech tříd ve školním roce 2023/2024
 9.   Školní řád, směrnice č. 3/2019, ze dne 1. 9. 2019
10.   Zápisy z jednání pedagogické rady ve školním roce 2022/2023 a 2023/2024
11.   Zápisy z jednání předmětových komisí ve školním roce 2023/2024 (vzorek)
12.   Strategie prevence a řešení školní neúspěšnosti, Směrnice č. 25/2019, účinnost
      od 1. 9. 2019
13.   Analýzy výsledků maturitní zkoušky, zameškaných hodin, prospěchu a uplatnění
      absolventů školy zpracované pro jednotlivé obory středního vzdělání s maturitní
      zkouškou a školní roky, nedatováno
14.   Souhrnná statistika tříd maturitních ročníků za jednotlivá klasifikační období školních
      roků 2019/ 2020 až 2022/2023
15.   Přehledy prospěchu vedené za jednotlivá klasifikační období školních roků
      2020/2021 až 2023/2024 ke dni inspekční činnosti
16.   Výsledky maturitní zkoušky za jarní a podzimní zkušební období roků 2020 až 2023
      ze dne 20. 2. 2024
17.   Zápis z jednání ze dne 21. 2. 2024
18.   Školní vzdělávací programy maturitních oborů vzdělávání platné ve školním roce
      2023/2024


                                        Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Ing. Ilona Ptáčková, školní inspektorka, vedoucí inspekčního týmu
 Ing. Renata Boková, školní inspektorka
 Mgr. Andrea Zadinová, školní inspektorka
 PhDr. Jiří Wasserburger, školní inspektor
19. 4. 2024


                                            7/7
