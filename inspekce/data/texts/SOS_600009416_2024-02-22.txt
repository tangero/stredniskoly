CSI0X00…




                                  Česká školní inspekce
                                   Plzeňský inspektorát
                               Koperníkova 26, 301 00 Plzeň
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIP-223/24-P
                                        Sp. zn. ČŠIP-S-44/24 P


Název                               Střední odborná škola a Střední odborné učiliště,
                                    Sušice, U Kapličky 761
Sídlo                               U Kapličky 761, 342 01 Sušice
E-mail                              kolar@sossusice.cz
IČO                                 00 077 615
Identifikátor                       600 009 416
Právní forma                        příspěvková organizace
Zastupující                         Ing. Jaromír Kolář
Zřizovatel                          Plzeňský kraj
Místo inspekční činnosti            Na Burince 350, Sušice
                                    Na Hrázi 742, Sušice
                                    Poštovní 9, Sušice
                                    U Kapličky 761, Sušice
                                    Volšovská 1139, Sušice
Inspekční činnost na místě          22. 2. 2024 − 27. 2. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání poskytovaného podle
§ 174 odst. 2 písm. b) zákona č. 561/2004 Sb., o předškolním, základním, středním, vyšším
odborném a jiném vzdělávání (školský zákon), ve znění pozdějších předpisů, zjišťová ní
a hodnocení naplňování školních vzdělávacích programů podle § 174 odst. 2 písm. c)
školského zákona.
                                   Charakteristika
Střední odborná škola a Střední odborné učiliště, U Kapličky 761 (dále „škola“), vykonává
činnost střední školy, domova mládeže, školní jídelny a školní jídelny-výdejny na celkem
pěti místech v Sušici.
Škola aktuálně poskytuje vzdělávání v denní formě v jedenácti tříletých oborech vzdělání
s výučním listem, ve třech čtyřletých a jednom nástavbovém dvouletém oboru vzdělání
s maturitní zkouškou, a to celkem 642 žákům, z toho 36 se speciálními vzdělávac ími
potřebami (dále také „SVP“), devět z nich je vzděláváno na základě plánu individuálního
vzdělávacího plánu (dále „IVP“).
Domov mládeže (dále také „DM“), sídlící v samostatné budově na adrese Volšovská 1139,
Sušice, zajišťoval ke dni inspekce ubytování a výchovně vzdělávací činnost 102 žákům
školy ve čtyřech výchovných skupinách.
V rámci hmotného zabezpečení poskytuje škola svým žákům a zaměstnancům možnost
stravování (včetně celodenní stravy ubytovaným v domově mládeže) ve školní jídelně
a školní jídelně-výdejně, k dispozici jsou v areálech školy také školní bufety.


                         Hodnocení podmínek vzdělávání
Ředitel školy (dále také „ředitel“) se při vedení řídí písemně zpracovanou a každoročně
revidovanou koncepcí. Tu sdílí se svými zástupci a při plnění dílčích úkolů i s pedagogickou
radou. Do nejužšího vedení patří kromě ředitele tři zástupci (zástupce pro teoretické
vyučování a kontaktní pracovník pro školská poradenská zařízení, zástupkyně pro praktické
vyučování a zástupce pro výchovu mimo vyučování a současně hlavní vychovatel DM)
a vedoucí technickoekonomického úseku. Členy širšího vedení pak jsou vedoucí učitelé
odborného výcviku, předsedové předmětových komisí, vedoucí školní jídelny.
Od minulé komplexní inspekční činnosti ve škole došlo k výraznému nárůstu počtu
pedagogických a nepedagogických pracovníků, souvisejícímu se zvýšeným počtem nových
žáků. Téměř všichni pedagogové jsou pro svou činnost kvalifikovaní a většina předmětů je
vyučována pedagogy s příslušnou předmětovou specializací. Minimální počet
nekvalifikovaných, kteří jsou podpoření tzv. „provázejícími učiteli“, negativně neovlivňuje
celkovou kvalitní úroveň vzdělávacího procesu. Další vzdělávání pedagogickýc h
pracovníků (dále „DVPP“) probíhá podle připraveného plánu tak, aby naplňovalo potřeby
školy i profesní zájem zaměstnanců v souladu s jejich osobními plány rozvoje. Škola
pravidelně zve externí lektory seznamující pedagogický sbor s novinkami a aktuální situací
ve vzdělávání.
Ve škole jsou zavedeny metodické orgány, a to napříč vyučovanými předměty, teoretickou
i praktickou výukou i jednotlivými ročníky. Předmětem jednání těchto metodických komisí
je problematika vyučovacích metod a forem, mezipředmětová koordinace (návaznost učiva,
průřezová témata), hodnocení naplňování školních vzdělávacích programů (dále také
„ŠVP“) a případné úpravy kurikulárních dokumentů školy, vzdělávání žáků se SVP,
sjednocování hodnocení, výběr učebnic a pomůcek, plánování a organizace soutěží, DVPP,
analýza výsledků závěrečných zkoušek či závěry z hospitací. Kromě vedení školy provádějí
hospitační činnost i předsedové předmětových komisí, případně uvádějící učitelé. Shrnutí
z hospitací jsou předávána vedení i probírají se také v příslušných komisích. Ve škole jsou
zavedeny vzájemné hospitace pedagogů.




                                           2/12
Noví a začínající učitelé se adaptují ve škole podle programu NÚOV (Národní ústav
odborného vzdělávání) pro začínající učitele. Ten zahrnuje přidělení uvádějícího učitele,
pomoc se školskou administrativou, vzájemné konzultace, hospitace s uvádějícím učitele m,
pohovory s vedením školy i nastavením plánu DVPP podle potřeb začínajícího pedagoga.
Ve škole systematicky pracuje školní poradenské pracoviště. Personálně je zajištěno
výchovným poradcem, školním metodikem prevence a sociální pedagožkou. Ti koordinují
aktivity pedagogických pracovníků zejména v oblasti podpory žáků se SVP, vytváření
bezpečného vnitřního klimatu školy a prevence rizikového chování, řešení školní
neúspěšnosti a nabízejí možnost individuálních konzultací. Péči o žáky se SVP řídí
výchovný poradce, který vede přehledně jejich evidenci a poskytuje informace a konzultace
všem aktérům vzdělávání a koordinuje práci asistentek pedagoga.
Zajištění bezpečnosti a ochrany zdraví je nedílnou součástí vzdělávání a patří mezi základní
priority školy. Pro vstup do budov školy i do domova jsou využívány bezpečnostní čipy,
v budově funguje školní recepce, kterou obsluhují žáci školy v rámci praktické výuky.
Na počátku školního roku jsou všichni žáci prokazatelně informováni o bezpečnostníc h
rizicích, která jim při výuce ve škole hrozí.
Finance, umožňující bezproblémový chod školy a realizaci vzdělávacích programů v plné
míře, jsou zabezpečeny primárně prostředky státního rozpočtu. Škola je velmi aktivní
v oblasti zapojení se do dalších projektů a dotačních programů, které využívá např.
k realizaci DVPP, inovativního vzdělávání a výjezdů žáků a pedagogů do zahraničí. Další
výrazný finanční zdroj představuje příjem z rozsáhlé doplňkové činnosti podporující rozvoj
materiálního vybavení školy. Zmiňované aktivity umožňují efektivní podporu všech aktérů
vzdělávání v širokém spektru vzdělávacích činností.
Vedení školy průběžně zlepšuje stav materiálně technického zázemí odborných učeben pro
teoretickou a praktickou výuku i pracovišť odborného výcviku a snaží se zajišťovat kvalitní
materiálně technickou základnu pro všechny vyučované obory vzdělání. Je znatelné,
že dovybavení školy probíhá koncepčně a pořizované technologie na sebe účelně navazují.
Technické vybavení, uspořádání výukových prostor, instalace stacionárních strojů a zaříze ní
vyhovuje jak po stránce didaktické, tak po stránkách organizace a bezpečnosti práce. Volba
vhodných prostředků a celková organizace tak přispívá k efektivnímu zapojení žáků
a maximálnímu využití času daného vyučovací hodinou. Škola má propracovaný systém pro
produktivní práci v rámci fungování tzv. školního autoservisu. Koncepční a cílená
spolupráce s významným tuzemským výrobcem automobilů (Škoda Auto) zcela zásadně
zlepšuje materiálně technické zabezpečení výuky nejenom v odborném výcviku, ale i při
teoretickém vyučování. Přínosem pro motivaci a další uplatnění v praxi je vlastní autoškola,
svářečská škola, a možnost absolvovat další profesní kurzy, školení a zkoušky (baristika,
vizážistika nebo např. barmanské kurzy). Autoškola poskytuje příležitost pro získání
řidičského průkazu v různých kategoriích, svářečská škola umožňuje studentům získat
certifikáty pro různé technologie svařování. Škola je vybavena na potřebné úrovni
prostředky informačních technologií (dále „IT“).
Ubytování na DM je žákům školy poskytováno v celkem 39 třílůžkových pokojích
s vlastním sociálním zařízením. Vybavení všech pokojů je nové a moderní, rekonstrukcí
prošla také sociální zařízení. Společné prostory jsou uzpůsobeny potřebám ubytovaných, na
jednotlivých patrech mají k dispozici společnou kuchyňku a společenskou místnost, kde
probíhají setkání výchovných skupin. Pro studijní účely je vybavena počítačová učebna, pro
podporu volnočasových aktivit je žákům v konkrétních časech k dispozici posilovna,
zrcadlový sálek, tělocvična, několik venkovních hřišť v přilehlém sportovním areálu školy.




                                           3/12
Pedagogickou činnost zde vykonávají čtyři kvalifikovaní vychovatelé, noční služby zajišťují
další dvě osoby.



                          Hodnocení průběhu vzdělávání
Společnými znaky sledované výuky teoretických předmětů byl vstřícný vztah učitelů
k žákům, vzájemný respekt, příjemná pracovní atmosféra v hodinách a empatický přístup,
zohledňující jejich osobnostní charakteristiky. Žáci měli vždy jasně nastavená pravidla
práce, která dodržovali. Práce asistentek pedagoga byla nastavena smysluplně, pracovaly se
žáky se SVP po domluvě s pedagogy, pomáhaly s naplněním jejich vzdělávacích potřeb. Ve
výuce byly většinou pedagogů vhodně a účelně využívány informační technologie, řada
pedagogů sdílí učební materiály pomocí MS Teams. Vyhodnocení stanovených cílů hodin
většinově proběhlo pouze samotnými učiteli, nemělo formativní charakter, žákům nebyl
dáván dostatečný prostor pro sebereflexi.
V hodinách českého jazyka a literatury, občanské nauky a osobnostní výchovy převažovala
frontální výuka, vyučující střídali výklad s řízeným rozhovorem s jednotlivci, v některých
případech zadávali samostatnou práci. Kooperativních forem práce bylo využito ve výuce
českého jazyka výjimečně, především při procvičování gramatických jevů nebo při práci
s textem ve dvojicích. Ve výuce občanské nauky měli žáci příležitost rozvíjet komunikativní
dovednosti častěji, diskutovali ve skupinách k zadaným úkolům a výsledky společné práce
následně prezentovali před kolektivem třídy, dokázali argumentovat, vyjadřovat a obhajovat
své postoje. Využití didaktické techniky se lišilo vzhledem k erudici konkrétního pedagoga.
Někteří efektivně využívali interaktivní učebnice nebo připravovali pro žáky prezentace
a sdíleli je s nimi, jiní však používali k výuce pouze nakopírované texty či pracovní listy,
didaktickou techniku, která byla ve všech učebnách k dispozici, nevyužívali.
Velký důraz byl kladen na praktické využití znalostí a dovedností, pochopení pojmů.
Podporovány byly mezipředmětové vztahy i smysluplný rozvoj čtenářských dovedností při
práci s textem. Během hodin všichni žáci třídy pracovali na úkolech se stejně náročným
zadáním, individuální potřeby byly zohledňovány především poskytnutím delší doby na
zpracování zadaných úkolů. Ve sledovaných hodinách žáci pasivně přijímali nové
informace, nebyli vedeni ani k jejich samostatnému vyhledávání.
Výuka anglického a německého jazyka ve třídách maturitních oborů i oborů s výučním
listem probíhala v klidné pracovní atmosféře. Vyučující komunikovali převážně v cílovém
jazyce. Struktura hodin vycházela ze stanoveného cíle, jeho naplňování bylo podpořeno
vhodně volenými aktivitami. Zařazování párové a skupinové práce umožnovalo rozvoj
komunikativní kompetence žáků. Ti se do realizovaných činností zapojovali ukázněně a se
zájmem, vyučující jim poskytovali účinnou zpětnou vazbu. K dílčím nedostatkům některých
hodin patřila ne zcela efektivní organizace práce, při níž část žáků zůstávala nezapojena
do činností, nebo nezohlednění různé jazykové úrovně při zadávání úkolů na procvičení
ústního projevu.
Hospitovaná výuka přírodovědných předmětů, matematiky a informatiky byla převážně
dobře zorganizována. Ve většině sledovaných hodin převažovala společná frontální práce
pedagoga se třídou a byla v různé míře střídána se samostatnou prací. Skupinová nebo
párová forma žákovských aktivit zařazena nebyla. Učitelé četnými dotazy a pobídkami
aktivizovali žáky ke spolupráci. Ve vhodné míře bylo pedagogy k prezentaci a procvičování
učiva účelně využito prostředků IT, ve výuce byla patrná snaha o provázání učiva se
zkušenostmi, ať už z praktického výcviku nebo reálného života. V matematice využíva li
vyučující úloh z maturitních zkoušek pro jasnou demonstraci cílů výuky i potřebné úrovně


                                           4/12
znalostí k maturitní zkoušce. V hodinách informatiky pracovali s technikou všichni žáci
podle pokynů vyučujících nebo samostatně. Diferenciace zadání samostatných prací podle
schopností, popř. s možností individuální volby kognitivní náročnosti úloh, využita nebyla.
Průběžné hodnocení poskytovalo žákům zpětnou vazbu o úspěšnosti jejich činností.
Závěrečné hodnocení výuky pedagogem nebo sebehodnocení žáků bylo ve sledovanýc h
hodinách zařazeno pouze ojediněle.

Pro výuku odborných předmětů disponuje škola přiměřeným počtem odborných učeben,
dílen a dalších odborně zaměřených pracovišť. I v teoretickém vyučování je zdůrazňo vá no
dodržování bezpečnostních předpisů. Efektivitu vzdělávání vhodně podporuje v teoretickém
vyučování využívaná didaktická technika, další pomůcky a modely. Většina pedagogickýc h
pracovníků využívá IT v každodenním provozu školy. Při výuce je patrná funkčnost
jednotlivých předmětových komisí, jejichž složení akcentuje kooperaci mezi odborným
výcvikem a učiteli teoretického vyučování. Vyučující v teoretickém vyučování mají velmi
dobrý přehled o průběhu výuky v odborném výcviku. Vyučující odborných předmětů účelně
propojují teoretickou výuku s praktickým využitím znalostí a dovedností.
Výuka teoretické části odborných předmětů byla pedagogy vždy dobře naplánová na.
Ve všech byl jasně stanoven cíl hodiny, byly vhodně strukturovány s dodržením
didaktických i pedagogických zásad. Ve všech hospitovaných hodinách probíhalo závěrečné
shrnutí učiva (zpravidla učitelem), případně interaktivní opakování. U vyučujících se
projevoval přátelský a empatický vztah k žákům. Převládající formou práce v jednotlivýc h
hodinách byla frontální výuka. Použitou vyučovací metodou byla přednáška nebo řízený
rozhovor. Žáci byli vedeni k používání správné terminologie, logicky navazujících operací
a postupů. Do výuky jsou zařazovány praktické ukázky, případně krátké videoprojekce,
pracovní listy, modely, příklady z praxe a odkazy na odbornou literaturu. V hodinách byl
dán dostatečný prostor pro samostatný ústní projev, zejména k prezentaci vlastních prací.
Během výuky byly využity znalosti a zkušenosti žáků z běžného života, při práci na
odborném výcviku a ze zahraničních stáží. Vyučující se individuálně věnovali žákům
s jiným mateřským jazykem a slabším, aby zjistili, zda jim vyhovuje tempo výuky.

Škola realizuje odborný výcvik ve škole i na pracovištích smluvních partnerů, má zavedený
funkční systém komunikace, kontroly docházky a chování žáků i výsledků a pokroku
ve vzdělávání. Smlouvy o zajištění odborného výcviku na pracovištích firem reflektují
platnou legislativu. Formální náležitosti organizace odborného výcviku jsou dodržovány.
Evidence výsledků vzdělávání, docházky, chování i bezpečnostní předpisy byly
zaznamenávány průběžně a věcně správně. Průběh odborného výcviku sledovaný
inspekčním týmem na vybraných pracovištích měl odpovídající odbornou úroveň. Všichni
učitelé odborného výcviku mají odborné i pedagogické vzdělání. Pracoviště jsou vybavena
dostatkem inventáře, pomůcek a zařízeny pro výuku méně početných skupin žáků. Žáci mají
k dispozici samostatné šatny a používají pracovní oblečení. Žáci byli rozděleni do skupin
a pod dohledem a metodickým vedením učitelů odborného výcviku vykonávali činnosti
v souladu s platným ŠVP. Rozsah pracovních činností, kvalita nástrojů a přístrojů
a schopnost žáků pracovat ve skupině i samostatně byly na odpovídající úrovni. Z přímého
pozorování bylo patrné, že si žáci při získávání odborných dovedností systematicky osvojují
technologické postupy nezbytné pro zdárné uplatnění v budoucí praxi. Nebylo zazname ná no
porušení bezpečnostních nebo hygienických předpisů.
V oborech vzdělání Mechanik opravář motorových vozidel, Autoelektrikář a Opravář
zemědělských strojů plnili žáci úkoly většinou na vozidlech zákazníků formou produktivní
práce. Žáci oboru vzdělání Instalatér prováděli procvičování činností potřebných pro



                                           5/12
plánovanou produktivní práci, v oboru vzdělání Elektrikář po skončení frontální instruktá že
realizovali zapojení silnoproudé instalace na cvičných panelech formou samostatné práce.
Odborný výcvik oborů Kuchař-číšník a Ubytovací a stravovací služby byl realizován na více
pracovištích (ve školních jídelnách, ve školním bufetu a vlastním gastronomickém centru
pro výuku vaření a stolničení přímo v prostorách školy) pod vedením učitelů odborného
výcviku a instruktorů. Odborný výcvik zaměřený na přípravu pokrmů byl dobře organizač ně
promyšlen, vyučující využíval znalostí učiva získaného v teoretických odborných
předmětech. Na začátku výuky byli žáci seznámeni s organizací pracovního dne. Poté měli
možnost pracovat s klasickými i netradičními surovinami, seznámili se s moderními
úpravami pokrmů a jejich servisem, někteří přicházeli s vlastními nápady. Žáci byli vedeni
k pečlivé práci, k šetření surovinami, ke vzájemné spolupráci ve skupině, kdy zručnějš í
pomáhali pomalejším. Konzumací vlastních výrobků byla získána okamžitá zpětná vazba
chyby byly konzultovány s vyučujícím. Druhá část odborného výcviku probíhala v odborné
učebně stolničení. Střídala se frontální instruktáž učitele se samostatnou prací žáků při
zakládání vhodného inventáře na stoly, při přípravě kávy, dohotovování moučník ů
a způsobech servisu pokrmů a nápojů. Téměř všichni pracovali se zájmem a nebáli
se požádat učitele o radu. Vyučující okamžitě prováděla okamžité hodnocení výkonů, vedla
žáky k sebehodnocení a vzájemnému hodnocení, pomáhala s nápravou chyb. Výuka byla
individualizovaná, pozornost a pomoc pedagogů se soustředila zejména na méně zručné.
Práce s reálnými hosty bude procvičena v hotelech a restauracích u smluvních partnerů.

Výchovně vzdělávací činnosti v DM se řídí školním vzdělávacím programem a vnitřním
řádem, který je zveřejněn na nástěnkách společně s dalšími potřebnými informace mi
a pokyny. Všichni žáci jsou průběžně poučováni o bezpečnosti, vychovatelé důsledně dbají
na dodržování nastavených pravidel, mají přehled o zájmech a potřebách svěřených žáků.
Organizují pro ně zajímavé volnočasové aktivity v podobě různě zaměřených kroužků
(kulinářský, hudební, sportovní – volejbal, kopaná, florbal, posilování), ale také turistick ýc h
výletů do okolí, kulturních akcí (např. vernisáže, kino). Ubytovaní žáci mají podle denního
režimu zajištěn pravidelný čas na přípravu do školy, je dodržována doba studijního klidu.
V případě potřeby jim poskytují vychovatelé doučování.



                           Hodnocení výsledků vzdělávání
Pravidla pro dílčí i celkové hodnocení žáků jsou srozumitelně nastavena ve školním řádu
a jsou respektována pedagogy. Informace o výsledcích jsou zákonným zástupcům dostupné
prostřednictvím školního elektronického systému, na třídních schůzkách i během
individuálních konzultací. Škola využívá standardní hodnoticí nástroje pro ověřování
znalostí a dovedností, zejména písemné a ústní zkoušení, hodnocena je též žákovská aktivita
a jejich dovednosti i přístup během praktické výuky. Užitečnou zpětnou vazbu získává škola
od spolupracujících firem (i bavorských), u kterých je realizováno praktické vyučová ní.
Vedení školy sleduje výsledky vzdělávání na úrovni tříd i jednotlivců v rámci hospitační
činnosti a při jednáních pedagogické rady. Pedagogové monitorují rovněž úspěšnost při
ukončování vzdělávání maturitní a závěrečnou zkouškou. Ze zjištění jsou vyvozová na
opatření pro další práci, jimiž jsou zejména nabídka konzultací, škála různě zaměřenýc h
hodin doučování a uplatňovaný individuální přístup.
Ve školním roce 2022/2023 proběhlo externí výběrové zjišťování výsledků žáků středních
škol z přírodovědné (v prvním ročníku) a čtenářské gramotnosti (ve druhém ročníku). Žáci
v obou případech dosáhli slabých výsledků. Vedení školy tato zjištění analyzovalo, jako


                                              6/12
opatření bylo realizováno hromadné proškolení pedagogů v těchto oblastech s následnou
pobídkou k zařazovaní aktivit na rozvoj gramotností v jednotlivých předmětech. Během
inspekční činnosti byla v řadě hodin všeobecně vzdělávacích předmětů zazname ná na
produktivní práce s textem.
Výsledky závěrečných zkoušek jsou vyrovnané, ve školních rocích 2021/2022 a 2022/2023
uspěli téměř všichni žáci (kromě jednoho), kteří se ke zkouškám dostavili. Výsledky
maturitních zkoušek kolísají v závislosti na oboru i meziročně. Nejvyšší neúspěšnost
v posledních dvou uzavřených školních rocích byla zaznamenána v oboru Sociální činnost,
příčinnou jsou dle vedení školy nižší studijní předpoklady přijatých žáků. K realizova ným
opatřením patří průběžná komunikace se žáky i zákonnými zástupci, nabídka konzultací a
intenzivní doučování zaměřené na splnění nároků zkoušky.
V pravidelných intervalech ve škole probíhá vyhodnocování účinnosti poskytované
podpory. Při sledování a řešení aktuálních problémů jednotlivých tříd sehrávají zásadní roli
třídní učitelé. Velmi významné poslání zastává školní sociální pedagožka při monitor ingu
rizikového chování, zajišťování sociometrických šetření ve třídách, diagnostice a analýze
vztahových, osobnostních, výchovných i vzdělávacích problémů tříd i jednotlivců. Metodik
prevence mj. zajišťuje ve spolupráci s externími odborníky besedy, přednášky a osvětové
akce pro potřeby třídních kolektivů v oblasti rizikových jevů. Pozitivní preventivní vliv mají
také akce podporující smysluplné využívání volného času, např. zájmové kroužky
organizované školou, účasti na kulturně vzdělávacích akcích a sportovních turnajích aj. Mezi
spolupracující externí partnery v oblasti výchovného poradenství a prevence patří např.
školská poradenská zařízení, Policie ČR, OSPOD nebo MěÚ Sušice. Pro případy výskytu
rizikového chování má škola prostřednictvím svého poradenského pracoviště vytvořeny a
ověřeny postupy pro jejich včasné a účinné řešení.

Spolupráce vychovatelů DM s pedagogy ve škole je na velmi dobré úrovni. Vedoucí
vychovatel se pravidelně zúčastňuje pedagogických rad. Všichni vychovate lé využíva jí
přístup do školního informačního systému, kde získávají průběžné informace o svěřených
žácích, jejich docházce a výsledcích vzdělávání ve škole. Je tak zajištěno předávání
aktuálních informací o žácích a zaručen jednotný přístup pro rozvoj osobnosti žáků.
Výsledky výchovně vzdělávací činnosti jsou pravidelně vyhodnocovány a odpovídají cílům
stanoveným školním vzdělávacím programem DM.

Při organizaci a realizaci praktické výuky a odborného výcviku škola spolupracuje se zhruba
80 sociálními partnery. Ti navíc nabízejí škole přednášky a exkurze pro žáky a pedagogy,
podílejí se na tvorbě a aktualizaci ŠVP, a poskytují odborníky participující na výuce
ve škole.
Intenzivní je spolupráce se školami v okolí. Pro pět mateřských škol z blízkého okolí jsou
organizovány enviromentální kroužky a dílny pro malé děti se snahou podnítit zájem
o technické vzdělávání. Místním základním školám jsou nabízeny kroužky polytechnické ho
vzdělání a robotiky, dále jsou pro ně organizovány dny otevřených dveří nebo prezentace
akcí s ukázkami aktivit a výrobků. Společné žákovské týmy se účastní soutěže ROBO-
VOZÍTKO. Se středními školami se rozvíjí zejména spolupráce v organizaci a účasti
na odborných soutěžích, důležitá je také výměna zkušeností mezi vedením škol a jejich
pedagogy. Dlouholetá intenzivní spolupráce s partnerskou školou v německém městě Cham
(Volkshochschule im Landkreis Cham e.V.) se realizuje od roku 2011. V rámci projektové
činnosti financované Evropskou unií jsou každý rok realizovány výměnné pobyty,
workshopy a (až dvoutýdenní) praxe na pracovištích v Bavorsku pro žáky oborů s výučním
listem i maturitních oborů. Projektová činnost se zaměřuje jak na rozvoj jazykové
kompetence, tak na posílení jejich odborných znalostí a dovedností. Cílem je nejen


                                            7/12
poznávání německého pracovního prostředí a získávání cenných zkušeností, ale i všestranný
osobnostní růst žáků. Tato aktivita je velmi přínosná pro jejich budoucí profesní dráhu.
Mimořádný pozitivní dopad v obou přeshraničních regionech spočívá v překonávání
jazykových i sociokulturních bariér. Partnery školy jsou i Katolická teologická fakulta UK ,
spolupracující s obory zaměřenými na sociální činnosti a Fakulta elektrotechnická ZČU,
spolupracující zejména s elektroobory.
Škola pořádá nebo se zapojuje do množství akcí, jejichž cílem je prezentace a propagace
vyučovaných oborů. Škola se pravidelně účastní veletrhů a burz pro střední školy. Podle
oborů žáci vypomáhají u různých společenských či charitativních akcí. Veřejnosti jsou
rovněž nabízeny kurzy autoškoly, svařování aj.
Škola stabilně zapojuje žáky do odborných soutěží, ti v nich dosahují významných úspěchů.
Ve školním roce 2023/2024 se např. umístili na prvním i druhém místě v regionálním kole
oboru Opravář zemědělských strojů. V kadeřnicko-kosmetické soutěži „Beauty Cup“
obsadily žákyně druhé místo v kategorii dámský společenský účes. Žáci oboru Instalatér
získali první místo v soutěži družstev v krajském kole. Významnými soutěžemi
s mezinárodním přesahem, které škola pořádá, jsou odborná kadeřnicko-kosmetická soutěž
Glamour – Kouzlo krásy a mezinárodní soutěž O Pohár Systherm a Křišťálová koule
Systherm, které se účastní týmy instalatérských a elektrooborů. Škola získala ve školním
roce 2022/2023 druhé místo v soutěži O nejúspěšnější školu v soutěžích v Plzeňském kraji.
Žáci jsou rovněž motivováni k aktivnímu pohybu a účastní se různých sportovních klání.



                                         Závěry
Vývoj školy
– Od poslední komplexní inspekční činnosti došlo ve škole k radikálnímu nárůstu žáků
  (o polovinu) a s tím i k adekvátnímu navýšení počtu zaměstnanců školy.
– Přes probíhající generační obměnu se daří navyšovat podíl kvalifikovaných pedagogů
  v pedagogickém sboru.
– Díky efektivní doplňkové činnosti škola zlepšuje materiální zabezpečení. Došlo
  k masivní revitalizaci a dovybavení objektů školy. Vznikla nová sportoviště a odborné
  dílny.
– Účelná dlouhodobá přeshraniční spolupráce se odráží ve všestranném osobnostním růstu
  žáků a má významný dopad na jejich profesní dráhu.
– V domově mládeže proběhla revitalizace obytných prostor a dovybavení nábytkem.


Silné stránky
Střední škola
– Ve spolupráci se zahraniční spřátelenou školou v Chamu je zajištěna zahraniční praxe pro
  vybrané žáky školy. Velké množství sociálních partnerů umožňuje kvalitní odbornou
  výuku a praktický výcvik, odborníci se podílejí i na školních aktivitách a tvorbě a
  úpravách školních vzdělávacích programů tak, aby vycházely z aktuálních potřeb na trhu
  práce v regionu. (1.5)




                                           8/12
– Vedení školy, předmětové komise i sami pedagogové dbají na provázanost praktické
  a teoretické výuky. Pedagogové využívají vzájemných hospitací. Noví a začínající učitele
  mají podporu podle adaptačního programu Národního ústavu odborného vzdělávání. (3.3)
– Materiální a technické vybavení školy umožňují kvalitní výuku v souladu s moderními
  trendy. Vznikají nové odborné učebny, díky spolupráci se Škoda Auto škola disponuje
  mnoha učebními modely. Doplňková činnost školy umožňuje revitalizaci vybavení
  i prostor školy. (2.4)
– V praktickém vyučování využívají pedagogové široké spektrum strategií pro naplnění
  stanovených cílů. Praktické vyučování vhodně navazuje na teoretické předměty.
  Vyučování je dobře organizačně promyšleno, účelně se střídají odlišné metody a formy
  výuky. Pedagogové při výuce dobře pracují s chybou, sledují a korigují špatné pracovní
  postupy žáků. Ti se aktivně zapojují do výuky a využívají (i samostatně) již nabytých
  zkušeností a znalostí, a to i zkušeností z praktického výcviku u sociálních partnerů, kteří
  se aktivně zapojují do organizace systému vzdělávání. (4.2)


Domov mládeže
– Domov mládeže poskytuje ubytovaným žákům výborné materiální i prostorové
  podmínky v nově vybavených, zrekonstruovaných pokojích a umožňuje jim smyslup lné
  trávení volného času na moderních sportovištích. (2.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz


Slabé stránky (oblasti ke zlepšení)
– Výuka teoretických předmětů probíhá převážně frontální metodou s nízkou mírou využití
  kooperativních forem práce. Žáci nemají možnost využívat různé informační zdroje při
  řešení úloh, vyhledávat nebo třídit informace. Úlohy, zadávané v hodinách, jsou zadány
  stejně, bez ohledu na nadání či potřeby žáků. Žáci se nepodílejí na vyhodnocení naplnění
  cílů výuky.
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz


Příklady inspirativní praxe
– Dlouhodobá spolupráce se zahraniční střední školou umožňuje žákům a pedagogům celou
  řadu aktivit ve formě přeshraniční spolupráce. Probíhají odborné praxe v zahranič níc h
  firmách, návštěvy, stáže a exkurze, společné projekty, při kterých vznikají společné
  výrobky a odborné publikace, v obou školách existují učebny umožňující společnou
  výuku i okamžitou spolupráci. Druhotně se rozvíjí jazyková znalost žáků i pedagogů.
  Jsou provozovány společné webové stránky.




                                            9/12
Doporučení pro zlepšení činnosti školy
– Identifikovat žáky se zájmem o teoretické vzdělávání a nadané, rozvíjet jejich schopnosti
  například využitím úloh s odlišnou kognitivní náročností nebo účastí ve znalostníc h
  soutěžích.
– Efektivně využívat různých informačních zdrojů ve výuce.
– Další vzdělávání pedagogických pracovníků zaměřit na závěry vyučovacích hodin
  a shrnutí výuky, formativní hodnocení, formy a metody výuky, a diferenciaci výuky
  podle schopností a nadání žáků.
– Při spolupráci se smluvními partnery propagovat systém daňových slev za práci
  instruktorů na pracovištích firem, která může vést k většímu zájmu firem o vzdělává ní
  žáků, čímž se může pro školu zvýšit nabídka a tím možnost lepšího výběru míst pro
  odborný výcvik realizovaný na pracovištích firem.
– Zvážit rozdělení metodické komise všeobecně vzdělávacích předmětů na úžeji odborně
  zaměřené profesní skupiny (alespoň zvlášť pro český jazyk a zvlášť pro cizí jazyky)
  s cílem hlubšího sjednocení pedagogického přístupu v oblasti metod a forem práce
  i hodnocení.


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).




                                          10/12
           Seznam dokladů, o které se inspekční zjištění opírají
 1.   Zřizovací listina ve znění Dodatku č. 14 vydaná Plzeňským krajem dne 1. 7. 2017,
      včetně dodatku č. 15 a 16
 2.   Jmenování na vedoucí pracovní místo ředitele vydané Plzeňským krajem s účinnos tí
      od 1. 8. 2014, Dodatek ke jmenování z 20. 5. 2015 – změna na dobu neurčitou
 3.   Osvědčení o kvalifikačním studiu pro ředitele škol a školských zařízení vydané NIDV
      Plzeň 13. 11. 2012
 4.   Koncepce ředitele školy, aktualizovaná pro školní rok 2023/2024
 5.   Školní vzdělávací programy jednotlivých oborů včetně učebních plánů, platné
      v aktuálním školním roce – vzorek
 6.   Školní vzdělávací plán domova mládeže platný v aktuálním školním roce
 7.   Školní řád platný v aktuálním školním roce
 8.   Vnitřní řád domova mládeže platný v aktuálním školním roce
 9.   Vnitřní řád školní jídelny platný v aktuálním školním roce
10.   Výroční zpráva o činnosti SOŠ a SOU Sušice ve školním roce 2022/2023
11.   Plán dalšího vzdělávání pedagogických pracovníků na školní roky 2023/2024
      a 2024/2025
12.   Plán kontrolní a hospitační činnosti ředitele SOŠ a SOU Sušice pro školní rok
      2023/2024 včetně hospitačních záznamů
13.   Dokumentace školního poradenského pracoviště platná ve školním roce 2023/2024
      (Plán práce výchovného poradce, dokumentace žáků se speciálními vzdělávac ími
      potřebami, Minimální preventivní program, Školní preventivní strategie, Školní
      program proti šikanování)
14.   Dokumentace domova mládeže platná ve školním roce 2023/2024 (Deníky
      výchovných skupin, plán výchovné činnosti, týdenní programy, osobní spisy žáků,
      přihlášky k ubytování, rozdělení pracovní doby vychovatelů)




                                         11/12
                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Martin Milota, PGCE, školní inspektor, vedoucí inspekčního týmu

 Mgr. Alena Wirthová, školní inspektorka

 Mgr. Jana Bervidová, školní inspektorka
 Mgr. Petra Holopírková, kontrolní pracovnice

 Mgr. Karel Nováček, odborník pro oblast učitelství přírodovědných předmětů
 Ing. Magda Netíková, odbornice pro oblast učitelství společenskovědních předmětů

 Mgr. Josef Ležal, odborník pro oblast učitelství odborných předmětů


26. 3. 2024




                                           12/12
