                               Česká školní inspekce
                               Pardubický inspektorát
                         Sukova třída 1556, 530 02 Pardubice
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIE-S-327/25-E
                                       Sp. zn. ČŠIE-2117/25-E


Název                               Gymnázium a Letecká střední odborná škola
                                    Moravská Třebová
Sídlo                               Svitavská 310/16, Předměstí, 571 01 Moravská
                                    Třebová
E-mail                              gymmt@gmt.cz
IČO                                 62 033 131
Identifikátor                       600 012 760
Právní forma                        příspěvková organizace
Zastupující                         Mgr. Jiří Hrbata
Zřizovatel                          Pardubický kraj
Místo inspekční činnosti            Dukelská 1478, Moravská Třebová
                                    Svitavská 310, Moravská Třebová
Inspekční činnost na místě          3. až 5. 11. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Předmětem inspekční činnosti vykonávané podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů, bylo zjišťování a hodnocení podmínek,
průběhu a výsledků vzdělávání a školských služeb včetně hodnocení naplňování školních
vzdělávacích programů.
                                    Charakteristika
Gymnázium a Letecká střední odborná škola Moravská Třebová (dále „škola”) vykonává
činnost střední školy a činnost domova mládeže. Ke dni inspekční činnosti bylo ve škole
12 tříd, 8 tříd osmiletého oboru vzdělání s maturitní zkouškou 79-41-K/81 Gymnázium
(160 žáků) a 4 třídy oboru vzdělání s maturitní zkouškou 78-42-M/01 Technické lyceum
(93 žáků), ve škole se vzdělávali čtyři žáci se speciálními vzdělávacími potřebami.
Stravování žáků škola smluvně zajišťuje v nedaleké školní jídelně Integrované střední školy
Moravská Třebová. Ve stejném objektu je realizována v pronajatých prostorách činnost
domova mládeže. Aktuální zájem žáků ze vzdálenějších míst o ubytování převyšuje kapacitu
domova mládeže.


                         Hodnocení podmínek vzdělávání
Plán rozvoje školy stanovuje hlavní cíle směřování a strategie činnosti školy. Směřuje hlavně
ke stabilizaci zájmu žáků o školu a s tím souvisejícími trendy v oblastech vzdělávac íc h,
personálních, materiálních a komunikačních. Nový ředitel školy pokračuje druhým rokem
v naplňování takto nastaveného koncepčního směru za účelem vytvoření příznivýc h
podmínek pro žáky i zaměstnance. Realisticky vymezuje silné a slabé stránky i prostředky
k dosažení žádoucího stavu. K účelnému řízení provozu školy i jejímu pedagogickému
vedení využívá delegování pravomocí, rozhodování jsou „předjednávána“ a konzulto vá na
zpravidla v radě ředitele. Úroveň vzájemné komunikace mezi vedením školy, žáky
a vyučujícími uvnitř školy přispívá k vytváření příznivé atmosféry, což má pozitivní vliv
na pedagogický proces. Pedagogická rada řeší záležitosti podstatné pro realizaci vzdělává ní,
k dílčím úkolům včetně jejich vyhodnocování se vyjadřují i předmětové komise a jejich
vedoucí, jejichž některé úkoly a přenesené odpovědnosti byly stanoveny zatím spíše
neformálně. Od poslední inspekční činnosti byly aktualizovány kurikulární dokumenty
střední školy (např. školní vzdělávací programy), do zpětnovazebního kontrolního systému
ředitel více zapojil také předmětové komise a poskytování informací formou vzájemnýc h
hospitací. Systém a cíle hospitační činnosti vedení školy mají nové směrování, v praxi se
ukotvují a zpřesňují.
Výuku ke dni inspekční činnosti zajišťovalo 27 pedagogických pracovníků, z toho jedna
asistentka pedagoga. Pedagogický sbor tvoří učitelé s různě dlouhou pedagogickou praxi,
několik učitelů pracuje na zkrácené úvazky. Od poslední inspekční činnosti se povedlo
zajistit druhého vyučujícího odborných předmětů oboru vzdělání 78-42-M/01 Technické
lyceum.
Učitelé prohlubují své znalosti prostřednictvím vzdělávacích aktivit v souladu s priorita mi
vedení, ale i vlastního zájmu. Účastnili se např. společného školení o využívání umělé
inteligence, k digitálním kompetencím podle nového pojetí a zaměření informa tik y
v rámcových vzdělávacích programech. Individuální zapojování učitelů v dalším vzdělává ní
pedagogických pracovníků je ale nerovnoměrné, několik z nich se v posledních letech
výrazněji nezapojilo.
Materiální podmínky umožňují plnění realizovaných školních vzdělávacího programů.
Průběžně probíhají rekonstrukce a obnovy (naposledy laboratoř biologie, polytechnická
učebna vybavená počítači a laserovým plotrem pro výuku technických předmětů). Třídy jsou
vybaveny obnoveným nábytkem a pomůckami podporujícími vzdělávací aktivity
a odbornost (např. knihy, didaktické obrazy, pomůcky a modely). Esteticky podnětnou
výzdobu tvoří často zajímavé práce žáků všech ročníků a didaktické pomůcky. Pro výuku


                                            2/7
oboru vzdělání 78-42-M/01 Technické lyceum vybavila škola jednu učebnu motivač ními
modely a instruktážními plakáty s napojením na vyučovaný obor.
Škola má zřízené školní poradenské pracoviště, v jehož rámci působí výchovná poradkyně
a školní metodička prevence. Výchovná poradkyně se aktivně věnuje oblastem vzdělává ní
žáků se speciálními vzdělávacími potřebami a kariérovému poradentství.
Prostory i vybavení domova mládeže jsou rekonstruované, modernizované a podnětné.


                          Hodnocení průběhu vzdělávání
Společným rysem sledované výuky byl vstřícný přístup učitelů k žákům, dodržování
pravidel vzájemné komunikace, pozitivní a partnerské pracovní klima ve třídách. Zhlédnuté
vyučovací hodiny všeobecně vzdělávacích předmětů se vyznačovaly promyšle no u
strukturou. Většině učitelů se dařilo zařadit k probíranému tématu smysluplnou motivac i,
v úvodu seznámili žáky s náplní (tématem nebo plánem hodiny), dobře stanovený vzdělávac í
cíl zaměřený na žáky byl zaznamenán pouze občas. Sledovaná výuka byla nejčastěji vedena
frontální formou řízeného rozhovoru s dobře pokládanými otázkami ve větší části sledované
hodiny. Několikrát učitelé využili skupinovou práci, která byla pro žáky vhodným
zpestřením a impulzem pro aktivizaci. Práce žáků ve dvojici byla zařazena častěji, její
opodstatnění a přínos však nebyly vždy zcela zřetelné (např. pouhé vybídnutí učitele, že si
žáci mohou sednout k sobě). Na metodické vedení hodiny měly pozitivní vliv zkušenosti
několika učitelů z předchozího působení v základním vzdělávání, podporována je badatelská
a projektová činnost žáků. Učitelům se dařilo plnit obsah, který plánovali. Didaktickou
techniku využívali nejen k promítání prezentací nebo videí dataprojektorem, ale i s možností
práce žáků na interaktivní tabuli. Žáci občas využívali školní didaktickou techniku nebo
vlastní mobily účelně k vyhledávání informací na internetu, práci s interaktivní učebnicí
nebo procvičování. Sebehodnocení žáků vzhledem k jejich vlastnímu studijnímu pokroku
bylo výjimečné, stejně jako vzájemné vrstevnické hodnocení, které by rozvíjelo současně
i kompetence komunikativní a občanské (např. obhajování názoru). Zhodnocení celkového
naplnění cílů s ohledem na učení žáků nebylo zatím stále ještě příliš časté (v závěru hodin
se učitelé spíše ptali, zda mají žáci otázky, případně zda je jim vše jasné). Někteří učitelé
dosud vhodně nestanovují pedagogické cíle zaměřené na konkrétní rozvoj žáka ve vyučovac í
hodině. Nedokázali proto ani získat efektivní zpětnou vazbu, která by jim umožnila
poskytnutí formativní zpětné vazby pro žáky a pro cílené plánování další výuky s ohledem
na zvládnutí a naplnění stanoveného vzdělávacího cíle. Nebylo téměř zaznamenáno zadávání
činností nebo úloh s rozdílnou obtížností ani vnitřní diferenciace činností ve třídě podle
zájmu nebo stupně pokroku žáka.
Hospitované vyučovací hodiny odborných předmětů oboru vzdělání 78-42-M/01 Technické
lyceum se vyznačovaly dobrou odborností vyučujících. Organizace a metody výuky
v jednotlivých odborných předmětech byly uzpůsobeny úrovni schopností a dovedností žáků
jednotlivých tříd a ročníků. Důraz byl kladen na motivaci žáků, a to počínaje vymeze ním
a hodnocením cíle vyučovací hodiny. Výklad ve výuce byl vhodně doprovázen odbornými
prezentacemi a zařazením dobrých příkladů z praxe. V jednotlivých navštívených hodinách
vyučující dbali na to, aby se v maximální míře co nejvíce žáků zapojilo do výuky.
V některých hodinách byly ve výuce využity pro sběr, analýzu dat a ověření znalostí mobilní
telefony žáků. Do výuky některých odborných předmětů byla zařazena vhodným způsobem
podpora čtenářské a matematické gramotnosti. Zapojování odborníků z praxe do výuky
přispívá ke zvýšení motivace žáků stejně jako pořádání zážitkově motivačních aktivit.



                                            3/7
Odborná čtyřtýdenní praxe žáků oboru vzdělání 78-42-M/01 Technické lyceum probíhá
ve třetím ročníku v reálném prostředí firem.
V domově mládeže se od minulé inspekční činnosti daří v plném rozsahu realizovat činnosti
napříč výchovnými skupinami. Nabídka aktivit obohacuje život domova mládeže a přispívá
k vytváření a rozvíjení sociálních vztahů. Pro ubytované je vytvářeno pozitivní přátelské
klima nahrazující rodinné prostředí, zajištěna je podpora k učení, k efektivnímu využívá ní
volného času a podpora zdravého životního stylu. Vychovatelé průběžně svoji výchovno u
práci obohacují nabídkou dalších, např. kulturních aktivit, organizují výlety, podporují také
spolupráci s organizacemi ve městě. Vychovatelé spolupracují s ostatními pedagogy školy,
zajímají se o problémy ubytovaných žáků a řeší je.


                          Hodnocení výsledků vzdělávání
Škola sleduje průběžné i celkové výsledky žáků, účastníky vzdělávání s nimi seznamuje
zejména prostřednictvím výroční zprávy o činnosti školy. Výsledky žáků odpovídají
očekávanému a obvyklému stavu ve škole. Ve školním roce 2024/2025 prospěla
s vyznamenáním přibližně čtvrtina žáků (údaj společný pro oba vyučované obory
vzdělávání), všichni ostatní žáci prospěli. Výsledky žáků lze tedy celkově hodnotit jako
příznivé, průměrný prospěch se v jednotlivých třídách napříč obory vzdělání pohyboval
v rozmezí 1,8 až 2,1. Při maturitní zkoušce (jejíž součástí je u žáků oboru vzdělání
78-42-M/01 Technické lyceum maturitní práce s obhajobou před zkušební maturitní komisí)
byli ve školním roce 2024/2025 všichni žáci po podzimním termínu úspěšní. Pozitivním
zjištěním je, že čtyři žáci složili v posledních třech letech Cambridge zkoušku úrovně
B2 First, která může nahrazovat státní část maturitní zkoušky z anglického jazyka.
Opakovaně nízký počet výchovných opatření a snížených známek z chování i poměrně nízká
průměrná absence žáků (v loňském školním roce necelých 110 zameškaných hodin na žáka,
celkem tři neomluvené hodiny) svědčí o tom, že i další aktivity jako jsou vícedenní kurzy
(prožitkový adaptační kurz, teambuilding) a cílené preventivní programy (Rizika
kyberšikany, Bezpečnost silničního provozu, Dušeprostor) zaměřené svým obsahem
na příslušný věk a problematiku, mají významný pozitivní přínos.
Výsledky vzdělávání žáků jsou projednávány a řešeny při jednáních pedagogické rady nebo
předmětových komisí. Jsou sledovány předměty s vyšší neúspěšností a přijímána opatření.
Míra výchovných opatření odpovídá projednávaným úspěchům žáků i zjištěným porušením
školních pravidel (vysoce převažují pochvaly). Většinou nižší počet žáků ve třídě napomáhá
spolu s klidnou, vstřícnou atmosférou a většinou velmi dobrou znalostí potřeb žáků
k individuálnímu přístupu ke vzdělávání jednotlivců. Zvláště u žáků gymnázia je zavedena
ve vyšších ročnících vnější diferenciace formou volitelných seminářů (přírodovědně nebo
humanitně zaměřené).
Žáci se speciálními vzdělávacími potřebami jsou při vzdělávání zohledňováni podle potřeby
hlavně neformálně, vzhledem k celkově nízké neúspěšnosti netvoří ohroženou skupinu.
Výchovná poradkyně aktivně spolupracuje s asistentkou pedagoga a konzultuje péči o tyto
žáky se školními poradenskými zařízeními. Schránka důvěry je využívána vzácně, častěji
žáci vyhledají oporu v osobním kontaktu s výchovnou poradkyní (nejčastěji s problematiko u
volby povolání nebo s osobními rodinnými problémy). Žákům je nabízena jedna pravidelná
konzultační hodina týdně, avšak častěji je činnost výchovné poradkyně využívá na
operativně dle potřeb žáků. Úzká spolupráce výchovné poradkyně, metodičky prevence
a nově také psycholožky se podílí na eliminaci problémů ve vzdělávacím procesu
a v osobním životě žáků. Ve škole se rozbíhá z iniciativy vedení činnost žákovské rady.


                                            4/7
Předávání informací probíhá převážně ústně, na poradách, případně online (Teams).
Koordinaci činnosti asistentky, třídního učitele a výchovné poradkyně má ve své kompetenci
ředitel školy. V rámci prevence nežádoucího chování škola pod vedením metodičky
prevence nabízí řadu kroužků (kroužek španělského jazyka, Deskové hry, Robotika, Aviatin
english club), doučování, projekty a projektové dny (Životopis stromů, Na každém kroku
chemie, Středověké město a další). Nově jsou zavedeny přednášky absolventů čtvrtých
ročníků leteckého zaměření pro své mladší vrstevníky, na webových stránkách jsou
upoutávky na další studijní úspěchy dřívějších absolventů školy.
Žáci školy se od roku 2022 zapojují do aktivit mezinárodního programu DoFe (Mezinárod ní
cena vévody z Edinburghu), které pozitivně působí na jejich osobní rozvoj. Od září 2022
škola také podporuje žáky v rámci rozvoje nadání v zapojování do programů Centra pro
talentovanou mládež, které umožňují individuální formou studovat předměty a témata, která
žáky opravdu baví, už na střední škole je studovat v anglickém jazyce na mezinárodní úrovni
a skládat mezinárodní odborné zkoušky.
Škola podporuje zdravý životní styl a vede žáky k zařazení pohybových aktivit do jejich
denního programu. V učebním plánu prvního a druhého ročníku osmiletého gymnázia se
daří udržet tři hodiny tělesné výchovy týdně. Pro podporu pohybových aktivit žáků nabízí
škola sportovní kroužky (celkem škola organizuje 27 volnočasových kroužků, v letošním
školním roce je v nich zapojenou cca 150 žáků – někteří v několika), návštěvu školní
posilovny či několik atraktivních kurzů, jako jsou již dlouhodobě například plachtařský či
víceletý parašutistický výcvik. Tato cílená podpora se v posledním období projevila formou
sportovních úspěchů v lehkoatletických soutěžích. K prezentaci školy také patří pravidelná
účast žáků v olympiádách, sportovních a předmětových soutěžích, některé soutěže pořádají
samotní žáci v rámci školy pro ostatní spolužáky. Pro žáky škol z blízkého okolí škola
pořádala soutěž biologických znalostí Miniolympiáda z přírodovědy, pro děti dětský den
s názvem Hrajeme si společně. Žáci se zapojují do aktivit školního pěveckého sboru.
Spolupráce se sociálními partnery je široce zaměřena. Výchovné a vzdělávací zaměření
a naplňování koncepčních vzdělávacích cílů podporuje velké množství pravidelnýc h
exkurzí, které zároveň navazují na obsah vzdělávání. Zvláštní pozornost je věnována
aktivitám v souvislosti s naplňováním zaměření oboru vzdělání 78-42-M/01 Technické
lyceum na letectví (návštěvy technického muzea, letiště Brno, odborné praxe). Pozitivním
přínosem je také spolupráce s dalšími subjekty jako je domov pro seniory, dům dětí
a mládeže, pedagogicko-psychologická poradna, městská policie a další. K dobré prezentaci
školy na veřejnosti přispívá účast žáků v řadě odborných soutěží a olympiádách, v nichž
dosahují velmi dobrých výsledků (např. Festival vědy a techniky, předmětové olympiád y).
Vyhodnocování úspěšnosti těchto akcí probíhá převážně při třídnických hodinách
ve spolupráci s třídními učiteli, kteří výsledky svého zjištění předávají především
na poradách.




                                           5/7
                                         Závěry
Vývoj školy
– Navýšení počtu žáků
– Personální změny ve vedení školy
Silné stránky
– Výrazně nadregionální zájem žáků o obor vzdělání 78-42-M/01 Technické lyceum (1.1)
– Velmi dobré materiální podmínky domova mládeže (2.4)
– Velká šíře volnočasových aktivit pro žáky (1.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Nižší míra práce se vzdělávacími cíli zaměřenými na žáka (jejich funkční stanovení,
  závěrečné vyhodnocení jejich naplnění), která by poskytovala žákům formativní zpětnou
  vazbu; minimální důraz na sebehodnocení a vzájemné vrstevnické hodnocení (4.3)
– Malá míra diferenciace ve výuce za účelem maximálního využití studijního potenciálu
  žáků (zvláště bez zaměření na maximální využití možností žáků nadaných) (6.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Zaměřit častěji kontrolní činnost vedení na jednotlivé segmenty průběhu vzdělávac ího
  procesu a následně výsledky této činnosti promítnout do následných opatření
– Vést učitele k častějšímu zařazování diferenciace výuky podle schopností a zájmu žáků,
  k sebehodnocení a vrstevnickému hodnocení žáků s využitím účelné formativní zpětné
  vazby k podpoře jejich učebního pokroku
– Při plánování hodin učiteli a v jejich průběhu cíleně pracovat se stanovováním
  a vyhodnocováním konkrétních vzdělávacích cílů zaměřených na pokrok jednotlivé ho
  žáka v dané vyučovací hodině
– V rámci dalšího vzdělávání pedagogických pracovníků i nadále podporovat další
  vzdělávání učitelů
– Pokračovat v získávání finančních prostředků z různých zdrojů k posílení modernizace
  vybavení odborných učeben


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


                                            6/7
                 Seznam dokladů, o které se inspekční zjištění opírají
 1.      Koncepce rozvoje školy pro období 2024-2030; Koncept rozvoje školy na školní rok
         2024/2025
 2.      Školní vzdělávací programy platné ve školním roce 2025/2026
 3.      Školní řád s účinností od 1. 10. 2025
 4.      Školní matrika pro školní roky 2024/2025 a 2025/2026, (výběr ke dni inspekční
         činnosti)
 5.      Rozvrhy hodin tříd a učitelů pro školní rok 2025/2026
 6.      Třídní knihy pro školní rok 2025/2026
 7.      Výroční zpráva o činnosti školy za školní rok 2024/2025
 8.      Záznamy jednání pedagogické rady a záznamy z jednání předmětových komisí za školní
         roky 2024/2025 a 2025/2026 (ke dni inspekční činnosti)
 9.      Dokumentace k činnosti školního poradenského pracoviště pro školní rok 2025/2026
         (výběr)
10.      Plán dalšího vzdělávání pedagogických pracovníků pro školní rok 2025/2026
11.      Dokumentace vztahující se k zajištění bezpečnosti a ochrany zdraví žáků pro školní rok
         2025/2026 (výběr)



                                            Poučení
   Podle § 174 odst. 11 školského zákona může ředitel školy podat připomínky k obsahu
   inspekční zprávy České školní inspekci, a to do 14 dnů po jejím převzetí. Případné
   připomínky zašlete prostřednictvím datové schránky (g7zais9), a to k rukám ředitele
   inspektorátu.
   Inspekční zprávu společně s připomínkami a stanoviskem České školní inspekce
   k jejich obsahu zasílá Česká školní inspekce zřizovateli a školské radě. Inspekční
   zpráva včetně připomínek je veřejná a je uložena po dobu 10 let ve škole nebo školském
   zařízení, jichž se týká, a v místně příslušném inspektorátu České školní inspekce.
   Zároveň je inspekční zpráva zveřejněna v Registru inspekčních zpráv na webových
   stránkách České školní inspekce www.csicr.cz.


   Složení inspekčního týmu a datum vyhotovení inspekční zprávy

      Mgr. Jaroslav Loučka, školní inspektor, vedoucí inspekčního týmu
      Mgr. Petra Holánková, školní inspektorka
      Mgr. Jarmila Jašková, školní inspektorka
      Ing. Vítězslav Martykán, odborník na technické obory
   4. 12. 2025




                                                7/7
