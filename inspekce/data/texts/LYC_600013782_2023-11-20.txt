                                    Česká školní inspekce
                                  Jihomoravský inspektorát
                                  Křížová 22, 603 00 Brno
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIB-2397/23-B
                                       Sp. zn. ČŠIB-S-465/23 B


Název                               Střední škola informatiky, poštovnictví a finančnictví
                                    Brno, příspěvková organizace
Sídlo                               Čichnova 928/23, 624 00 Brno
E-mail                              info@cichnovabrno.cz
IČO                                 00 380 385
Identifikátor                       600 013 782
Právní forma                        příspěvková organizace
Zastupující                         Ing. Olga Hölzlová
Zřizovatel                          Jihomoravský kraj
Místo inspekční činnosti            Čichnova 982/23, Brno
Inspekční činnost na místě          20. 11. 2023 − 23. 11. 2023

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) školského zákona.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.


                                         Charakteristika
Střední škola informatiky, poštovnictví a finančnictví Brno, příspěvková organizace (dále
škola) vykonává činnost střední školy, školní jídelny a domova mládeže. Ke dni 30. 9. 2023
se ve střední škole vzdělávalo v denní formě vzdělávání 1 270 žáků a v dálkové formě
vzdělávání 15 žáků. Z celkového počtu 1 285 žáků (což je o 59 % více, než při poslední
inspekční činnosti) bylo 13 % žáků se speciálními vzdělávacími potřebami. Škola je
naplněna z 92 % nejvyššího povoleného počtu žáků.
Ve školním roce 2023/2024 realizuje škola celkem sedm oborů vzdělávání ukončených
maturitní zkouškou, 37-42-M/01 Logistické a finanční služby, 63-41-M/01 Ekonomika
a podnikání, 18-20-M/01 Informační technologie, 26-41-L/01 Mechanik elektrotechnik,
26-41-L/51 Mechanik elektrotechnik, 26-45-M/01 Telekomunikace, 37-42-L/51 Logistické
a finanční služby a tři obory ukončené závěrečnou zkouškou 37-51-H/01 Manipula nt
poštovního provozu, 26-52-H/01 Elektromechanik, 26-59-H/01 Spojový mechanik.
Domov mládeže nabízí ubytování žákům školy, dalších středních škol a studentům vyšších
odborných škol z Brna a blízkého okolí. K datu inspekční činnosti bylo v domově mládeže
ubytováno 630 žáků, což je oproti poslední inspekční činnosti nárůst téměř o 27 %. Zvýšil
se rovněž počet výchovných skupin z 18 na 23.
Školní jídelna zajišťuje stravování žákům školy a ubytovaným v domově mládeže. Pestrost
stravy je zajištěna nabídkou tří jídel.
V září 2021 se škola stala konzultačním střediskem Provozně ekonomické fakulty České
zemědělské univerzity v Praze, která obohatila nabídku výuky Univerzity třetího věku
o Virtuální výuku. Vzdělávání je určeno pro seniory a občany s přiznaným invalid ním
důchodem.


                         Hodnocení podmínek vzdělávání
Ředitelka školy (dále ředitelka) zpracovala na základě SWOT analýzy novou koncepci
rozvoje platnou od roku 2023, která navazuje na vyhodnocenou koncepci z předešlých let.
Byl v ní stanoven základní cíl, a to výchovná a vzdělávací činnost, dále je zaměřena na oblast
personální, klima školy, materiálně–technické vybavení, rozvoj spolupráce školy s dalšími
partnery, propagaci a image školy. Plnění cílů koncepce ředitelka vyhodnocuje každoročně.
Zapojuje do něj všechny pedagogy prostřednictvím dotazníkového šetření, s některými
pedagogy následně probíhá individuální pohovor. Pedagogové se svým aktivním zapojením
v projektech a spoluprací s partnerskými organizacemi podílí na postupném naplňová ní
některých cílů koncepce.
Ředitelka přenesla některé kompetence na své zástupce. Na pravidelných jednáních
pedagogické rady je diskutováno plnění školního vzdělávacího programu, vzdělávac í
výsledky žáků, pochvaly a kázeňská opatření, organizační záležitosti, další vzdělává ní
pedagogických pracovníků (dále DVPP) a další. Vzdělávací akce pedagogů jsou v tomto
školním roce zaměřeny na prohlubování odborné kvalifikace, kyberbezpečnost, využívá ní
moderních technologií ve výuce a vlastním výběrem zvolené oblasti samostudia.
Činnost předmětových komisí má pozitivní dopad v oblasti vyhodnocová ní naplňová ní
školního vzdělávacího programu, spolupráce jednotlivých vyučujících při plánování
a organizaci besed, vzdělávacích akcí s odborníky z praxe, které v hojném počtu účelně
doplňují výuku. Některé předmětové komise však vykazují nejednotnost v organizac i
a postupech výuky jednotlivých vyučujících, což se projevilo ve výuce tělesné výchovy
a základů přírodních věd. Vedení školy a předsedové předmětových komisí sledují
vzdělávací proces prostřednictvím hospitační činnosti. V rámci zpětné vazby pedagogům
věnují pozornost oblasti didaktiky, což je v souladu s koncepční strategií. Rozšíření
plánovaného DVPP o informace o moderních výukových trendech a jejich aplikace ve výuce
je vhodné i vzhledem ke zjištěním ze sledovaných hodin při inspekční činnosti.


                                            2/10
Kontrolní činnost vedení školy nebyla v některých oblastech důsledná, což mělo dopad
v nedodržování pravidel při ukládání výchovných opatření vyučujícími odborného výcviku,
dále při nedodržování pravidel určených vedením školy při částečném uvolňování žáků
z praktické výuky vyučujícími a v nejasném vedení záznamů v třídních knihách. Začínajíc ím
učitelům je poskytována podpora prostřednictvím mentorů, která však nebyla ve všech
případech efektivní. To se projevilo ve vedení a organizaci některých hospitovaných hodin.
Rovněž nedostatky zjištěné v oblasti ukládání výchovných opatření vyplýva ly
z nedostatečného metodického vedení a kontroly činnosti začínající třídní učitelky. V této
oblasti je třeba přijmout účinná opatření a kontrolní činnost zefektivnit.
Menší pozornost byla vedením školy věnována úpravě školního řádu, jehož obsahem je také
vnitřní řád domova mládeže. Ten obsahoval formální nedostatky v podobě duplicitníc h
sdělení, odkazů na paragrafy právních předpisů upravených ve školském zákoně i v jiných
právních předpisech, což vede k nejasnému výkladu některých částí školního řádu. Dále
obsahoval nevhodné převody neomluvených pozdních příchodů na neomluvené absence, za
které jsou ukládána žákům výchovná opatření.
Školní poradenské pracoviště zabezpečuje poskytování poradenských služeb ve škole
na dobré úrovni. Na organizaci a vedení jeho činnosti se významnou měrou podílí
zástupkyně ředitelky, která zároveň působí v pozici výchovné poradkyně. Část svých
standardních činností z důvodu plnění povinností vedoucího pracovníka, velikosti školy
a poměrně vysokého počtu žáků se speciálními vzdělávacími potřebami přenesla na školní
speciální pedagožku. Toto rozdělení kompetencí nebylo vždy efektivní a mělo dopad
na nedostatečné metodické vedení pedagogických pracovníků školy v oblasti vzdělává ní
žáků se speciálními vzdělávacími potřebami, což bylo patrné i v hospitovaných vyučovac íc h
hodinách nedostatečnou podporou těchto žáků. Škole se dobře daří ve spolupráci s třídními
učiteli a vyučujícími jednotlivých předmětů identifikovat žáky prvních ročníků s potřebou
podpůrných opatření a vhodně jim podporu nastavit. Méně efektivní je tato činnost v práci
s žáky nadanými, kteří nejsou ve škole až na jednoho mimořádně nadaného žáka evidováni
a cíleně podporováni. Školní poradenské pracoviště se v uplynulém období mimo jiné
věnovalo zejména upevňování vzájemných vztahů mezi žáky, podpoře příznivého sociálního
klimatu tříd a předcházení sociálně patologických jevů, což se škole daří. Výchovné
problémy, nedostatečný prospěch či vysoká absence žáků jsou individuálně řešeny ve
vzájemné spolupráci všech účastníků, včetně zákonných zástupců nezletilých žáků. V zájmu
vytváření funkčních třídních kolektivů škola pravidelně organizuje pro první ročníky
adaptační kurz. V neformálním prostředí mimo školu je pro žáky připraven pestrý program,
včetně seznamovacích a sportovních aktivit, který je pro tyto žáky přínosný a pomáhá jim
překonat počáteční problémy s přizpůsobením se novému školnímu prostředí. Vzhlede m
k vysokému počtu žáků s odlišným mateřským jazykem vzdělávaných ve škole je význa mná
i spolupráce školní asistentky s ukrajinskými žáky, kterým je zajišťována individuá lní
podpora při vzdělávání včetně doučování, jazykové přípravy, řešení administrativníc h
a organizačních záležitostí a zajištění komunikace se zákonnými zástupci těchto žáků.
V oblasti zajištění bezpečnosti a ochrany zdraví nebyla identifikována žádná závažná
bezpečnostní rizika. Drobné nedostatky zjištěné při inspekční činnosti se většinou podařilo
odstranit. Vstup do školy je zabezpečen turnikety, pohyb cizích osob po škole zazname ná vá
vrátný, únikové východy jsou ozvučeny, žáci jsou seznámeni s pravidly bezpečného chování
ve škole. Vyšší index úrazovosti je způsoben drobnými zraněními většinou
v hodinách tělesné výchovy.
Významným přínosem pro oblast finančních podmínek školy spojené s jejím rozvojem je
rozsáhlá doplňková činnost. Jedná se zejména o poskytování mimoškolní výchovy



                                           3/10
a vzdělávání, pořádání kurzů, školení včetně lektorské činnosti, hostinská činnost, ubytovací
služby, provozování tělovýchovných a sportovních zařízení a organizování sportovních
činností, pronájem a půjčování věcí movitých a poradenská a konzultační činnost včetně
zpracování odborných studií a posudků. Od poslední inspekční činnosti došlo k výrazné mu
zlepšení materiálních a prostorových podmínek např. vytvoření nových laboratoří pro
kybernetickou bezpečnost, inovace učeben výpočetní techniky, učeben fiktivní firmy,
renovace podlahových krytin, kuchyně, nákup nových pomůcek, výpočetní techniky a další.
V domově mládeže jsou žáci a studenti ubytovaní ve dvou a třílůžkových pokojích, které
mají vždy společné sociální zařízení. Tři metodická sdružení vychovatelů zaměřená na
oblast estetické výchovy a kulturního vyžití, zdravého životního stylu a sportovních aktivit
a enviromentální a pracovní výchovu vytváří podmínky pro zajištění dobré výchovy
a vzdělávání mimo vyučování nejen pro ubytované žáky a studenty, ale i ostatní žáky školy.
Kontrolní činnost v domově mládeže je plánovaná, řídící kompetence jsou rozděleny mezi
dvě vedoucí vychovatelky. Na základě hospitační činnosti jsou v případě potřeby přijímá na
adekvátní opatření. Řešení provozních záležitostí a plánování činnosti domova mládeže je
obsahem pravidelných úsekových porad. Každoročně probíhá hodnocení jednotlivýc h
vychovatelů na základě autoevaluačního dotazníku a pohovoru s vedoucími
vychovatelkami, což přispívá k udržení příznivého a vstřícného klimatu mezi zaměstna nc i
domova mládeže. Pestrá nabídka velkého množství zájmových útvarů a dalších
mimoškolních činností umožňuje ubytovaným rozvoj talentu a účelné a smysluplné trávení
volného času. Vyústěním práce zájmových útvarů jsou společné akce v průběhu roku
a závěrečný projektový den. Funkční žákovská samospráva se pravidelně setkává s vedením
domova mládeže, řeší aktuální problémy, získává informace o plánovaných aktivitách.
Škola měla v hodnoceném období dostatek finančních prostředků ke svému rozvoji
a naplňování školních vzdělávacích programů.


                           Hodnocení průběhu vzdělávání
Ve sledovaných hodinách teoretického i praktického vyučování probíhala výuka v atmosféře
vzájemného respektu. Učitelé žáky motivovali k plnění zadaných úkolů, měli zájem
o výsledky jejich práce. Vyučující měli přehled o žácích se speciálními vzdělávac ími
potřebami a jejich podpůrných opatřeních, ve sledované výuce jim však poskytovali podporu
jen někteří vyučující. Zařazení aktivizačních a kooperativních forem a metod výuky jen
v menší části sledovaných hodin vedlo k pasivitě některých žáků. Zařazováním časté
frontální formy výuky měli žáci malý prostor k rozvoji komunikativních dovedností
a kritického myšlení. V organizaci hodin často nezbyl čas na závěrečné shrnutí či
sebehodnocení žáků. V některých hodinách byla účelně využita digitální technika učiteli ve
formě prezentací, jen v některých hodinách ji měli možnost využít pro své vzdělávání také
žáci. Ojediněle byla vyučujícími zařazena práce se vzdělávacím cílem stejně jako možnost
vyhledávání informací žáky v různých informačních zdrojích.
V oblasti jazykového vzdělávání byly rozvíjeny jazykové dovednosti žáků. Výuka českého
jazyka probíhala většinou formou výkladu doplněnou kladením otázek vyučující směrem
k žákům a doplněna individuální prací s pracovními listy či ukázkami z literárních děl.
Velmi efektivní byla hodina, ve které se střídaly aktivity a žáci tak byli neustále motivo vá ni
k plnění zadaných úkolů, které rozvíjely mluvnické dovednosti. Výuka anglické ho
i německého jazyka podporovala rozvoj slovní zásoby žáků, ti byli vedeni k poslechu cizího
jazyka a vzájemné komunikaci v cizím jazyce při práci ve dvojicích. Vedení výuky



                                             4/10
v cizojazyčném prostředí po celou dobu výuky podporovalo rozvoj jazykových dovedností
žáků.
V hospitovaných hodinách přírodovědných předmětů byly žáci aktivně zapojeni do plnění
úkolů, probíhalo efektivní procvičování probírané látky při individuální práci i při hodnocení
výsledků jejich práce. Ve výuce matematiky byla pozorována účelná práce asistentky
pedagoga při podpoře žákyně se speciálními vzdělávacími potřebami. Ve sledovanýc h
předmětech základy přírodních věd a hospodářský zeměpis se na průběhu výuky v některých
hodinách podíleli sami žáci, kdy formou prezentací či zkoušení navazovali na probrané učivo
a předkládali své znalosti, či informace získané z různých zdrojů. Vyučující jim následně
poskytovali zpětnou vazbu.
Dějepis, vedený metodou výkladu doplněnou prezentací s nízkou mírou názornosti, nebyl
didakticky efektivní vzhledem k zapojení žáků do výuky, ti se stávali pasivními posluchači
a některým se nedařilo udržet pozornost.
Hospitovaná tělesná výchova se vyznačovala rozdílnou úrovní vzdělávání včetně
nastavených pravidel pro žáky, což mělo dopad na vlastní průběh hodiny, přístup žáků
k pohybovým aktivitám i možnost získávání nových pohybových dovedností a pohybových
návyků. Organizace souběžně probíhající výuky tělesné výchovy několika tříd
s přihlédnutím k prostorovým možnostem školy není efektivně nastavena. Výuka probíhá
i v prostorách, které nejsou pro výuku tělesné výchovy určeny.
V hodinách odborných předmětů, které byly zaměřeny převážně na praktické činnosti,
pracovali žáci především samostatně na zadaných úkolech a byla jim průběžně poskytována
zpětná vazba k jejich práci. Ze strany pedagogů byli žáci aktivizováni problémově
formulovanými dotazy, ale ne vždy byli důsledně vedeni k rozšířené komunikaci. Pozitive m
je využívání sdíleného digitálního prostředí. V odborných ekonomických předmětech
vyučující v některých hodinách účelně využili prezenční techniku pro sdílení výukového
obsahu, což zvyšovalo názornost výuky a vedlo k lepšímu upevnění a pochopení
předávaných informací. Většinou se snažili žáky aktivně zapojit alespoň v části vyučovac íc h
hodin věnované opakování a v jejich závěru ke společnému shrnutí obsahu učiva. Ve třídě
přítomní žáci se speciálními vzdělávacími potřebami, popř. s odlišným mateřským jazykem,
byli zapojováni do všech činností a úkolů. Učitelé jim poskytovali delší čas na plnění
zadaných úkolů a individuální podporu formou častější kontroly jejich práce. Zde se
projevila potřeba alespoň částečné diferenciace zadávaných úkolů, neboť někteří žáci měli
úkoly splněné rychleji a věnovali pozornost jiným činnostem, které nesouvisely s výukou.
Odborný výcvik a obchodní administrativa byly zaměřené na samostatné zpracování
praktických úkolů. V odborném výcviku žáci v dobře materiálně vybavené odborné učebně
cvičné pošty samostatně zpracovávali úkoly na přepážkách, popř. na volných počítačích,
s využitím výukového programu, což přispívalo k rozvoji jejich digitálních kompetencí.
Podkladem jim byly výukové materiály, které si vytvořily v předchozích vyučovac íc h
hodinách. K práci s učebnicí byli vedeni žáci v předmětu obchodní administrativa. Učitelky
jim průběžně poskytovaly zpětnou vazbu ke kvalitě plnění úkolů, usměrňovaly vhodnými
pedagogickými postupy jejich činnosti a motivovaly je do dalších činností. Sledované
praktické vyučování vhodně navazovalo na teoretické předměty a vycházelo z očekávaných
dovedností uvedených ve školním vzdělávacím programu.
Výuka odborných předmětů je vhodně doplněna dalšími vzdělávacími aktivitami, zejména
přednáškami a workshopy vedenými odborníky z praxe. V odborných přednáškách,
sledovaných při inspekční činnosti, byli žáci aktivně zapojeni, plnili konkrétní úkoly,
dostávali zpětnou vazbu. Tyto vzdělávací aktivity účelně propojili teoretické znalost i
s praktickými příklady z činnosti správního úřadu a kyberbezpečnosti.


                                            5/10
                          Hodnocení výsledků vzdělávání
Škola průběžně sleduje a vyhodnocuje výsledky vzdělávání žáků dle pravidel uvedených ve
školním řádu. Pro získání podkladů pro hodnocení uplatňují učitelé běžné evaluační nástroje.
K informování žáků i zákonných zástupců využívá škola elektronický informační systém.
Individuální, skupinové i celkové výsledky vzdělávání jsou vyhodnocovány v rámci jednání
pedagogické rady a podrobně analyzovány na konci školního roku.
Průběžné výsledky v loňském školním roce byly srovnatelné s předchozími školními roky.
Přibližně 16 % žáků maturitních oborů prospělo s vyznamenáním a 3 % neprospěla. Nejvyšší
počet neprospívajících je evidován v prvních ročnících, kdy někteří žáci nezvládnou nároky
zvoleného oboru. V případě ohrožení školním neúspěchem škola nabízí žákům doučování.
Pokud žák i přes tuto pomoc nedokáže ve vzdělávání úspěšně pokračovat, škola mu nabízí
možnost přestupu do jiného oboru, což je dáno oborovou prostupností ve vzdělávací nabídce.
U nematuritních oborů více jak 10 % z celkového počtu žáků prospělo s vyznamená ním
a zhruba stejný počet neprospěl.
Úspěšnost žáků při ukončování vzdělávání maturitní zkouškou se v porovnání s předchozím
školním rokem zvýšila. Maturitní zkoušku konalo celkem 153 žáků a z tohoto počtu 145
uspělo, což je přibližně 95 %. Ve srovnání se stejnými oborovými skupinami v rámci České
republiky byli výsledky žáků na přibližně stejné úrovni. Nejslabších výsledků dosahují
u maturitní zkoušky žáci nástavbového studia.
V loňském školním roce proběhly závěrečné zkoušky u všech tří oborů skupiny „H“
a poprvé také u čtyřletého oboru 26-41-L/01 Mechanik elektrotechnik, a to po třetím
ročníku. Z celkového počtu konajících 46 bylo úspěšných 42 žáků, což je přibližně 91 %.
Škola průběžně sleduje absenci žáků a má pro tuto oblast zpracované postupy. V loňském
roce dosáhla absence průměrně 126 hodin na žáka. V případě potřeby řeší třídní učitelé
vysokou absenci ve spolupráci se školním poradenským pracovištěm. Vyšší míru absence
vykazovali v loňském školním roce žáci oborů manipulant poštovního provozu, ekonomika
a podnikání a nástavbového oboru logistické a finanční služby. Neomluvená absence
v loňském roce dosáhla výše 1 % z celkového počtu zameškaných hodin. Na počet
neomluvených hodin má jednoznačně dopad systém nastavených pravidel ve školním řádu,
kdy za každé tři pozdní příchody uděluje škola žákovi neomluvenou hodinu.
V průběhu studia mají žáci možnost zvýšit si své odborné kompetence a zapojit se do
přípravy a vykonání některých zkoušek nad rámec běžné výuky. Např. mohou získat
mezinárodní platné certifikáty v oblasti počítačových sítí a kybernetické bezpečnosti, dále
mají příležitost vykonat mezinárodní jazykové zkoušky, popřípadě získat mezinárod ní
certifikát z ekonomických znalostí.
V minulých letech žáci zpracovávali textové ročníkového práce. Od letošního školního roku
jsou spíše vedeni ke zdokonalování prezentačních a komunikačních dovedností.
Žáci jsou také systematicky informováni a podporováni v možnostech zapojení se do velké
řady aktivit, olympiád a soutěží převážně v odborných, ale i všeobecných oblastech. Např.
do národního kola kybernetické soutěže postoupilo sedm žáků školy. Škola je také
spolupořadatelem soutěže odborných dovedností v oboru telekomunikace se zaměřením na
sváření optických vláken. V průběhu školního roku probíhá celá řada odborných exkurzí,
výukových programů, přednášek a besed, což vytváří dobré předpoklady pro propojení
vzdělávacího obsahu s odbornou praxí a běžným životem.
Škola věnuje významnou pozornost podpoře partnerské spolupráce v zájmu naplňová ní
školních vzdělávacích programů a prezentace školy. Významným partnerem školy je


                                           6/10
centrum Cambridge Exam Centre P.A.R.K. V rámci školy vzniklo Junior Centrum
Excelence kybernetické bezpečnosti, komplexní vzdělávací a technologické centrum pro
kybernetickou bezpečnost a ICT. Řešení Junior centra umožňuje zázemí pro praktické
nácviky dovedností žáků prezenční i distanční formou a funkční a rozvíjející spolupráci se
sociálními partnery. Kapacita Junior centra je sdílena pro dalších pět střeních škol v Brně.
Velkým úspěchem Junior Centrum Excelence pro informační a kybernetickou bezpečnost je
umístění mezi finalisty evropské soutěže REGIOSTAR 2023. V loňském školním roce došlo
k prohloubení spolupráce se stávajícími partnery i navázání dalších partnerských vztahů. Za
nejvýznamnější aktivitu je považováno vypracování 72 výukových scénářů pro podporu
výuky v oblasti informační a kybernetické bezpečnosti. Škola se významnou měrou podílí
na sdílení informací v oblasti kybernetiky. Ve spolupráci s ALEF NULA, a.s. byl ve škole
organizován v letošním školním roce již šestý ročník kybernetické konference ALEF
Security TALK 2023 pro pedagogické pracovníky středních škol České republiky. Efektivně
je rozvíjena spolupráce s firmami a univerzitami. Odborníci z těchto firem a vysokých škol
spolupracují na vzdělávacích aktivitách pro žáky i pedagogy školy. V rámci spolupráce se
sociálními partnery škola rozšiřuje odborné kompetence žáků a propojuje je s uplatněním na
trhu práce.
Úspěšná spolupráce domova mládeže je zejména se sportovními kluby (podílejí na
spolufinancování nákladů na ubytování a stravování žáků – sportovců) dále např. s Asociací
školních sportovních klubů a městskou částí Brno – Komín.


                                         Závěry
Vývoj školy
– Změna na vedoucích pracovních místech.
– Navýšení počtu žáků školy i ubytovaných v domově mládeže.
– Zlepšení materiálních a prostorových podmínek vzdělávání.
– Škola se stala konzultačním střediskem Provozně ekonomické fakulty České zemědělské
  univerzity v Praze.
Silné stránky
– Cíleně zaměřený program spolupráce s důležitými profesními a sociálními partnery má
  pozitivní dopad na zvýšení kvality odborného vzdělávání. (1.5)
– Zapojením do četných projektů, motivací žáků k účasti a dosahování výborných výsledků
  v řadě soutěží škola zabezpečuje sociální, osobnostní a profesní růst žáků a přispívá
  k rozvoji klíčových kompetencí. (5.3)
– Domov mládeže nabízí ubytovaným i dalším žákům pestrou škálu aktivit a zájmovýc h
  útvarů, které posilují jejich pozitivní sebepojetí, umožňují rozvoj klíčových kompetencí
  a motivují žáky ke smysluplnému trávení volného času na základě potřeb a vlastního
  zájmu. (4.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Procesy řízení, vyhodnocování a málo důsledná kontrolní činnost mají v některých
  oblastech negativní dopad v poskytované kvalitě vzdělávání. (2.1), (2.3)


                                           7/10
– Ojedinělé zařazování metod k podněcování kritického myšlení, vyhledávání informac í
  z různých zdrojů, metod kooperativních a aktivizačních, vedení žáků k vzájemné mu
  hodnocení a sebehodnocení nevede k efektivnímu rozvoji komunikativních dovedností
  žáků. (4.2), (4.4)
– V převážné většině hodin nebyla účelně využita diferenciace výuky zohledňujíc í
  individuální schopnosti a potřeby žáků a práce se vzdělávacím cílem. (4.1), (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz


Doporučení pro zlepšení činnosti školy
– Zefektivnit systém řízení, vyhodnocování a kontrolní činnosti ve všech oblastech
  vzdělávacího procesu.
– Provést revizi školního řádu.
– Další vzdělávání pedagogických pracovníků zaměřit na zvýšení didaktických dovedností
  vyučujících, zejména v oblasti aktivizačních metod, metod podporujících kritické
  myšlení a kooperativních metod práce, metod rozvíjejících sebehodnocení a vzájemné
  hodnocení žáků a následně zaměřit kontrolní činnost na aplikaci poznatků ze
  vzdělávacích akcí ve výuce.
– Ve výuce se zaměřit na práci se vzdělávacím cílem na úrovni učitele i žáka a diferenciac i
  učiva vzhledem k vzdělávacím potřebám všech žáků.
– Pro výuku tělesné výchovy nastavit u všech vyučujících jednotná pravidla směrem
  k žákům týkající se průběhu výuky, vytvořit organizační systém využití dostupných
  prostor pro výuku vzhledem k počtu žáků, důsledně vyhodnocovat bezpečnostní rizika
  vedoucí k včasnému předcházení úrazům.
– Revidovat pracovní náplně pracovníků školního poradenského pracoviště. Jejich
  standardní činnosti nastavit s ohledem na podmínky a potřeby školy. Vytvořit větší
  prostor školní speciální pedagožce pro oblast přímé práce s žáky a kolektivy jednotlivýc h
  tříd v zájmu diagnostiky speciálních vzdělávacích potřeb žáků a realizace preventivníc h
  intervenčních programů. Podporovat její větší zapojení do metodického vedení
  pedagogických pracovníků školy, včetně asistentů pedagoga.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).




                                           8/10
           Seznam dokladů, o které se inspekční zjištění opírají
 1.   Zřizovací listina příspěvkové organizace Jihomoravského kraje č.j. 20/2 ze dne
      30. 4. 2015, Dodatek č. 1 ke Zřizovací listině č.j. 20/2 ze dne 4. 11. 2019, Dodatek
      č. 2 ke Zřizovací listině 20/2 ze dne 9. 3. 2020, Dodatek č. 3 ke Zřizovací listině 20/2
      ze dne 24. 2. 2021
 2.   Jmenovací dekret, č.j. JMK 59768/2018 ze dne 14. 5. 2018
 3.   Organizační řád č.11/2022 s platností od 1. 9. 2022
 4.   Školní řád ze dne 1. 9. 2023
 5.   Roční výchovný plán úseku teoretického a praktického vyučování pro školní rok
      2023/2024
 6.   Zápisy z jednání pedagogické rady ve školním roce 2023/2024
 7.   Zápisy ze schůzek předmětových komisí ve školním roce 2023/2024
 8.   Plán kontrolní a hospitační činnosti na měsíce leden-prosinec 2023 včetně
      hospitačních záznamů a protokolů o provedené kontrole
 9.   Rozvrhy tříd a učitelů ve školním roce 2023/2024
10.   Školní poradenské pracoviště, Zpráva o činnosti za školní rok 2022/2023 ze dne
      27. 6. 2023
11.   Program poradenských služeb ze dne 30. 8. 2023
12.   Preventivní program pro školní rok 2023/2024 ze dne 24. 6. 2023
13.   Plán práce speciálního pedagoga pro školní rok 2023/2024 ze dne 31. 5. 2023
14.   Plán práce výchovné poradkyně pro školní rok 2023/2024 ze dne 30. 8. 2023
15.   Strategie prevence školní neúspěšnosti, školní rok 2023/24, účinnost od 1. 9. 2022
16.   Osobní dokumentace žáků – vzorek
17.   Osobní složky zaměstnanců – vzorek
18.   Přehled DVPP pedagogických pracovníků školy a domova mládeže na školní rok
      2023/2024
19.   Výchovně vzdělávací program úseku VMV, včetně domova mládeže na školní rok
      2023/2024 ze dne 1. 9. 2023
20.   Měsíční plány výchovy mimo vyučování ve školním roce 2023/2024
21.   Zápisy z porad úseku výchovy mimo vyučování s vedením a vychovateli v domově
      mládeže
22.   Rozhodnutí ředitelky Střední školy informatiky, poštovnictví a finančnictví Brno,
      příspěvková organizace, ve věci stanovení počtu žáků ve výchovných skupinách ve
      školním roce 2023/2024 ze dne 4. 9. 2023
23.   Stanovení přímé pedagogické činnosti pedagogických pracovníků úseku vzdělává ní
      mimo vyučování ve školním roce 2023/2024
24.   Početní přehled žáků ubytovaných v domově mládeže, Rozdělení do výchovnýc h
      skupin – stav ke dni 31. 10. 2023
25.   Deníky výchovných skupin vedené ve školním roce 2023/2024 - vzorek
26.   Dokumentace k hodnocení ekonomických podmínek, poskytování školního
      stravování a zajištění bezpečnosti žáků po dobu jejich pobytu ve škole
27.   Kniha úrazů vedená ve školním roce 2023/2024
28.   Výroční zprávy o činnosti školy za školní roky 2020/2021, 2021/2022, 2022/2023


                                            9/10
29.   Elektronický informační systém školy
30.   Zápis s ředitelkou školy ze dne 23. 11. 2023



                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Kateřina Veselá, školní inspektorka, vedoucí inspekčního týmu
 Ing. Renata Boková, školní inspektorka
 Mgr. Eva Boráňová, školní inspektorka
 PhDr. Šárka Maleňáková, Ph.D., školní inspektorka
 Ing. Ilona Ptáčková, školní inspektorka
 Bc. Dana Haláková, kontrolní pracovnice
19. 12. 2023




                                          10/10
