                                     Česká školní inspekce
                                      Pražský inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIA-877/22-A


Název                               Střední zdravotnická škola
Sídlo                               Ruská 91, 100 00 Praha 10
E-mail                              sekretariat@szs-ruska.cz
IČ                                  00638765
Identifikátor                       600019471
Právní forma                        Příspěvková organizace
Zastupující                         PhDr. et Mgr. Ivanka Kohoutová, Ph.D.
Zřizovatel                          Hlavní město Praha
Místo inspekční činnosti            Ruská 91, 100 00 Praha 10
Termín inspekční činnosti           23. 3. – 24. 3. 2022 a 28. 3. – 29. 3. 2022


Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.


                                         Charakteristika
Střední zdravotnická škola (dále „škola“ nebo „instituce“) vzdělává odborné pracovníky
v oblasti zdravotnictví, sociálních služeb a bezpečnostně právním oboru.
Poskytuje vzdělávání v oborech vzdělání s maturitní zkouškou Zdravotnické lyceum,
Sociální činnost, Bezpečnostně právní činnost, Ortoticko-protetický technik v denní formě


2021/2022
vzdělávání, Zdravotnický asistent (od 1. 9. 2019 Praktická sestra) v denní a večerní formě
vzdělávání a v oboru vzdělání s výučním listem Ošetřovatel v denní formě vzdělává ní.
Komplexní vzdělávací nabídka umožňuje vzájemnou prostupnost mezi vyučovanými obory
a zvyšuje tak žákům možnost úspěšného ukončení vzdělávání.
Od posledního inspekčního hodnocení v roce 2014 se navýšil počet žáků a tříd. K 30. 9. 2021
se ve škole vzdělávalo ve 32 třídách celkem 692 žáků, z toho 40 žáků ve večerní formě.
Nejvyšší povolený počet žáků ve škole (700) byl téměř využit.
Vzdělávání se uskutečňuje v sídle instituce, praktické vyučování je převážně realizováno na
smluvních pracovištích sociálních partnerů školy.
Škola je fakultní školou Vysoké školy chemicko-technologické a Pedagogické fakulty
Univerzity Karlovy. Své odborné zaměření podporuje úzkou spoluprací se sociálními
partnery. Škola s dlouholetou tradicí realizuje také vzdělávání v rámci rekvalifikač níc h
a kvalifikačních kurzů pro oblast poskytování zdravotní a sociální péče.


                         Hodnocení podmínek vzdělávání
Ředitelka školy (dále „ředitelka“) při zkvalitňování podmínek vzdělávání efektivně zúročuje
své dlouholeté manažerské dovednosti, odbornost a znalost profesního prostředí.
Systematicky a cílevědomě naplňuje reálně nastavený a pedagogy sdílený záměr rozvoje
školy, který prolíná výukou i mimoškolními činnostmi. Strategické cíle korespondují
s posláním školy i se záměry zřizovatele, zohledňují společenskou poptávku na trhu práce,
nové trendy i právní změny ve vzdělávání. Základním nástrojem inovace vzdělávání jsou
nově vytvořené a průběžně aktualizované školní vzdělávací programy. Dokladem úspěšně
naplňované koncepce rozvoje školy je např. setrvalý zájem uchazečů o vzdělávací nabídku
a vysoká naplněnost školy, zapojení do projektů a aktivit podporujících rozvoj klíčovýc h
kompetencí žáků, zkvalitňování materiálně technického zázemí instituce a výborná
uplatnitelnost absolventů na trhu práce.
Ke kvalitnímu naplňování profilu absolventa přispívá úzká spolupráce s četnými sociálními
partnery, jež zajišťuje nezbytnou vazbu teoretického odborného vzdělávání na praxi, inovaci
obsahu učiva v souladu s moderními trendy ve vyučovaných oborech, rozvoj praktických
dovedností žáků a profesní růst pedagogů. Spolupráce s oborovými školami u nás
i v zahraničí a účast v mezinárodních projektech umožňuje výměnu názorů i získávání
zkušeností a přispívá k rozvoji jazykových i odborných kompetencí žáků. Zákonní zástupci
žáků se do chodu školy zapojují prostřednictvím školské rady a Spolku rodičů a přátel školy.
Platformu pro aktivní účast žáků na dění školy představuje žákovský parlament.
Konstruktivní partnerské vztahy vytváří vedení školy rovněž se zřizovatelem, který se
významně podílí na zlepšování materiálních podmínek vzdělávání. Kooperace s dalšími
subjekty je efektivně využívána při realizaci primární prevence a rozšiřujících vzdělávac íc h
aktivit.
Nastavená organizační struktura odpovídá typu a velikosti instituce. Vedení školy (ředitelka,
tři zástupci a vedoucí praktického vyučování) tvoří efektivně kooperující tým s přesně
vymezenými pravomocemi a povinnostmi. Pedagogové účinně spolupracují v rámci
vyučovaných oborů i předmětových komisí, např. v oblasti hodnocení naplňová ní
vzdělávacích obsahů jednotlivých vyučovacích předmětů včetně společného vyhodnoce ní
dopadů distanční výuky po návratu žáků k prezenční výuce, v oblasti organizačního zajištění
vzdělávacích aktivit a evaluace výsledků vzdělávání. Systém pravidelných porad na různých
úrovních umožňuje plynulý chod školy i operativní řešení problémů. Realizovaný způsob
řízení je založený na otevřené konstruktivní komunikaci se všemi aktéry vzdělávání.


2021/2022                                     2
Vedení školy systematicky monitoruje a vyhodnocuje všechny oblasti pedagogickýc h
procesů. Zjištění získaná z evaluace zahrnující i dotazníková šetření z období distančního
i prezenčního vzdělávání promítá do přijímaných opatření směřující ke zkvalitně ní
vzdělávacího procesu. Četná hospitační činnost, jež kromě vedení školy zahrnuje i vzájemné
hospitace jednotlivých učitelů vychází z předem stanovených priorit a vyúsťuje v konkrétní
doporučení ke zlepšení pedagogické práce.
Významným nástrojem řízení je nadstandardně fungující informační systém, který umožňuje
včasné předávání informací o aktuálním dění ve škole a současně poskytuje vhodný prostor
pro sdílení stěžejních dokumentů i elektronických výukových materiálů školy. K propagaci
vzdělávací nabídky i k prezentaci školy jsou účinně využívány kvalitně zpracované webové
stránky, sociální sítě, mediální a publikační činnost.
Koncepční práce vedení instituce se pozitivně odráží i v personálních podmínkách školy, jež
se od poslední inspekční činnosti významně zlepšily. Vzdělávání realizuje stabilizo va ný
kvalifikovaný pedagogický sbor tvořený 77 pedagogickými pracovníky. Předpoklady
odborné kvalifikace nesplňuje pouze jeden pedagog, který si doplňuje potřebné vzdělání
studiem. Působení externích učitelů - odborníků z praxe připívá k efektivnímu propojení
praktické složky vzdělávání s teoretickou a k implementaci nových poznatků a trendů do
výuky. Vzdělávací proces obohacují i někteří vyučující vytvářením vlastních učebnic
a elektronických výukových materiálů. Začínajícím učitelům je poskytována dostatečná
podpora ze strany uvádějících učitelů či zkušenějších kolegů. Motivační systém hodnocení
a komplexně pojaté další vzdělávání pedagogických pracovníků, vycházející z analýzy
potřeb školy i zájmu jednotlivých učitelů, se pozitivně odráží v osobnostně profesním
rozvoji učitelů i ve výuce. Na vlastní profesní růst klade důraz i vedení školy a systematick y
se účastní vzdělávacích akcí.
Efektivním vícezdrojovým financováním se daří ředitelce vytvářet kvalitní podmínky pro
naplňování všech činností instituce. Vedení školy průběžně vyhodnocuje a zkvalitňuje
materiálně technické zázemí a zajišťuje optimální podmínky pro všechny realizované obory
vzdělávání včetně oboru Bezpečnostně právní činnost (výrazné zlepšení od posledního
inspekčního hodnocení, učebny a jejich vybavení vyhovují výuce předmětů všech ročníků).
V důsledku pronájmu části školní budovy lékařské fakultě se však prostorové možnosti
školy stávají limitujícím faktorem pro další rozvoj instituce, např. omezená možnost dalšího
dělení tříd na výuku a realizace rekvalifikačních kurzů v souvislosti s uprchlickou krizí.
Škola disponuje odpovídajícím počtem kmenových, odborných i specializovaných učeben,
jež jsou v souladu s profilací školy a udržením moderních trendů ve vzdělávání vybaveny
odpovídající didaktickou technikou a nadstandardními učebními pomůckami. Podmínky pro
výuku tělesné výchovy včetně léčebné tělesné výchovy, základů kineziologie a sebeobrany
jsou dobré. Žáci využívají knihovnu, studovnu, informační panely a wi-fi síť. K odpočinku
žáků v době přestávek slouží relaxační zóny, zimní a školní zahrada. Vstup do bezbariérové
budovy je zabezpečen elektronickým systémem, recepcí se stálou službou a nově pořízenými
termokamerami. Školní stravování je zajištěno ve školní jídelně-výdejně.


                           Hodnocení průběhu vzdělávání
Koncepčně pojatý výchovně vzdělávací proces spolu s příznivými podmínkami výuky vede
ke kvalitnímu naplňování profilu absolventa. Cíleně zařazované rozšiřující vzdělávac í
aktivity realizované formou projektů, exkurzí, zájezdů a kurzů účinně propojují teoretické
poznatky s praxí i napříč vzdělávacími oblastmi, rozvíjí dovednosti a prakticky využite lné
zkušenosti žáků, podporují zdravý životní styl a všestranně rozvíjí osobnost žáků.



2021/2022                                     3
Společným znakem všech sledovaných vyučovacích hodin byla příznivá pracovní atmosféra
podporující učení. Žáci dodržovali pravidla přirozené komunikace s učiteli a respektovali
stanovené postupy práce. Účelné využití didaktické techniky včetně digitálních výukovýc h
zdrojů zajišťovalo provázanost výuky s obdobím distančního vzdělávání.
Sledované praktické vyučování bylo realizováno na výborné úrovni. Prováděné činnosti
vycházely ze školních vzdělávacích programů a respektovaly specifika jednotlivých oborů.
Vyučující efektivně využívali nadstandardní materiální vybavení učeben, propojovali
teoretické znalosti s rozvojem praktických dovedností, důraz kladli na postojovou složku
vzdělávacího cíle a budování pozitivního vztahu ke zvolené profesi. Žáci pracovali ve
dvojicích či samostatně vždy pod vedením erudované učitelky. Přirozeně propojovali
teoretické poznatky s praxí, prováděli odborné výkony a řešili jednotlivé situace v přímém
kontaktu s pacienty. Používali vhodný pracovní oděv, ochranné pomůcky a dodržovali
ošetřovatelské postupy při daných výkonech i zásady bezpečnosti a ochrany zdraví. Zvolené
pracovní tempo respektovalo individuální možnosti a schopnosti žáků. Učitelé poskytovali
žákům průběžnou zpětnou vazbu využitelnou pro další učení, vhodně pracovali s chybou,
nechyběla názorná ukázka či instruktáž. Hodnocení žáků bylo komplexní (hodnocena
kvalita odvedené práce včetně dodržování pracovních postupů a zásad bezpečnosti práce)
a podle předem stanovených kritérií. Kvalitní realizace praktického vyučování umožňuje
žákům získání odborných kompetencí, jež odpovídají aktuálním požadavkům praxe.
V hospitované výuce všeobecně vzdělávacích a teoretických odborných předmětů
převládaly metodicky a didakticky zdařilé hodiny. Učitelé volili efektivní formy a metody
práce vzhledem k probíranému učivu i studijním předpokladům žáků. Rovnoměrně rozvíje li
všechny složky vzdělávacího cíle (vědomostní, dovednostní i postojovou). Zařazování
skupinové práce nebo práce ve dvojicích podporovalo vzájemnou spolupráci žáků. Učitelé
ponechávali žákům dostatečný prostor pro aplikaci získaných vědomostí a dovedností, pro
rozvoj logického i kritického myšlení, pro formulaci vlastních závěrů a jejich prezentaci.
Důsledně aktualizovali probíraná témata, propojovali učivo v širších souvislostech a účelně
zařazovali mezipředmětové vztahy. Názornost výuky a zájem žáků o vzdělávání zvyšova ly
dovednostně praktické a demonstrativní metody, prožitkové učení, filmové ukázky či audio
nahrávky. Nedílnou součástí těchto vyučovacích hodin byla i práce s různými druhy textů či
informačními zdroji. Žáci v průběhu hospitovaných hodin prokazovali odpovídající úroveň
znalostí a dovedností, schopnost používat správnou odbornou terminologii, aplikovat
znalosti při řešení úloh, vyhodnocovat informace a srozumitelně prezentovat vlastní názor.
Účinnost výuky přibližně třetiny hospitovaných hodin teoretického vyučování (všeobecně
vzdělávací i odborné předměty) snižovaly některé metodické a didaktické nedostatky.
Nedostatečné střídání výukových forem a nízká míra využití aktivizujících metod vedly
k nerovnoměrnému zapojení žáků do výuky a k jejich pasivnímu přístupu. Vyučujíc í
vytvářeli v menší míře prostor pro souvislejší vyjadřování žáků, jež by napomohlo
k formulaci vlastního názoru a k rozvoji jejich kritického myšlení. Ve výuce cizích jazyků
nebyl cíleně podpořen rozvoj interaktivních řečových dovedností žáků, vyučujíc í
v dostatečné míře nevyužili výhody menšího počtu žáků ve skupině. Nižší míra diferenc iace
zadávaných úloh dostatečně nepodporovala odlišné pracovní tempo, rozdílnou úroveň
znalostí, dovedností i jazykových kompetencí žáků. Žáci byli jen ojediněle vedeni
k objektivnímu posouzení kvality práce svých vrstevníků a k sebereflexi vlastního výkonu.
V závěru těchto vyučovacích hodin nebyl rovněž vytvořen prostor pro shrnutí probraného
učiva, případně vyhodnocení splnění vzdělávacího cíle. Negativně je nutné hodnotit
i používání obecné češtiny některými vyučujícími a žáky.




2021/2022                                   4
                          Hodnocení výsledků vzdělávání
Výsledky vzdělávání žáků pozitivně ovlivňuje zvýšený zájem uchazečů o nabízené obory
vzdělání (např. počet uchazečů o zdravotnické a sociální obory v posledních letech vzrostl
téměř čtyřnásobně), nastavený způsob přijímacího řízení (úspěšnost v předchozím
vzdělávání, jednotná přijímací zkouška, zdravotní způsobilost a v případě oboru vzdělání
Bezpečnostně právní činnost i úspěšnost uchazeče v testu fyzické zdatnosti a v rámci ústního
pohovoru) a každodenní práce pedagogů.
Systém poradenských služeb vytváří vhodné podmínky pro vzdělávání žáků podle jejich
rozdílného spektra nadání i speciálních vzdělávacích potřeb, např. žáků s potřebou
podpůrných opatření (asi 11 %), žáků-cizinců (okolo 8 %), žáků nadaných i ze sociálně
znevýhodněného prostředí. Komplexně pojaté adaptační a preventivní aktivity se prolínají
do obsahu řady vyučovaných předmětů, tematicky zaměřených programů a pravidelnýc h
pobytových akcí, např. adaptační, sportovní kurzy a zahraniční odborné exkurze. Odrážejí
tak oborová specifika školy, mj. dívčí nebo věkově rozdílné kolektivy, výuční i maturitní
třídy, a zaměřují se zejména na zvládnutí nároků odborného vzdělávání, podporu
prosociálního chování, prevenci vztahových problémů a sociálně patologických jevů.
Koncepčně nastavené podpůrné a preventivní mechanismy jsou obvykle funkční. Na základě
úzké spolupráce a vzájemné komunikace poradenských pracovníků s třídními učiteli
a ostatními pedagogy je zajišťována patřičná podpora žákům podle jejich individuálníc h
potřeb v průběhu vzdělávání, např. respektování doporučení poradenských zařízení, úprava
podmínek při ukončování studia, konzultace, hodiny jazykové intervence pro žáky-cizince
nebo možnost půjčování sady učebnic a ICT techniky. Z analýzy výsledků vzdělává ní
vybraného vzorku žáků s potřebou podpůrných opatření v prvních a druhých ročnících je
zřejmé, že adaptační procesy i prevence školní neúspěšnosti jsou převážně účinné.
K nečastějším rizikovým jevům patří zvýšená absence žáků ve výuce, včetně neomluve né.
Při jejím řešení jsou důsledně uplatňovány postupy v souladu se strategií prevence proti
záškoláctví a s transparentními pravidly hodnocení ve školním řádu, např. výchovné komise,
hodnocení sníženým stupněm z chování, případně i podmínečné vyloučení nebo vylouče ní
ze studia. Účinnost uplatňovaných kroků ve sledovaném období dokládá přiměřená výše
absence i neomluvených hodin ve srovnání s daným typem školy, přičemž nedochází
k výraznější disproporci mezi výučním a maturitními obory. Škola se rovněž zabývá
příčinami předčasného odchodu žáků ze studia, zejména ve večerní formě tato skutečnost
částečně snižuje efektivitu vzdělávání. Výchovná opatření na konci školního roku jsou
ukládána zpravidla vyváženě. Vzhledem k zaměření školy jsou žáci soustavně oceňováni
nejen za úspěšnou reprezentaci, ale především za příkladné poskytování zdravotnick ýc h
a sociálních služeb v době pandemie i zapojení žáků do řady dobrovolnick ýc h
a charitativních aktivit.
Osvědčený nástroj k identifikaci vztahových a prospěchových problémů žáků představují
systémově nastavené třídnické hodiny a pravidelná dotazníková šetření ve třídách. Na jejich
základě škola přijímá efektivní opatření, mj. i k eliminaci důsledků distanční výuky, např.
doučování žáků v hlavních a odborných předmětech, odborná pomoc při řešení psychickýc h
potíží, krizová intervence nebo využívání podpůrných elektronických materiálů. Specifická
podpora odborných pedagogů v oblasti paliativní péče napomohla ke zvládnutí emocioná lně
náročných situací žáků při realizaci praxe ve zdravotnických a sociálních zařízeníc h.
Prostřednictvím rozšiřujících vzdělávacích aktivit, kurzů, předmětových soutěží
a odborných prací škola vytváří příznivé podmínky pro rozvoj potenciálu nadaných žáků
a v odůvodněných případech jim umožňuje také vzdělávání podle individuálních strategií
nebo individuální úpravu docházky.


2021/2022                                    5
Ke zjišťování dosažené úrovně znalostí a dovedností žáků a k ověřování míry zvládnutí
očekávaných výstupů školních vzdělávacích programů škola používá standardní nástroje,
např. různé formy písemného a ústního zkoušení. Žáky vytvářená portfolia slouží jako
diagnostický a hodnotící nástroj pro sledování a zajišťování kvality praktického vyučová ní
i sledování získaných kompetencí žáků v průběhu studia. Nezávislou zpětnou vazbu o úrovni
vědomostí žáků představuje i externí hodnocení, do něhož se škola příležitostně zapojuje.
Analýza dosažených výsledků na úrovni předmětových komisí i vedení školy umožňuje
sledovat individuální pokrok žáka, srovnávat skupinové výstupy a přijímat konkrétní
opatření do výuky.
Celkové průběžné výsledky vzdělávání žáků jsou stabilní, období distančního vzdělávání se
do nich výrazně negativně nepromítlo. Ve sledovaném období posledních tří školních let
v denní formě vzdělávání prospěli téměř všichni žáci, z toho přibližně pětina
s vyznamenáním, ve večerní formě studia prospělo 86 % žáků. Výsledky vzdělávání žáků
při ukončování studia ve sledovaném období byly ovlivněny pandemickou situací a s ní
související pracovní povinností žáků a rovněž dobrovolnickou činností žáků ve
zdravotnických a sociálních zařízeních. Z celkové podrobné analýzy vyplývá, že výsledky
žáků u maturitní zkoušky korespondují s jejich hodnocením v průběhu studia. Úspěšnost
žáků je ovlivněna jejich studijními předpoklady, oborem a formou studia. Ve sledovaném
období dosahovali nejlepších výsledků ve společné části maturitní zkoušky žáci oboru
Zdravotnické lyceum. V roce 2021 žáci v souladu s platnými právními předpisy využili
možnost nekonat didaktické testy i ústní část společné části maturitní zkoušky. Žáci oborů
vzdělání Zdravotnický asistent a Sociální činnost konali pouze profilovou část maturitní
zkoušky, v níž dosáhli velmi dobrých výsledků. Úspěšnost žáků oboru Bezpečnostně právní
činnost ve společné části maturitní zkoušky se průběžně zvyšuje, v roce 2021 byli žáci
úspěšnější než žáci dané skupiny oborů v ČR. Žáci oboru Ošetřovatel dosahují dlouhodobě
velmi dobrých výsledků u závěrečných zkoušek. O velmi dobré úrovni rozvoje kompetencí
žáků svědčí i jejich aktivní zapojení do četných soutěží různého zaměření a jejich úspěchy
na regionální i celostátní úrovni.
Kariérní poradenství vychází ze specifik školy a k dalšímu profesnímu směřování žáků jsou
vhodně využívány mj. specializované programy s odborníky i workshopy. V souladu se
svým oborovým zaměřením pokračuje asi 70 % absolventů v navazujícím terciárním
vzdělávání, ostatní pak nastupují do praxe.


                                        Závěry
Vývoj školy
- škola kontinuálně rozvíjí nastavenou koncepci kvalitního odborného vzdělávání
- průběžně inovuje obsah vzdělávání o nové poznatky a trendy ve vyučovaných oborech
- významně se zvýšila kvalifikovanost pedagogického sboru
- vedení školy průběžně zlepšuje materiálně technické podmínky pro vzdělávání
- udržuje a rozvíjí partnerské vztahy účinně podporující odborné kompetence žáků
- aktivně se zapojuje do četných projektů na podporu všestranného rozvoje osobnosti žáků

Silné stránky
- efektivní řízení založené na koncepční práci ve všech oblastech činnosti školy



2021/2022                                   6
- rozvíjení kvalitních materiálních podmínek pro realizaci všech poskytovaných oborů
  vzdělání
- systémová podpora rozvoje odborných a jazykových kompetencí žáků
- cílené zapojování žáků do širokého spektra školních i mimoškolních aktivit, které
  přispívají k osobnostnímu a profesnímu rozvoji žáků
- systematický rozvoj kompetencí učitelů v rámci dalšího vzdělávání pedagogickýc h
  pracovníků s pozitivním dopadem do výchovně vzdělávacího procesu
- dlouhodobá účinná spolupráce se sociálními partnery, která přispívá k užšímu sepětí
  výuky a praxe s následným velmi dobrým uplatněním absolventů
- příkladné zapojení žáků a učitelů při poskytování zdravotních a sociálních služeb v době
  pandemie i jejich další aktivní účast v dobrovolnických a charitativních činnostech

Slabé stránky a/nebo příležitosti ke zlepšení
- nižší míra aktivizace žáků a jejich zapojení do výchovně vzdělávacího procesu
  i evaluačních aktivit v části výuky
- menší prostor pro souvislejší vyjádření žáků v některých předmětech

Doporučení pro zlepšení činnosti školy
- ve větší míře využívat aktivizující metody a cíleně zapojovat žáky do evaluačního procesu
- cíleně vytvářet prostor pro souvislejší vyjádření žáků v části výuky
- zvyšovat efektivitu vzdělávání častějším využitím časově či obsahově diferencova nýc h
  úkolů vzhledem k individuálním vzdělávacím potřebám žáků
- cíleně podporovat rozvoj interaktivních řečových dovedností žáků
- lépe dodržovat strukturu vyučovací hodiny a její efektivní časové a organizační rozvržení


            Seznam dokladů, o které se inspekční zjištění opírají
 1.    Školní vzdělávací programy oborů vzdělání 53-41-H/01 Ošetřovatel, 53-41-M/01
       Zdravotnický asistent, 53-41-M/03 Praktická sestra, 53-41-M/03 Praktická sestra, 53-
       44-M/01 Ortoticko-protetický technik, 68-42-M/01 Bezpečnostně právní činnost, 75-
       41-M/01 Sociální činnost, 78-42-M/04 Zdravotnické lyceum účinné k datu inspekce
 2.    Školní řád platný v termínu inspekce
 3.    Výběr třídních knih vedených ve školním roce 2021/2022 k termínu inspekce
 4.    Záznamy z pedagogických rad vedené ve školních letech 2020/2021 a 2021/2022
       k termínu inspekce
 5.    Výroční zprávy o činnosti školy, školní roky 2019/2020 a 2020/2021
 6.    Portfolio výchovného poradenství a primární prevence vedené k termínu inspekce
 7.    Rozvrh vyučovacích hodin ve školním roce 2021/2022 platný k termínu inspekce
 8.    Účetní závěrka k 31. 12. 2020, Finanční vypořádání dotací ze SR v roce 2021, výpisy
       z účetnictví školy za hodnocené období
 9.    Školní matrika vedená k termínu inspekce
10.    Dokumentace k BOZ žáků platná k termínu inspekce



2021/2022                                    7
                                          Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Pražský inspektorát,
Arabská 683, 160 66 Praha 6, případně prostřednictvím datové schránky (g7zais9),
nebo na e-podatelnu csi.a@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Hana Šinská, školní inspektorka,                    Mgr. Hana Šinská v. r.
 vedoucí inspekčního týmu
 Mgr. Petra Stoklasová, školní inspektorka              Mgr. Petra Stoklasová v. r.
 Mgr. et Bc. Lenka Rose, školní                        Mgr. et Bc. Lenka Rose v. r.
 inspektorka
 Ing. Ivana Černá, kontrolní pracovnice                    Ing. Ivana Černá v. r.
 Mgr. Markéta Krajcová, přizvaná osoba –               Mgr. Markéta Krajcová v. r.
 odborník na ošetřovatelství a učitelství
 zdravotnických předmětů

V Praze 12. 4. 2022


Datum a podpis ředitelky školy potvrzující projednání a převzetí inspekční zprávy


 PhDr. et Mgr. Ivanka Kohoutová, Ph.D.           PhDr. et Mgr. Ivanka Kohoutová, Ph.D.
 ředitelka školy                                 v. r.


V Praze 19. 4. 2022




2021/2022                                    8
