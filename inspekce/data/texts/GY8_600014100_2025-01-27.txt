                                  Česká školní inspekce
                                Jihomoravský inspektorát
                              Šumavská 519/35, 602 00 Brno
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIB-124/25-B
                                       Sp. zn. ČŠIB-S-27/25-B


Název                               Gymnázium Židlochovice, příspěvková organizace
Sídlo                               Tyršova 400, 667 01 Židlochovice
E-mail                              info@gymnzidlo.cz
IČO                                 49 459 171
Identifikátor                       600 014 100
Právní forma                        příspěvková organizace
Zastupující                         Mgr. Jan Vybíral
Zřizovatel                          Jihomoravský kraj
Místa inspekční činnosti            Tyršova 161, Tyršova 400, Židlochovice
Inspekční činnost na místě          27. 1. 2025 − 30. 1. 2025

Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Gymnázium Židlochovice, příspěvková organizace (dále „škola“) vykonává činnost střední
školy. Poskytuje střední vzdělání s maturitní zkouškou v oboru 79-41-K/81 Gymnázium
(osmileté). K 30. 9. 2024 se ve škole vzdělávalo v 8 třídách 228 žáků, z toho 113 žáků
na nižším stupni víceletého gymnázia (dále „nižší stupeň“) a 115 žáků na vyšším stupni
víceletého gymnázia (dále „vyšší stupeň“). V době inspekční činnosti škola evidovala
3 % žáků se speciálními vzdělávacími potřebami a necelá 3 % žáků s odlišným mateřským
jazykem. Převážná část vzdělávání probíhá v sídle školy, výuka tělesné a výtvarné výchovy
je uskutečňována v budově jiné právnické osoby (sokolovně). Stravování žáků
a zaměstnanců školy je zajištěno ve školní jídelně blízké základní školy.


                         Hodnocení podmínek vzdělávání
Škola má promyšlenou a jasně vytyčenou vizi svého rozvoje, kterou sdílí se všemi aktéry
vzdělávání. Hlavním koncepčním záměrem je realizace vzdělávání žáků nižšího stupně
podle nového školního vzdělávacího programu (dále „ŠVP GŽ 2023 plus“), pro který je
charakteristické uplatňování inovativních vzdělávacích postupů. K těm patří především
bloková organizace výuky, formativní slovní hodnocení výsledků vzdělávání žáků,
interaktivní výuka a důraz na zodpovědnost žáků za vlastní učení. Škola zvolila strategii
postupného zavádění těchto principů do praxe, poprvé se tímto způsobem začali vzdělávat
žáci prvního ročníku v roce 2023/2024. Při tvorbě koncepce škola aktivně vyhledáva la
a využívala inspiraci z jiných škol nebo vzdělávacích institucí a zároveň intenzivně
komunikovala o koncepčních postupech se zřizovatelem a pedagogickým sborem.
Se stěžejními vzdělávacími postupy jsou vhodným způsobem seznamováni také uchazeči
o vzdělávání, žáci a jejich zákonní zástupci. Dlouhodobou vizí školy je využít získané
zkušenosti a část vzdělávacích strategií uplatňovaných na nižším stupni postupně aplikovat
také ve vzdělávání žáků vyššího stupně. V průběhu inspekční činnosti bylo patrné,
že stanovené koncepční záměry se daří postupně naplňovat.
Organizační struktura školy odpovídá její velikosti a je funkční. Ředitel školy uplatňuje
ve své manažerské práci především participativní způsob řízení založený na komunikac i
všech účastníků vzdělávání. Na plánování, organizování a kontrole pedagogického procesu
se kromě ředitele podílí jeho dva zástupci. Vedení školy se také pravidelně schází k poradám
se zástupci metodických orgánů školy v rámci širšího kolegia ředitele. Společná jednání
celého pedagogického sboru jsou součástí téměř každého pracovního týdne. Pedagogové tak
mají dostatek vhodných příležitostí vznášet své podněty k rozvoji školy, podílet se aktivně
na jejím chodu a společně řešit aktuální problémy. Vedení školy průběžně provádí evaluaci
vzdělávacího procesu, a to především prostřednictvím hospitační činnosti a opakovaným
dotazníkovým šetřením mezi žáky. Činnost školy pravidelně vyhodnocuje, ověřuje
efektivitu nově uplatňovaných pedagogických strategií, na zjištění reaguje a přijímá opatření
k úspěšnému naplňování školních vzdělávacích programů. Pedagogům poskytuje zpětnou
vazbu a potřebnou metodickou podporu k jejich práci. Také žáci mají možnost podílet se
aktivně na chodu školy a přinášet své podněty ke zkvalitnění vzdělávání. V období
od poslední inspekční činnosti v roce 2019 se podařilo založit žákovský samosprávný
orgán – studentský parlament, který se stal nedílnou součástí školního života. Do jeho
činnosti je zapojeno více než 30 žáků, kteří se pravidelně schází, samostatně organizují různé
školní akce, komunikují s vedením školy a pomáhají realizovat nápady spolužáků.
Významným prvkem je žákovská spolupráce s parlamentem jiného gymnázia, která
umožňuje sdílení zkušeností a přenos inspirace k novým aktivitám. Činnost studentského


                                             2/8
parlamentu posiluje klíčové kompetence žáků, přispívá k rozvoji aktivního občanství
a příkladným způsobem podporuje vrstevnickou součinnost.
Pedagogický sbor vzájemně spolupracuje a sdílí informace nejen v rámci předmětových
komisí, ale vzhledem k velikosti školy také neformálně, při každodenní pedagogické práci.
Kooperaci a profesní rozvoj pedagogických pracovníků vedení školy výrazně podněcuje
a vytváří pro ně vhodné podmínky. Četné vzdělávací aktivity jednotlivců i celého
pedagogického sboru reflektují potřeby školy. V loňském a letošním roce se pedagogové
mimo jiné vzdělávali v oblasti využití kooperativní výuky nebo formativního hodnocení,
společně s vedením externího odborníka formulovali tzv. profil absolventa nižšího stupně,
účastnili se společných workshopů zaměřených na týmovou spolupráci. Část pedagogů
absolvovala kurz kolegiální podpory a jejich získané poznatky se daří prakticky využít
pro zkvalitnění týmové práce pedagogického sboru. Aktuálně se pracovníci pravidelně
schází jako tzv. “učící se skupiny“ a věnují se zvoleným tématům pedagogické činnosti.
Intenzivní spolupráce pedagogů a aktivní přístup většiny z nich k vlastnímu profesnímu
růstu se pozitivně projevily ve zkvalitnění průběhu vzdělávání.
Školní poradenské pracoviště poskytuje poradenské služby na velmi dobré úrovni.
Výchovná poradkyně, školní metodička prevence, metodička práce s nadanými žáky a školní
psycholožka účelně spolupracují a aktivně se společně podílí na vytváření bezpečného
a podporujícího prostředí pro žáky a jejich zákonné zástupce i zaměstnance. Všichni
pedagogové jsou systematicky informováni o doporučeních školských poradenských
zařízení a při vzdělávání žáků se speciálními vzdělávacími potřebami uplatňují potřebná
podpůrná opatření. Velká pozornost je věnována kariérovému poradenství a pomoci
při rozhodování o další vzdělávací a profesní cestě žáků. Realizované preventivní aktivity
zaměřené na primární i sekundární prevenci zohledňují aktuální situaci v konkrétních
třídách. V problematice rizikového chování jsou žáci edukováni napříč vyučovac ím i
předměty, formou projektové výuky nebo besed. K budování zdravých vztahů v třídníc h
kolektivech přispívá každoročně organizovaný adaptační kurz pro primu a pravidelné
třídnické hodiny.
Materiální podmínky pro vzdělávání se od poslední inspekční činnosti zlepšily. V letošním
školním roce byla dokončena celková rekonstrukce suterénního prostoru, kde byly
modernizovány odborné učebny přírodovědného vzdělávání a vznikla nová odpočinková
část určená pro relaxaci nebo studijní přípravu žáků. Škola vytváří žákům příjemné
a podnětné prostředí pro jejich vzdělávání. Potřebám současného vzdělávání však
neodpovídá zastaralá síťová infrastruktura školy, která vyžaduje modernizaci. Přestože škola
disponuje dostatečným digitálním vybavením, špatná konektivita snižuje možnosti žáků ho
ve výuce účelně využívat, což omezuje rozvoj jejich digitálních kompetencí.
Škola aktivně a efektivně využívá širokého portfolia partnerských vztahů ke zkvalitně ní
vzdělávání. Spolupráce s jinými školami, vzdělávacími institucemi a dalšími subjekty
umožňuje pedagogům sdílet zkušenosti a čerpat inspirativní praxi. Pro prohloubení
jazykových znalostí a komunikačních dovedností žáků v cizím jazyce využívá škola zejména
projekt Erasmus+, mimo něj také rozvíjí partnerství se školami ve Francii a Španělsku. Žáci
uskutečňují skupinové výjezdy a výměnné pobyty v Evropě, pedagogové se účastní
zahraničních stáží, a to včetně stínování výuky. Významným partnerem je Masarykova
univerzita. Škola spolupracuje s několika fakultami, jejichž akademické zázemí využívá
k výuce žáků, přínosem je také vzájemné sdílení pedagogů. Metodickou pomoc
Jihomoravského centra pro mezinárodní mobilitu a Národního pedagogického institutu škola
využívá v oblasti podpory nadaných žáků, při realizaci vzdělávacích strategií a formativního
hodnocení. Do kulturního a společenského života města Židlochovice se pedagogové a žáci



                                            3/8
aktivně zapojují, tradičně jsou realizovány vánoční jarmarky, školní ples a další komunitní
činnosti. Starosta města Židlochovice každoročně oceňuje nejlepší žáky školy.


                           Hodnocení průběhu vzdělávání
Organizace vzdělávání se vyznačuje řazením některých vyučovacích předmětů do bloků, což
vytváří vhodné podmínky pro využívání širšího spektra výukových aktivit včetně
projektového vyučování. V rozvrhu hodin ročníků nižšího gymnázia, které se vzděláva jí
podle ŠVP GŽ 2023 plus, jsou navíc vytvářeny tzv. vícepředmětové bloky (přírodovědný,
humanitní a technický), což umožňuje lépe využívat mezipředmětové vazby. V každém
pololetí jsou tak v rámci těchto bloků realizovány projekty na základě předem stanoveného
plánu, které poskytují žákům příležitost propojit různé vzdělávací obory a učit se v širších
souvislostech. Ze sledované výuky bylo zřejmé, že se škole daří blokové vyučování účelně
využívat ke zkvalitňování vzdělávání v souladu se stanovanými koncepčními cíli.
Hospitovaný průběh vzdělávání všech vzdělávacích oblastí vykazoval velmi dobrou úroveň.
Ve většině vyučovacích hodin převažovala aktivní práce žáků, učitel často působil jako
koordinátor činností, poskytoval žákům adekvátní podporu a pomoc podle jejich
individuální potřeby. Promyšlený obsah i struktura vyučovacích hodin, jasně formulo va ný
vzdělávací cíl a uplatňovaná pozitivní motivace se projevila v zájmu žáků o probírané učivo
a plnění zadaných úkolů. Ve sledovaných hodinách panovala atmosféra podporující učení,
žáci dodržovali stanovená pravidla chování, většinou byl patrný vzájemný respekt a otevřená
komunikace mezi učitelem a žáky i mezi samotnými žáky. Učitelé účelně využíva li
různorodé výchovně-vzdělávací strategie, vhodně přizpůsobené věku žáků a vytvářeli tak
optimální podmínky pro osvojování znalostí i posilování klíčových kompetencí. Cíleně
nabízeli žákům příležitosti pro kooperativní práci, v téměř polovině hospitovaných hodin
žáci plnili úkoly společně, ve dvojici nebo ve skupině a přirozeně si pomáhali. Vhodně byl
podporován rozvoj komunikativních dovedností. Žáci se aktivně zapojovali do řízenýc h
diskusí, s přiměřenou obsahovou náročností dokázali projevit názor a prezentovat výsledky
své práce. V převážné části výuky učitelé předkládali žákům problémové otázky či úlohy
a podněcovali tak jejich logické uvažování a kritické myšlení. Vedli je k analýze
problémových situací, k hledání strategií řešení, jejich ověřování a sdílení, což podporovalo
jejich schopnost tvořivě pracovat. Ve výuce žáci prokazovali vysokou míru samostatnosti.
V matematice a předmětech vzdělávací oblasti Člověk a příroda byly k aktivizaci žáků
efektivně využity také různé didaktické hry a badatelské metody. Prakticky vedené hodiny
seminářů na vyšším stupni gymnázia posilovaly experimentální dovednosti žáků, schopnost
přesné práce s laboratorním vybavením, analytické myšlení a propojení teoretických znalost í
s praxí. Čtenářská gramotnost byla vhodně volenými postupy a využíváním textů
s aktuálními tématy účelně rozvíjena především ve vyučovacích hodinách českého jazyka
a literatury, ale také v dalších hodinách. V části hodin žáci využívali různé zdroje informac í,
nejčastěji kvalitní pracovní listy, odborné texty, učebnice, pracovní sešity, matematicko-
fyzikálně-chemické tabulky apod., vyučující také žáky často odkazovali na elektronické
výukové zdroje. Využití digitálních technologií ve výuce bylo efektivní zejména ze strany
pedagogů, kteří je převážně používali jako názornou podporu učiva. Jen v necelé třetině
vyučovacích hodin však byla zaznamenána aktivní práce žáků s digitálními technologie mi,
což nepodporovalo v dostatečné míře rozvoj jejich digitálních kompetencí. Velmi dobře se
dařilo rozvíjet cizojazyčné dovednosti žáků. Ve sledované výuce cizích jazyků učitelé
využívali široké spektrum výukových aktivit, které rovnoměrně rozvíje ly receptivní
i produktivní složky jazyka. Zapojení rodilé mluvčí do výuky konverzace významně přispívá
k vytvoření autentického jazykového prostředí a zlepšení komunikačních dovedností žáků.


                                              4/8
Kvalitní jazykovou přípravu doplňuje pestrá nabídka volitelných předmětů zaměřenýc h
na cizí jazyky, což žákům poskytuje prostor pro prohloubení znalostí a dovedností podle
jejich individuálního zájmu. Částečně je využívána také metoda CLIL, její zdařilé uplatnění
bylo zaznamenáno např. při komunikaci ve výuce matematiky.
V průběhu i závěru vyučovacích hodin učitelé žákům poskytovali formativní zpětnou vazbu
k jejich učení, většinou vytvořili také prostor pro vyhodnocení splnění vzdělávacích cílů
a sebehodnocení žáků. V části sledovaných vyučovacích hodin vyučující dokázali účelně
uplatňovat diferenciaci výuky. Například v matematice nebo českém jazyce a literatuře žáci
plnili gradované úlohy odpovídající úrovně, ve výuce chemie se skupina žáků věnovala
přípravě k profilové části maturitní zkoušky, druhá skupina vyhledávala infor mace
k zadaným úkolům. Chybělo však častější vytváření příležitostí, aby si žáci mohli sami
vybírat úkoly různé obtížnosti podle vlastních schopností a potřeb. Náležitá individuá lní
podpora byla ve výuce poskytována žákům se speciálními vzdělávacími potřebami.


                         Hodnocení výsledků vzdělávání
Ve škole jsou využívány různé způsoby hodnocení výsledků vzdělávání žáků v závislos ti
na jednotlivých školních vzdělávacích programech. Na nižším stupni se postupně zavádí
slovní hodnocení (od školního roku 2023/2024), u žáků vyššího stupně je používá na
klasifikace. Znalosti a dovednosti žáků pedagogové ověřují a hodnotí podle odlišnýc h
pravidel podle realizovaného školního vzdělávacího programu, která jsou v obou případech
jasně vymezena ve školním řádu. S podrobnými kritérii a postupy hodnocení v jednotlivýc h
předmětech seznamují pedagogové žáky na začátku školního roku. Jako nejčastější
evaluační nástroje pro zjišťování úrovně znalostí a dovedností žáků a jejich individuálního
pokroku jsou ve škole využívány různé typy ověřovacích testů, předmětové nebo
mezipředmětové projekty a další výstupy žákovské práce. Cenným evaluačním nástrojem
pro žáky jsou tzv. pretesty, které jim umožňují ověřit si úroveň svých znalostí v bezpečném
prostředí, bez stresu a obav z hodnocení. Poskytují jim okamžitou zpětnou vazbu, což
pomáhá zaměřit se na oblasti, které vyžadují další procvičení a zároveň jim umožňují
pracovat s chybou jako přirozenou součástí učení.
Zejména na nižším stupni je uplatňován promyšlený systém formativního hodnocení, jehož
přirozenou součástí je průběžné sebehodnocení žáků. Jako podklad pro sledování
a vyhodnocování vzdělávacího pokroku žáků v jednotlivých předmětech slouží sběrná
žákovská portfolia. Na nižším stupni jsou povinnou součástí hodnocení a zároveň slouží jako
studijní materiál a pomůcka pro učení, na vyšším stupni jsou využívána v nižší míře. Způsob
vedení portfolií a práce s nimi učí žáky systematičnosti a umožňuje pravidelnou reflexi
studijních výsledků. Ke dni inspekce je slovní hodnocení uplatňováno ve dvou ročnících
nižšího stupně (prima a sekunda), kdy žáci získávají vysvědčení s hodnocením jednotlivýc h
předmětů „uspěl“ či „neuspěl“, podle toho, zda splnili požadovaná kritéria a naplnili
očekávané výstupy stanovené ve školním vzdělávacím programu. Přílohou tohoto
vysvědčení je „Vysvědčení JINAK“, které podrobně slovně popisuje úroveň osvojení
jednotlivých výstupů a případně doporučení ke zlepšení, součástí je sebehodnocení žáků.
Tento způsob hodnocení umožňuje žákům i jejich zákonným zástupcům monitorovat učební
pokrok a poskytuje informace dobře využitelné při plánování dalšího učení.
Přenos informací o vzdělávacích výsledcích žáků v průběhu celého školního roku je zajištěn
prostřednictvím elektronického informačního systému, pro zákonné zástupce žáků vyššího
stupně jsou dalším zdrojem informací hovorové hodiny. U nižšího stupně slouží jako
komunikační nástroj tzv. tripartity, kde probíhá sebereflexe žáků v přítomnosti zákonných


                                           5/8
zástupců a třídního učitele. Tento propracovaný systém podporuje budování pozitivního
přístupu žáků ke studiu a zodpovědnosti za vlastní učení. Třídní učitelé poznatky žáků
vyhodnocují a sdělují zpětnou vazbu dalším pedagogům, což přispívá k postupnému
zlepšování vzdělávacího procesu.
Celkové vzdělávací výsledky žáků jsou projednávány na pravidelných jednáních
pedagogické rady, ale také v rámci předmětových komisí. Žáci školy dlouhodobě vykazují
výborné výsledky vzdělávání. Počet žáků ohrožených školním neúspěchem je minimá lní,
neprospívající žáci se v posledních třech letech vyskytli spíše výjimečně. Škola se těmito
případy vždy zabývala, poskytovala podporu především formou individuálních konzultac í
a zpravidla úspěšně spolupracovala s rodinou žáka, poradenskými zařízeními a dalšími
partnery. Průměrná absence žáků za školní rok se snížila na 107 hodin, ve srovnání se
školním rokem 2021/2022, kdy činila 121 hodin. Počet udělených pochval výrazně
převyšuje počet uložených kázeňských opatření a působí na žáky motivačně. Vysokou
úroveň výsledků vzdělávání, kterou žáci dosahují v průběhu studia, potvrzují vynikajíc í
výsledky při jeho ukončování maturitní zkouškou. V posledních třech letech byla hrubá
neúspěšnost žáků u této zkoušky téměř nulová. V porovnání s ostatními školami ve stejné
skupině oborů vykazuje škola dlouhodobě vyšší úroveň těchto výsledků.
Škola úspěšně motivuje žáky k uplatnění jejich cizojazyčných dovedností, každoročně část
žáků získává mezinárodní jazykový certifikát podle úrovně svých znalostí. V průběhu studia
žáci vypracovávají předmětové a ročníkové práce komplexního charakteru, které jim
umožňují posilovat prezentační a komunikační dovednosti a účelně pracovat s informace mi.
Zároveň vytvářejí vhodné podmínky pro uplatnění jejich individuálního zájmu, studijní
profilaci a posílení dovedností v oblasti jejich nadání. Úspěšné ročníkové práce postupují
do krajského a celostátního kola středoškolské odborné činnosti, kde se často umísťují
na předních pozicích. K rozvoji klíčových kompetencí žáků a propojování učiva s běžným
životem významně přispívá koncept projektové výuky, která často probíhá i mimo školu.
Zaměření projektů vhodně doplňuje jednotlivé vzdělávací oblasti. Nadání žáků rozvíjí škola
zejména podporou jejich účasti v mnoha vědomostních a dovednostních soutěžích,
ve kterých dosahují výborných výsledků. Jedná se zejména o předmětové olympiád y,
překladatelskou soutěž, konverzační soutěže, soutěž školních časopisů a další.
Ve spolupráci s třídními učiteli škola sleduje uplatnění a úspěšnost žáků na vysokých
školách. Škola nabízí velké množství vzdělávacích aktivit a volitelných předmětů, které žáky
připravují nejen na úspěšné zvládnutí maturitní zkoušky, ale také na přijímací řízení
a studium na vysokých školách. V letošním školním roce žáci navštěvují, mimo seminář ů
s obvyklým zaměřením, další volitelné předměty, např. přípravu na mezinárodní zkoušky
DELF, geopolitické problémy světa, biologii člověka z pohledu medicíny, logické a kritické
myšlení nebo finanční trhy. Posilování digitálních kompetencí a čtenářské gramotnosti žáků
probíhá prostřednictvím žákovské redakční rady, která v pravidelných intervalech vydává
školní časopis s názvem „Dalekohledím“.


                                         Závěry
Vývoj školy
– Škola od školního roku 2023/2024 postupně realizuje na nižším stupni víceleté ho
  gymnázia nový školní vzdělávací program s blokovou organizací výuky a uplatňová ním
  formativního slovního hodnocení výsledků vzdělávání žáků.
– Vedení školy se rozšířilo o druhého zástupce ředitele školy.


                                            6/8
– Ve škole zahájil svoji činnost samosprávný žákovský orgán – studenstský parlament.
– Školní poradenské pracoviště posílilo personální zajištění o pozici školní psycholožky.
– Postupně se zlepšovaly materiální podmínky vzdělávání.
Silné stránky
– Škola účelně využívá rozmanité partnerské vztahy ke zkvalitnění vzdělávání žáků. (1.5)
– Vedení školy vytváří vhodné podmínky pro spolupráci a profesní rozvoj pedagogů.
  Získané znalosti, dovednosti a zkušenosti pedagogové aktivně využívají ke zkvalitně ní
  vzdělávacího procesu. (2.3, 3.3, 3.5)
– Promyšlené pedagogické strategie uplatňované v průběhu vzdělávání umožňují žákům
  jejich aktivní zapojení, podněcují je ke kritickému myšlení a rozvíjí jejich klíčové
  kompetence. (4.1)
– V souladu s koncepčním záměrem se na nižším stupni víceletého gymnázia daří postupně
  realizovat promyšlený a funkční systém formativního hodnocení. (5.1)
– Žáci dlouhodobě dosahují výborných vzdělávacích výsledků v průběhu vzdělává ní
  i při jeho ukončování maturitní zkouškou. (5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Zastaralá síťová infrastruktura školy neumožňuje v plné míře využití dostupných
  digitálních technologií žáky ve výuce. (2.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Realizovat investice do modernizace síťové infrastruktury a zajistit tak žákům
  a pedagogům stabilní a rychlou konektivitu. Podněcovat žáky k účelnému využití
  digitálních technologií v procesu učení, podporovat rozvoj jejich digitální gramotnosti.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 14 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Školní řád č.j. GŽ 170/2023 účinný od 4. 9. 2023
 2.   Výpis z rejstříku škol a školských zařízení ze dne15. 1. 2025
 3.   M8 Výkaz o střední škole podle stavu k 30. 9. 2024


                                            7/8
 4.   Dokumentace k řízení školy (organizační struktura, plány a záznamy kontrolní a
      hospitační činnosti, strategie školy pro další vzdělávání pedagogických pracovníků,
      metodické materiály pedagogické práce)
 5.   Hodnocení a koncepce vedení školy
 6.   Školní vzdělávací programy platné ve školním roce 2024/2025
 7.   Školní elektronický informační systém vedený ve školním roce 2024/2025 (školní
      matrika, třídní knihy, rozvrh hodin, průběžné a celkové výsledky vzdělávání žáků)
 8.   Výroční zpráva o činnosti školy za školní roky 2021/2022, 2022/2023 a 2023/2024
 9.   Zápisy z porad a jednání pedagogů ve školním roce 2023/2024 a 2024/2025
10.   Dokumentace školního poradenského pracoviště vedená ve školním roce 2024/2025
11.   Kritéria hodnocení a podmínky pro splnění předmětu – vzorek
12.   Portfolia a žákovské písemnosti vedené ve školním roce 2024/2025 – vzorek
13.   Výpis z vysvědčení za 1. pololetí školního roku 2024/2025 vč. příloh – vzorek
14.   Dokumentace školy k hodnocení ekonomických podmínek, zajištění bezpečnosti
      a ochrany zdraví žáků a studentů a školního stravování


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Ing. Alena Svobodová, školní inspektorka, vedoucí inspekčního týmu
 Mgr. Milan Heroudek, školní inspektor
 Mgr. Marcela Hanáková, školní inspektorka
 Ing. Michaela Svobodová, školní inspektorka


27. 2. 2025




                                          8/8
