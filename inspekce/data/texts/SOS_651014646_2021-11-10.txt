                                   Česká školní inspekce
                                Královéhradecký inspektorát
______________________________________________________________________________________________________ ______




                         IN S P E K Č N Í ZP R ÁVA
                                          Čj. ČŠIH-747/21-H


Název                                TRIVIS - Střední škola veřejnoprávní
                                     Třebechovice pod Orebem, s.r.o.
Sídlo                                Heldovo náměstí 231, 503 46 Třebechovice
                                     pod Orebem
E-mail                               trivistreb@seznam.cz
IČ                                   27482073
Identifikátor                        651014646
Právní forma                         společnost s r.o.
Zastupující                          Mgr. Stanislava Šůlová
Zřizovatel                           TRIVIS, a.s.
Místo inspekční činnosti             Heldovo náměstí 231, 503 46 Třebechovice
                                     pod Orebem
Termín inspekční činnosti            10. 11. − 12. 11. 2021


Inspekční činnost byla zahájena předložením pověření k inspekční činnosti.

                                  Předmět inspekční činnosti
Získávání a analýza informací o vzdělávání žáků, o činnosti školy a školského zaříze ní
zapsaných do školského rejstříku, sledování a hodnocení efektivnosti vzdělávací soustavy
dle § 174 odst. 2 písm. a) zákona č. 561/2004 Sb., o předškolním, základním, středním,
vyšším odborném a jiném vzdělávání (školský zákon), ve znění pozdějších předpisů.
Zjišťování a hodnocení podmínek, průběhu a výsledků vzdělávání, a to podle přísluš nýc h
školních vzdělávacích programů dle § 174 odst. 2 písm. b) školského zákona, ve znění
pozdějších předpisů.




2021/2022
Zjišťování a hodnocení naplnění školních vzdělávacích programů a jejich souladu
s právními předpisy a rámcovým vzdělávacím programem dle § 174 odst. 2 písm. c)
školského zákona, ve znění pozdějších předpisů.
Inspekční činnost podle § 174 odst. 6 školského zákona, ve znění pozdějších předpisů.


                                    Charakteristika
TRIVIS – Střední škola veřejnoprávní Třebechovice pod Orebem, s. r. o., (dále škola) je
součástí sítě soukromých škol zřizovaných akciovou společností TRIVIS, a. s., a vykonává
činnost střední školy a školní jídelny. Poskytuje střední odborné vzdělání podle školních
vzdělávacích programů v oborech vzdělávání 68-42-M/01 Bezpečnostně právní činnost
(denní studium) a 68-42-L/51 Bezpečnostní služby (dálkové studium). K 30. 9. 2021 se
v osmi třídách denního studia vzdělávalo celkem 225 žáků. Dálkové studium není v tomto
školním roce 2021/2022 z důvodu nezájmu uchazečů realizováno. Podrobnější infor mace
o škole jsou dostupné na www.trivistreb.cz.


                         Hodnocení podmínek vzdělávání
Ředitelka školy vykonává svoji činnost od 1. 4. 2017. Cíle, plánování a organizace
vzdělávání vycházejí z celkové vize zřizovatele, která je jednotná pro všechny jím zřizova né
školy. Organizační struktura odpovídá velikosti školy, současnému počtu žáků i jejímu
personálnímu složení. Vedení školy tvoří ředitelka a její zástupce, pedagogickou úroveň
vzdělávání garantují vedoucí celkem pěti odborných skupin. Jejich činnost má převážně
organizační charakter (kontrola plnění tematických plánů, exkurze, zajištění učebnic apod.),
jen ojediněle se zabývají efektivitou výuky z pohledu využívání vhodných forem a metod
práce a výsledky vzdělávání žáků. Hospitační činnost uskutečňovaná ředitelkou školy
a jejím zástupcem reaguje především na aktuální problémy či podněty. Pedagogům je sice
poskytována zpětná vazba, ale bez konkrétních doporučení ke zlepšení jejich práce.
Pro zefektivnění vzdělávacích strategií na úrovni školy schází sdílení poznatků z hospitační
činnosti v rámci pedagogických rad nebo odborných komisí. Kontrolní mechanizmy školy
nejsou zcela funkční. Nedostatky byly shledány v nedostatečné kontrole organizace,
průběhu, délky trvání a hodnocení odborné praxe žáků a v zajištění areálu a budovy školy
proti vstupu nepovolaných osob.
Školní vzdělávací programy Bezpečnostně právní činnost (denní forma vzdělává ní)
a Bezpečnostní služby (dálková forma vzdělávání) jsou zpracovány v souladu se závaznou
strukturou danou příslušnými rámcovými vzdělávacími programy. Skladba všeobecně
vzdělávacích i odborných předmětů a využití disponibilní časové dotace hodin odpovídá
profilu absolventa. Druhý cizí jazyk je vyučován v celkové dotaci tři hodiny za tři roky
(1-1-1-0), což nezaručuje dosažení jazykové úrovně A2 deklarované ve školním
vzdělávacím programu. Z hlediska efektivity vzdělávání se jeví jako nevhodné zařazovat
do rozvrhu hodin dvouhodinové bloky výuky, popř. dvě vyučovací hodiny téhož předmětu
v jednom dni, a předměty společné části maturitní zkoušky (český jazyk, anglický jazyk,
matematika) do odpoledního vyučování.
Odborná praxe oboru Bezpečnostně právní činnost nebyla koncepčně zajištěna a realizo vá na
v délce čtyř týdnů pro všechny žáky školy. Škola upřednostnila některé žáky při zařazení na
odbornou praxi k vybranému smluvnímu partnerovi. Škola nemá zpracovanou celkovou
obsahovou náplň odborné praxe, nelze tedy jasně stanovit konkrétní učivo, které musí žáci
v jejím průběhu povinně absolvovat. Nebyly vedeny deníky žáků odborné praxe nebo jiná


2021/2022                                    2
průkazná dokumentace, která by obsahovala kompletní záznamy o odborné praxi žáků
včetně popisu činností a praktického využití získaných vědomostí a dovedností. Takto
nastavené podmínky pro průběh a hodnocení odborné praxe negarantují naplňování profilu
absolventa v oblasti odborných kompetencí v plném rozsahu.
S nástupem distanční výuky vedení školy postupně realizovalo vzdělávání žáků
prostřednictvím společné výukové platformy, v případě potřeby poskytlo učitelům a žákům
technickou a materiální podporu. Na začátku školního roku 2021/2022 vedení školy
využitím vstupních testů zjišťovalo úroveň znalostí žáků a následně jim nabídlo podporu
formou konzultací.
Pedagogický sbor není dlouhodobě stabilizovaný v oblasti zajištění výuky všeobecně
vzdělávacích předmětů. Vysoká fluktuace vyučujících ohrožuje kontinuitu jazykového
a matematického vzdělávání v návaznosti na přípravu žáků ke společné části maturitní
zkoušky (dále MZ). Vyučující odborných předmětů splňují požadavky na odbornou
kvalifikaci a praxi učitelů tohoto oboru vzdělání stanovené Ministerstvem vnitra a jejich
erudice se pozitivně projevila v hospitovaných hodinách. Učitelé se v posledních dvou letech
vzdělávali v minimální míře, naopak vedení školy ke svému dalšímu vzdělává ní
přistupovalo aktivně, a to především v oblasti školského managementu. Péče o nově
nastupující a začínající učitele je formální, uskutečňuje se každodenním kontaktem
se zkušenějšími kolegy, případně konzultacemi s vedením školy.
Škola úzce spolupracuje se zřizovatelem a dalšími jím zřizovanými školami. Důležito u
součástí spolupráce je pro těsné spojení teoretické výuky s praxí a rozvoj odborných
kompetencí žáků zejména partnerství s Krajským a oblastním ředitelstvím Policie ČR
Královéhradeckého kraje. Škola se snaží žáky cíleně motivovat k zodpovědnému studiu
s ohledem na profesní zaměření, např. odbornými exkurzemi, řadou akcí s profesními
partnery nebo efektivním zapojením žáků do odborných projektů.
Materiálně technické podmínky školy umožňují realizaci školních vzdělávacích programů.
Došlo k obměně vybavení školy ICT technikou, zlepšilo se materiální zázemí pro výuku
sebeobrany, nově byla vybudována a vybavena pomůckami učebna pro praktickou výuku
odborných předmětů. Dosud však chybí některé důležité pomůcky pro výuku předmětu
bezpečnostní činnost a novější tělocvičné náčiní.
Kromě příjmů standardních pro soukromé školy se vedení školy daří pro zlepšování
podmínek vzdělávání žáků získávat finanční prostředky také z projektů evropských fondů.
V předešlém období byly využity např. na rekonstrukci jazykové a přírodovědné učebny,
tandemovou výuku v předmětech právo a anglický jazyk, organizaci projektových dnů,
doučování či zájmové kroužky pro žáky.


                          Hodnocení průběhu vzdělávání
Hospitované hodiny všeobecně vzdělávacích předmětů se vyznačovaly rozdílnou kvalitou.
Vzdělávací strategie prioritně směřovaly k přípravě žáků na MZ, rozvíjely zejména
vědomosti a dovednosti, v menší míře pak postojovou složku stanovených cílů. Učební látka
byla zpravidla probírána v souvislostech, nechybělo využívání mezipředmětových vztahů
a příkladů z praxe. Názornost výuky v některých hodinách podpořilo efektivní využití
vhodných didaktických pomůcek a digitálních technologií. V hodinách anglického jazyka
byla výuka vedena komunikativní formou a zdařile rozvíjela všechny jazykové dovednosti
žáků, tj. poslech, mluvení, čtení s porozuměním a psaní. Žáci byli výrazně motivo vá ni
k aktivnímu používání cizího jazyka. V dalších předmětech se převaha frontální formy
výuky s akcentem na předávání hotových poznatků projevovala dominantním postavením


2021/2022                                    3
učitele a nerovnoměrným zapojením žáků do výuky. Jen ojediněle byla zařazena efektivní
skupinová práce nebo práce ve dvojicích podporující rozvoj sociálních a komunikativníc h
kompetencí žáků. Nedostatečné zařazování aktivizujících metod vedlo v některých hodinách
k pasivitě většiny žáků. V žádné ze sledovaných hodin nebyla využita obsahová či časová
diferenciace učiva, která by podpořila vzdělávání žáků se speciálními vzdělávac ími
potřebami nebo žáků se zájmem o daný předmět. Ve většině hospitovaných hodin žáci nebyli
důsledně vedeni k souvislé a přesné formulaci odpovědí a spisovnému vyjadřování.
Výjimečně bylo zaznamenáno průběžné získávání zpětné vazby od žáků o jejich porozumění
probíranému učivu a výrazná pozitivní podpora aktivity žáků ze strany učitele.
V převažujícím počtu sledovaných hodin učitelé hodnotili práci či aktivitu žáků minimá lně,
opomíjeli v závěrečné fázi hodiny shrnout probrané učivo s ohledem na dosažení
vzdělávacího cíle. Sebehodnocení žáků bylo zaznamenáno zcela ojediněle.
Ve sledovaných hodinách odborných teoretických předmětů převládal věcně správný výklad
učitele kombinovaný s řízenou komunikací se žáky. Vyučující se zaměřovali na naplňová ní
vědomostních cílů. Většinou vhodně pracovali se vstupními znalostmi žáků, souvislo st
obsahu učiva s reálnými situacemi z praxe byla výrazná. Ve většině hospitovaných hodin
se žáci aktivně zapojovali, ojediněle byli vedeni k samostatné práci s informačními zdroji
za účelem osvojení si nových poznatků a jejich následné prezentace. Učitelé podporovali
žáky v jejich práci, avšak ne vždy se jim dařilo podněcovat k činnosti všechny žáky. Většina
pedagogů účelně využívala didaktickou techniku (dataprojektor). Učitelé průběžně hodnotili
práci žáků jen zřídka, příležitosti k sebehodnocení žáků a jejich vzájemnému hodnocení
využili pouze výjimečně. Pozitivním rysem veškeré hospitované výuky byl respektujíc í
přístup pedagogů a ukázněnost žáků.


                          Hodnocení výsledků vzdělávání
Hodnocení vzdělávacích výsledků žáků se řídí pravidly, která jsou součástí školního řádu.
K průběžnému hodnocení individuálních výsledků vzdělávání žáků ve všeobecně
vzdělávacích předmětech škola využívá převážně písemné formy zkoušení, ústního zkoušení
ojediněle, což nepřispívá k rozvoji komunikačních dovedností žáků. Další formy hodnocení
(motivační, formativní, sebehodnocení, vrstevnické hodnocení), které by vhodně doplňovalo
klasifikaci a poskytovalo žákům informaci o jejich vzdělávacím pokroku a zároveň
podporovalo rozvoj jejich sociálních kompetencí, škola neuplatňuje. Škola nemá stanovena
jednotná kritéria pro hodnocení žáků ve stejných předmětech nebo v paralelních třídách,
která by umožňovala objektivní porovnání dosažené úrovně jejich vědomostí a dovedností.
Rovněž podmínky pro hodnocení odborné praxe nejsou jasně a konkrétně stanoveny.
Celkové i individuální výsledky vzdělávání jsou prezentovány na pravidelných čtvrtletníc h
jednáních pedagogické rady. Zápisy z těchto jednání a ze schůzek metodických skupin
dokládají, že prospěch žáků je v nich projednáván, avšak ve většině případů pouze na úrovni
statistického vyhodnocení bez cílené analýzy příčin neúspěchu a následného přijetí
a realizace účinných opatření. Systematicky pracuje s výsledky vzdělávání žáků odborná
skupina cizích jazyků, která průběžně vyhodnocuje prospěch žáků a míru dosažení
požadovaných výstupů s ohledem na získání úrovně B1 v anglickém jazyce. Učitelé
připravují pro žáky v každém pololetí školního roku srovnávací testy, které dokládají
průběžný vývoj v jazykových znalostech u každého žáka. Také pedagogové odborných
předmětů sledují kvalitu vzdělávání a věnují pozornost projednávání konkrétních opatření
ke zlepšení vzdělávacích výsledků žáků. Zákonní zástupci žáků jsou o výsledcích průběžně
informováni prostřednictvím elektronického informačního systému a při třídníc h schůzkách.
Při náhlém nebo výrazném zhoršení prospěchu žáka informuje škola jeho zákonné zástupce



2021/2022                                    4
telefonicky či e-mailem a zve je k projednání výsledků do školy. Škole se daří motivo vat
žáky k účasti v odborně zaměřených soutěžích a přehlídkách odborných prací, a posilovat
tak jejich vztah ke škole, studovanému oboru i k profesi. Výborných výsledků na celostátní
úrovni dosahují žáci opakovaně např. v celostátní soutěžní přehlídce studentských prací
v oboru Bezpečnostně právní činnost. Škola je také aktivní v oblasti rozvoje jazykové
gramotnosti, organizuje jazykové soutěže, projekt s rodilým mluvčím zaměřený na rozvoj
komunikačních kompetencí žáků v anglickém jazyce či projekt tandemové výuky a další
aktivity.
Výsledky vzdělávání žáků jsou v průběhu posledních let stabilní, sumativní hodnocení žák ů
většinou odpovídá vzdělávacím výsledkům žáků u MZ. Ve školním roce 2020/2021
z celkového počtu 235 žáků prospělo s vyznamenáním 76 žáků, prospělo 154 a neprospělo
5 žáků. Z celkového počtu 69 žáků konajících MZ v jarním a pozimním zkušebním období
roku 2021 prospělo s vyznamenáním 16 žáků, 47 žáků prospělo, 4 žáci nebyli u MZ úspěšní.
Vyšší neúspěšnost byla u MZ v dálkové formě vzdělávání v oboru vzdělání Bezpečnostní
služby.
Poradenské služby ve škole zajišťuje ředitelka školy ve funkci výchovné poradkyně, její
zástupce na pozici školního metodika prevence a učitel odborného předmětu právo jako
kariérový poradce. Kompetence jednotlivých členů školního poradenského pracoviště jsou
jasně rozděleny, ale jejich činnost není systematicky provázaná. Schůzky nejsou pravidelné,
uskutečňují se pouze operativně. Učitelé jsou informováni o podpůrných opatřeních žáků se
speciálními vzdělávacími potřebami, avšak cílená práce s těmito žáky nebyla v hospitované
výuce zaznamenána. Výchovná poradkyně nerealizuje hospitace za účelem hodnocení
úrovně práce se žáky se speciálními vzdělávacími potřebami či se žáky nadanými ve výuce.
Škola má zpracovaný plán primární prevence, ale jeho vyhodnocení pro určitý školní rok je
formální, bez konkrétních dosažených cílů a přijetí vhodných opatření pro další období.
Vzdělávací obor Bezpečnostně právní činnost je svým charakterem úzce spjat s prevencí
rizikového chování. Školní metodik prevence ji zapojuje do své výuky předmětu
kriminologie ve 2. ročníku, avšak preventivní aktivity nejsou plánovány a organizo vá ny
zaměřeně pro žáky všech ročníků na základě plánu vycházejícího z vyhodnoce ní
předchozího období. Škola pořádá pro žáky 1. ročníku adaptační kurzy, jejich náplň
a organizace je záležitostí jednotlivých třídních učitelů. Vedení školy se cíleně nezabývá
zjišťováním školního klimatu. Žáci mají sice možnost individuálně sdělovat své názory, ale
školní žákovská samospráva např. v podobě žákovského parlamentu zřízena není. Kariérový
poradce poskytuje žákům školy od 1. ročníku informace o odborných předmětech
a možnostech jejich dalšího studia či profesního uplatnění. Za tímto účelem využívá
spolupráce se zástupci policie a armády při organizaci besed se žáky i nabídek bývalýc h
absolventů na přednášky o jejich studiu na vysoké škole. Informace o úspěšnosti svých
absolventů v dalším studiu nebo v profesním uplatnění získává škola jen nahodile. Chybí jí
tak dostatek relevantních informací pro přijímání adekvátních opatření, která by vedla
ke zkvalitnění poskytovaného vzdělávání v návaznosti na aktuální požadavky budoucích
zaměstnavatelů.


                                     Další zjištění
V průběhu inspekční činnosti byl řešen podnět směřující na kvalitu a snižování úrovně
vzdělávání a personální zabezpečení výuky. Z hodnocení průběhu vzdělávání na základě
hospitací členů inspekčního týmu vyplývá, že vzdělávání především ve všeobecně
vzdělávacích předmětech není dostatečně efektivní z pohledu využívání vhodných metod
a forem výuky. Cílené a záměrné snižování úrovně s ohledem na očekávané výstupy, které


2021/2022                                   5
jsou stanoveny ve školním vzdělávacím programu, se neprokázalo. Pedagogický sbor není
dlouhodobě stabilizovaný ve výuce všeobecně vzdělávacích předmětů, častá personální
výměna nepřispívá ke kontinuitě a kvalitě poskytovaného vzdělávání.


                                         Závěry
Vývoj školy
- Od poslední inspekční činnosti v roce 2014 se obměnilo vedení školy.
- Výrazně se zvýšil počet žáků v denní formě vzdělávání (151 v roce 2014, 225 k termínu
  inspekční činnosti).
- Nepodařilo se odstranit nedostatky v metodickém vedení výuky zjištěné při předchozí
  inspekční činnosti (nízká efektivita využitých metod a forem vzdělávání, absence
  diferenciace práce žáků vzhledem k jejich schopnostem, nevyužívání různých forem
  hodnocení žáků aj.).
- Došlo ke zlepšení materiálních podmínek oboru vzdělání Bezpečnostně právní činnost
  např. modernizací tělocvičny pro výuku sebeobrany, vybudováním odborné učebny
  či doplněním některých pomůcek pro výuku odborných předmětů.
Silné stránky
- Žáci školy se dlouhodobě aktivně účastní odborných soutěží, výborných výsledků
  dosahují opakovaně zejména v celostátní soutěžní přehlídce studentských prací v oboru
  Bezpečnostně právní činnost.
Slabé stránky a/nebo příležitosti ke zlepšení
- Kontrolní systém není účinný v oblastech organizace odborné praxe žáků a bezpečnosti
  a ochrany zdraví žáků v průběhu středního vzdělávání (nezajištění areálu školy a přilehlé
  budovy proti vniknutí cizích osob).
- Pedagogický sbor školy je dlouhodobě nestabilní v zajištění výuky všeobecně
  vzdělávacích předmětů, což narušuje kontinuitu vzdělávání s ohledem na přípravu žáků
  k maturitní zkoušce.
- Další vzdělávání pedagogických pracovníků odpovídá potřebám školy jen částečně,
  nedostatky se projevily především v oblasti forem a metod výuky.
- Nastavená organizace vzdělávání je nevhodná z důvodu kumulace výuky jednotlivýc h
  předmětů a zařazení předmětů společné části maturitní zkoušky do odpolední výuky.
- Odborná praxe oboru Bezpečnostně právní činnost nebyla koncepčně zajištěna pro
  všechny žáky školy.
- Převažující frontální výuka založená na dominantní roli učitele vede k nízké míře
  zapojení žáků do výuky až k jejich pasivitě.
- Vyučující nediferencují úkoly s přihlédnutím k potřebám a možnostem jednotlivých žáků.
- Učitelé dostatečně nepodporují rozvoj komunikativních kompetencí žáků.
- Pedagogové neposkytují žákům dostatečnou a kvalitní zpětnou vazbu k jejich práci
  a aktivitě jak v průběhu vyučovací hodiny, tak v jejím závěru. Nevyužívají prvky
  formativního hodnocení, nevedou žáky k sebehodnocení ani vzájemnému vrstevnické mu
  hodnocení.
- Závěry hodin nejsou využívány ke zhodnocení dosažení stanoveného cíle.

2021/2022                                   6
- Škola neprovádí srovnávací analýzy výsledků vzdělávání žáků v jeho průběhu
  a při ukončování maturitní zkouškou, nepřijímá účinná opatření k jejich zlepšení.
  Nesleduje úspěšnost svých absolventů v dalším studiu nebo profesním uplatnění
  za účelem zkvalitnění poskytovaného vzdělávání.
- Činnost členů školního poradenského pracoviště není provázaná. Preventivní aktivity
  nejsou cíleně plánovány pro žáky všech ročníků.
Doporučení pro zlepšení činnosti školy
- Nastavit efektivní kontrolní systém ve všech oblastech činnosti školy.
- Stabilizovat pedagogický sbor, posílit další vzdělávání pedagogů v metodicko-didaktické
  oblasti výuky.
- Zkvalitnit v rámci hospitační činnosti metodické vedení pedagogů.
- Zaměřit se při hospitacích i na práci se žáky se speciálními vzdělávacími potřebami
  a žáky nadanými.
- Realizovat odbornou praxi oboru vzdělání Bezpečnostně právní činnost v odpovídajíc ím
  rozsahu, obsahu a reálných pracovních podmínkách v souladu se specifickými požadavky
  tohoto oboru.
- Omezit výuku všeobecně vzdělávacích předmětů ve vícehodinových blocích, nezařazovat
  ve větší míře výuku předmětů společné části maturitní zkoušky do odpoledního
  vyučování.
- Ve výuce diferencovat úkoly podle studijních schopností a potřeb žáků.
- Posilovat komunikativní kompetence žáků, vést je k souvislému ústnímu i písemné mu
  vyjadřování.
- Využívat širší spektrum aktivizačních vyučovacích forem a metod, účelně a častěji
  využívat skupinovou práci žáků.
- Pravidelně zařazovat do výuky různé formy hodnocení včetně formativního
  a vrstevnického hodnocení podle předem stanovených kritérií a vytvářet podmínky pro
  sebehodnocení žáků.
- Závěry hodin využívat k vyhodnocení stanovených cílů.
- Průběžně analyzovat výsledky vzdělávání žáků a následně přijímat efektivní opatření
  k jejich zlepšení.
- Stanovit jednotná kritéria pro hodnocení žáků ve stejných předmětech a paralelníc h
  třídách za účelem získání objektivních informací o úrovni jejich znalostí a dovedností.
- Zefektivnit práci školního poradenského pracoviště a vzájemnou spolupráci jeho členů.
- Zvážit smysluplnost vykonávání funkcí výchovného poradce a metodika prevence
  ředitelkou školy a jejím zástupcem.
- Systematicky získávat informace o úspěšnosti absolventů školy v dalším studiu či
  profesním uplatnění a tyto informace využít pro zkvalitňování poskytovaného vzdělává ní.


Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


2021/2022                                    7
                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 15 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Královéhradecký inspektorát,
Wonkova 1142, 500 02 Hradec Králové, případně prostřednictvím datové schránky
(g7zais9), nebo na e-podatelnu csi.h@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Zřizovací listina právnické osoby s názvem TRIVIS – Střední škola veřejnoprávní
       Třebechovice pod Orebem, s.r.o., čj. 40/2006, s účinností od 25. 1. 2006
 2.    Výpis z obchodního rejstříku vedeného Krajským soudem v Hradci Králové oddíl C,
       vložka 21588, datum zápisu 29. 9. 2005
 3.    Rozhodnutí Ministerstva školství, mládeže a tělovýchovy ve věci návrhu na zápis
       změny v údajích vedených v rejstříku škol a školských zařízení, čj. MSMT –
       36347/2016-2, ze dne 22. 11. 2016 s účinností od 1. 12. 2016
 4.    Výpis z rejstříku škol a školských zařízení ze dne 10. 11. 2021
 5.    Jmenování do funkce ředitele školy, personální rozhodnutí ze dne 15. 3. 2017
       s účinností od 1. 4. 2017
 6.    Doklady o dosaženém vzdělání pedagogických pracovníků a osvědčení o absolvování
       akcí dalšího vzdělávání pedagogických pracovníků za školní roky 2020/2021
       a 2021/2022
 7.    Plán dalšího vzdělávání pedagogických pracovníků platný pro školní rok 2021/2022
 8.    Dokumentace k zajištění bezpečnosti žáků pro školní rok 2021/2022 (včetně knihy
       úrazů vedené ve školních letech 2020/2021 a 2021/2022)
 9.    Dokumentace k hodnocení materiálních a finančních podmínek školy pro školní roky
       2020/2021 a 2021/2022
10.    Záznamy z jednání pedagogické rady ve školních letech 2020/2021 a 2021/2022
11.    Zápisy z jednání odborných skupin ve školních letech 2019/2020 až 2021/2022
12.    Výroční zprávy o činnosti školy za školní roky 2019/2020 a 2020/2021
13.    Hospitační záznamy ředitelky školy a jejího zástupce za školní roky 2019/2020,
       2021/2022
14.    Školní vzdělávací programy oborů vzdělání 68-42-M/01 Bezpečnostně právní činnost
       a 68-42-L/51 Bezpečnostní služby platné k termínu inspekce
15.    Rozvrhy tříd a učitelů platné k termínu inspekce
16.    Třídní knihy vedené ve školních letech 2020/2021, 2021/2022 (vzorek)
17.    Přehled prospěchu žáků ve školním roce 2020/2021 (výpis ze školní matriky)
18.    Vzorek písemných prací žáků z českého jazyka, cizích jazyků a matematiky za školní
       roky 2018/2019 až 2020/2021
19.    Koncepce rozvoje školy s datem 30. 10. 2021
20.    Zápis z rozhovoru s garantem odborné praxe ze dne 11. 11. 2021
21.    Zápis z jednání inspekčního týmu s ředitelkou školy o skutečnostech zjištěných při
       inspekční činnosti ze dne 12. 11. 2021


2021/2022                                   8
22.    Smlouvy o zajištění odborné praxe k datu inspekční činnosti (vzorek)
23.    Dokumentace k odborné praxi žáků ve školním roce 2021/2022
24.    Písemná maturitní zkouška z odborných předmětů, školní rok 2020/2021 (vzorek)
25.    Program poradenských služeb platný ve školním roce 2021/2022 (včetně
       preventivního programu, školního programu proti šikanování, krizových plánů pro
       řešení situací rizikového chování a strategie prevence školní neúspěšnosti)
26.    Vyhodnocení preventivního programu za školní rok 2020/2021
27.    Plán primární prevence pro školní rok 2021/2022
28.    Zápisy z jednání výchovné komise ve školním roce 2020/2021 (vzorek)


                                           Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Královéhradecký
inspektorát, Wonkova 1142, 500 02 Hradec Králové, případně prostřednictvím datové
schránky (g7zais9), nebo na e-podatelnu csi.h@csicr.cz s připojením elektronického
podpisu, a to k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Petra Olivová, školní inspektorka,          Mgr. Petra Olivová v. r.
 vedoucí inspekčního týmu
 Mgr. Eva Vachatová, školní inspektorka           Mgr. Eva Vachatová v. r.
 pplk. Ing. Tomáš Benda, MBA, odborník            pplk. Ing. Tomáš Benda, MBA v. r.
 z praxe – bezpečnostně právní činnost
 Mgr. Hana Havelová, odborník                     Mgr. Hana Havelová v. r.
 z praxe – bezpečnostně právní činnost
 Bc. Zuzana Šarounová, kontrolní                  Bc. Zuzana Šarounová v. r.
 pracovnice

V Hradci Králové 14. 12. 2021




2021/2022                                     9
Datum a podpis ředitelky školy potvrzující projednání a převzetí inspekční zprávy


 Mgr. Stanislava Šůlová,                    Mgr. Stanislava Šůlová v. r.
 ředitelka školy

V Třebechovicích pod Orebem 14. 12. 2021




2021/2022                                  10
