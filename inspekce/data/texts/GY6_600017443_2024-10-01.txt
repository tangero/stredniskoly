CSI0X00CW5VR




                                 Česká školní inspekce
                               Moravskoslezský inspektorát
                               Matiční 20, 702 00 Ostrava
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIT-2001/24-T
                                       Sp. zn. ČŠIT-S-477/24-T


Název                               Jazykové gymnázium Pavla Tigrida, Ostrava-Poruba,
                                    příspěvková organizace
Sídlo                               Gustava Klimenta 493/3, 708 00 Ostrava-Poruba,
E-mail                              info@jazgym.cz
IČO                                 61 989 011
Identifikátor                       600 017 443
Právní forma                        příspěvková organizace
Zastupující                         Ing. Monika Kocháňová
Zřizovatel                          Moravskoslezský kraj
Místo inspekční činnosti            Gustava Klimenta 493, Ostrava-Poruba,
Inspekční činnost na místě          1. 10. 2024 − 4. 10. 2024

Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 6 zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů, ve smyslu § 174 odst. 2 písm. a) až c) školského zákona.
Zjišťování a hodnocení podmínek,             průběhu a výsledků           vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                     Charakteristika
Jazykové gymnázium Pavla Tigrida, Ostrava-Poruba, příspěvková organizace (dále „škola“)
vykonává činnost střední školy. Ve školním roce 2024/2025 vzdělává střední škola
v 18 třídách celkem 507 žáků, z toho 355 žáků v oboru vzdělání 79-41-K/41 Gymnázium
(čtyřleté) a v oboru vzdělání 79-41-K/61 Gymnázium (šestileté) 152 žáků. K termínu
inspekční činnosti evidovala škola 14 žáků se speciálními vzdělávacími potřebami. Tři žáci
jsou vzděláváni podle individuálního vzdělávacího plánu na základě doporučení školského
poradenského zařízení. Školu navštěvuje 16 žáků s odlišným mateřským jazykem.


                          Hodnocení podmínek vzdělávání
Ředitelka školy vykonává funkci od srpna 2017. Organizační struktura a vymeze ní
kompetencí dvou zástupců ředitelky je účelné, delegování úkolů na jednotlivé pracovníky
odpovídá potřebám školy. Funkčně je zaveden systém porad, pracovních schůzek a interní
komunikace. Pro další směřování školy ředitelka zpracovala plán rozvoje, formulovala vize
budoucího stavu školy včetně potřebných kroků k jejich dosažení a stanovila priority. Škola
vzdělává žáky podle tří školních vzdělávacích programů, které jsou v souladu s vizemi
rozvoje školy průběžně inovovány a jejich aktualizace probíhají i v aktuálním školním roce.
Realizované úpravy reagují na zjištěné potřeby v oblasti vzdělávání. Škola zavedla výuku
předmětu jazyková laboratoř, ve kterém jsou cíleně rozvíjeny klíčové kompetence žáků
a podpořeno bilingvní vzdělávání. Na podnět školské rady byla rozšířena nabídka seminář ů
s technickým zaměřením o předmět ateliér architektury. Naplňování stanovenýc h
rozvojových záměrů i cílů školních vzdělávacích programů je sledováno a každoročně
vyhodnocováno. Dílčí nedostatky byly shledány v nastavení kontrolního systému. Nebyla
přijata dostatečně účinná opatření ke zjištění při předchozí inspekční činnosti, které se týkalo
administrace úrazů.
Hospitační činnost je plánována, prováděna průběžně a v dostatečné míře. Pedagogům je
poskytována potřebná zpětná vazba na kvalitu výuky. Nedílnou součástí hospitační činnosti
je doporučení pro další pedagogickou práci, sebehodnocení pedagogů a hodnocení
hospitované hodiny žáky. Ředitelka vytváří vhodné podmínky pro další vzdělává ní
pedagogických pracovníků, pro předávání získaných poznatků a jejich postupné ověřování
ve školní praxi. Při hospitacích v průběhu inspekční činnosti učitelé nové infor mace
z dalšího vzdělávání pedagogických pracovníků aktivně využívali. Vzdělávání pedagogů je
plánováno s ohledem na současné potřeby školy a zohledňuje rovněž potřeby a zájmy
vyučujících. Na základě výsledků sebehodnocení učitelů je mimo jiné organizo vá no
vzdělávání zaměřené na pedagogický proces a komunikaci podle kompetenčního modelu
učitele. Velký důraz klade ředitelka také na vlastní profesní rozvoj. Aktivní spolupráce
pedagogů je účelně zaměřena nejen na záležitosti organizačního charakteru, nýbrž i na
samotný proces výuky a v potřebné míře také na vzdělávací výsledky žáků. Učitelé sdílí
materiály k výuce, podle organizačních možností využívají vzájemné hospitace, je
realizována tandemová výuka. Účinně je nastavena podpora a metodické vedení začínajíc íc h
učitelů. Ředitelka se účastní jednání školské rady, se zástupci žákovského parlamentu
projednává jejich náměty a připomínky. Škola úzce spolupracuje se Sdružením rodičů
a přátel gymnázia, které finančně podporuje zájmové, kulturní a odborné činnosti žáků.
Poradenské a konzultační služby žákům i zákonným zástupcům zajišťuje školní poradenské
pracoviště. Pedagogům je poskytována metodická podpora při řešení klimatu tříd
a případných vzdělávacích a výchovných obtíží žáků. Přínosem pro vzdělávání žáků je
spolupráce s různými externími partnery např. v oblasti prevence a duševního zdraví, péče


                                              2/7
o žáky se speciálními vzdělávacími potřebami, kariérového poradenství, finanč ní
gramotnosti, soutěží. Účast v projektových aktivitách umožňuje mobilitu žáků i pedagogů,
vzdělávání v oblasti mentoringu, kritického myšlení, sdílení dobré praxe a inspirativní
návštěvy zapojených škol. V projektu „Pokusné ověřování kombinované výuky“ škola
uplatňuje své zkušenosti s distanční výukou. Získané finanční prostředky z projektů jsou
využity např. na podporu bilingvní výuky, kroužků, adaptačních kurzů.
Prostorové a materiální podmínky školy odpovídají potřebám realizovaných školních
vzdělávacích programů, od poslední inspekční činnosti se jejich stav průběžně zlepšuje. Žáci
jsou pravidelně seznamováni s pravidly bezpečného chování a ochrany zdraví při vzdělává ní
i souvisejících aktivitách. Školní stravování je zajištěno prostřednictvím jiného
poskytovatele.


                          Hodnocení průběhu vzdělávání
Průběh vzdělávání byl sledován hospitacemi napříč ročníky čtyřletého a šestiletého
gymnázia. Úroveň výuky byla v obou oborech vzdělání srovnatelná. Vzdělávání probíhalo
v pozitivní pracovní atmosféře se vstřícným přístupem pedagogů i vzájemným respektem
učitelů a žáků.
Zaujetí a odbornost pedagogů účinně podporovaly zájem žáků o probíranou učební látku.
Učitelé využívali v průběhu vzdělávání široké spektrum metod a forem práce, které
umožňovaly vysokou míru aktivního zapojení žáků. Ve většině sledované výuky byla
zařazována práce ve skupinách a ve dvojicích, žáci byli vedeni k vzájemnému předávání
zkušeností a rozvíjeli svou schopnost pracovat, komunikovat a plnit úkoly v týmu. Napříč
předměty byly cíleně vytvářeny příležitosti pro vyjádření jejich názorů, argumentac i,
diskuzi. Průběžně byli žáci podněcováni k přemýšlení, samostatnému odvozování nových
poznatků a hledání řešení. Vzdělávací cíle nebyly zaměřeny jen na získání nových znalostí,
dostatečná pozornost byla věnována také rozvoji praktických dovedností s využitím
získaných poznatků v reálném životě. Příležitostně byly formovány postoje žáků. Žáci
pracovali s různými typy úloh včetně problémových, rozvíjejících kritické myšlení, logické
myšlení, čtenářskou, matematickou i jazykovou gramotnost. Důraz byl kladen na práci
s informacemi např. z literárních textů, videoukázek, audionahrávek, učebnic, internetu,
map, statistiky, grafu a obrazového materiálu, účinně byl zařazen demonstrační pokus.
Výklad nového učiva navazoval na již osvojené znalosti a byl vhodně propojen s reálnými
situacemi, praktickými příklady i vlastními zkušenostmi žáků. Srozumitelnost a názornost
podpořily přehledné prezentace učitelů, případně i s animací. V části sledované výuky byl
výklad doplněn také referáty žáků, kteří tak dostávali příležitosti k samostatnému
vyhledávání, porovnávání a vyhodnocování informací z více různých zdrojů a k jejich
následné prezentaci před třídou. Efektivitu vzdělávání zvyšovala práce s chybou
a mezipředmětové propojení k porozumění učivu v širších souvislostech. Jen ojediněle byla
zaznamenána méně efektivní dominantní frontální výuka s převahou činností na straně
pedagoga a minimální aktivitou žáků. V průběhu výuky byly u žáků se speciálními
vzdělávacími potřebami respektovány jejich případné obtíže a vytvářeny podmínky pro
vzdělávání s ohledem na individuální potřeby (např. respektování pracovního tempa,
individuální přístup pedagoga a podpora prostřednictvím asistenta pedagoga).
Vzdělávání v cizích jazycích (anglickém, francouzském, německém, španělském) probíhalo
v cílových jazycích a rozvíjelo produktivní i receptivní dovednosti. Ve sledované výuce byly
vytvářeny dostatečné příležitosti pro rozvoj řečových dovedností, které byly procvičovány
v samostatných souvislejších projevech, v dialogu při práci ve dvojici, případně v rámci


                                            3/7
diskuze ve skupině. Žáci reagovali na komunikační podněty spontánně a prokazovali ve
všech hospitovaných jazycích velmi vysokou úroveň dosažených jazykových dovedností.
Motivaci žáků účinně podpořilo zařazení aktuálních a zajímavých témat k osvojení nové
slovní zásoby. Gramatické učivo i slovní zásoba byly aktivně upevňovány v běžných
komunikačních situacích. Výuka byla metodicky i didakticky propracována, efektivní
střídání činností vedlo k vysoké aktivizaci žáků a jejich rovnoměrnému zapojení do
vyučování.
V závěru sledované výuky učitelé vytvářeli prostor pro shrnutí učiva a zhodnocení dosažení
stanoveného cíle hodiny, které však většinou proběhlo ze strany vyučujících bez
výraznějšího zapojení žáků. Sebehodnocení a vzájemné hodnocení žáků bylo zařazováno jen
minimálně. Pro efektivní sebereflexi žáků chybělo stanovení předem známých kritérií.
Různorodá nabídka volitelných předmětů umožňuje žákům efektivně rozšiřovat znalosti
a dovednosti v oblastech, ve kterých se chtějí profilovat podle svých zájmů,
předpokládaného dalšího zaměření studia a odborné orientace.


                          Hodnocení výsledků vzdělávání
Dosažené znalosti a dovednosti žáků jsou průběžně sledovány a vyhodnocovány v jednáních
pedagogické rady i předmětových komisí. Žáci vykazují v průběhu vzdělávání dobré studijní
výsledky, ve školním roce 2023/2024 byla neúspěšnost žáků nižší než jedno procento. Pro
podporu žáků se studijními obtížemi škola zpracovala a uplatňuje strategii předcházení
školní neúspěšnosti. Zákonní zástupci jsou o prospěchu informováni prostřednictvím
elektronického informačního systému, při pravidelných třídních schůzkách a případně
osobních konzultacích s vyučujícími.
Dosaženou úroveň poskytovaného vzdělávání škola ověřuje z úspěšnosti žáků u maturitní
zkoušky a při přijímacím řízení k dalšímu studiu. Ve společné části maturitní zkoušky jsou
výsledky žáků dlouhodobě lepší než průměr stejného oboru vzdělání v České republice, žáci
každoročně dosahují při ukončování vzdělávání stoprocentní úspěšnosti. V dalším studiu na
vysokých školách pokračuje 97 % absolventů školního roku 2023/2024. Objektivní
posouzení výsledků vzdělávání škola získává rovněž zapojením do externího výběrového
zjišťování výsledků žáků. Se zjištěnou úrovní pedagogové dále pracují a přijímají adekvátní
opatření k dalšímu směřování vzdělávacího procesu.
V průběhu celého školního roku jsou pro žáky organizovány četné aktivity (kulturní akce,
sportovní kurzy, besedy, exkurze, zájezdy), které doplňují běžnou výuku a prohlubují jejich
znalosti i dovednosti. Žáci jsou připravováni k úspěšnému vykonání certifikova nýc h
jazykových zkoušek, jsou zapojováni do středoškolské odborné činnosti i školních kol
olympiád a soutěží. Úspěšně reprezentují školu nejen v regionálních kolech, nýbrž i na
národní a mezinárodní úrovni. K rozvoji nadání žáků, jejich znalostí a praktických
dovedností škola nabízí možnost zapojit se do činnosti kroužků (např. francouzský klub
s rodilým mluvčím, francouzský literárně poetický klub, English Drama Club, Englis h
Debate Club, debatní kroužek v německém jazyce, bojové sporty, míčové hry, odpoledne
s technikou, přírodovědný kroužek). V cyklu krátkých rozhovorů škola představuje
talentované žáky jako inspiraci pro jejich spolužáky.
Zapojením žáků do četných školních a mimoškolních aktivit škola cíleně podporuje jejich
angažovanost, rozvoj občanských a sociálních kompetencí. Prostřednictvím žákovského
parlamentu se žáci aktivně spolupodílí na dění ve škole. Zapojují se do charitativních sbírek,
ekologických aktivit, vydávají školní časopis. Účast žáků v mezinárodních projektech,


                                             4/7
partnerství se zahraničními školami, realizace výměnných pobytů a zahraničních stáží
umožňuje zdokonalovat jejich jazykové a sociální dovednosti. Všestranný osobní rozvoj
žáků podporuje i jejich zapojení do programu „Mezinárodní cena vévody z Edinburghu“.
Škola realizuje tematicky zaměřené preventivní aktivity, vhodná témata primární prevence
jsou začleňována rovněž do výuky vybraných předmětů. Nové třídní kolektivy se účastní
adaptačních kurzů, klima tříd cíleně sledují třídní učitelé, jsou zavedeny pravidelné třídnické
hodiny. Žáci mají k dispozici on-line schránku důvěry a mohou využívat osobní kontakt
s pracovníky školního poradenského pracoviště. Případné negativní projevy v chování žáků
jsou aktivně řešeny, škola spolupracuje se zákonnými zástupci a podle potřeby s externími
pracovníky.
O své činnosti informuje škola prostřednictvím webových stránek, školních sociálních sítí,
pořádáním dne otevřených dveří, v regionálním tisku a televizi. Je pořadatelem celostátní
konference pro učitele „Učme hrou“ a organizátorem mezinárodní výtvarné soutěže
a překladatelské soutěže.


                                          Závěry
Vývoj školy
– Od poslední inspekční činnosti ve školním roce 2019/2020 byly inovovány školní
  vzdělávací programy. Od školního roku 2023/2024 se škola účastní pokusného ověřování
  kombinované výuky a je zapojena do projektu „TPA Inovační centrum pro transformac i
  vzdělávání“ zaměřeného na cílenou podporu transformace na učící se školu. Zlepšila se
  spolupráce pedagogů a materiální podmínky pro vzdělávání.
– Zjištění z předchozí inspekční činnosti týkající se pedagogického vedení školy,
  spolupráce pedagogů a částečně oblasti výuky byla zohledněna. Doposud není přirozenou
  součástí vzdělávání sebehodnocení žáků.
Silné stránky
– Vedení školy systematicky hodnotí práci pedagogů, poskytuje jim účinnou zpětnou vazbu
  a vytváří příznivé podmínky pro jejich profesní rozvoj. (2.3)
– Do výuky jsou zařazovány cílené aktivity podporující spolupráci, argumentaci a diskuzi.
  (4.4)
– Žáci školy dlouhodobě dosahují velmi dobrých výsledků při ukončování vzdělává ní
  maturitní zkouškou, jsou úspěšní v konání certifikovaných jazykových zkoušek
  a v soutěžích na celostátní i mezinárodní úrovni. (5.2)
– Žáci jsou zapojováni do četných školních i mimoškolních aktivit podporujících jejich
  komunikační, osobnostní a sociální dovednosti. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Kontrolní systém vykazuje dílčí nedostatky v ověřování účinnosti přijatých opatření pro
  některé oblasti činnosti školy. (2.1)
– Sebehodnocení a vzájemné hodnocení je ve výuce nadále uplatňováno jen ojediněle. (4.3)




                                             5/7
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Vytvářet ve výuce ve vyšší míře prostor pro sebehodnocení a vzájemné hodnocení,
  nastavit pro sebereflexi žáků hodnotící kritéria.
– Přijímat dostatečně účinná opatření ke zjištěným nedostatkům.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 7 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Školní vzdělávací programy platné ve školním roce 2024/2025
 2.   Evropský plán rozvoje školy 2024–2027 ze dne 1. 9. 2024, Vize budoucího stavu
      Jazykového gymnázia Pavla Tigrida, Ostrava-Poruba, příspěvková organizace
 3.   Výroční zpráva o činnosti školy za školní rok 2022/2023
 4.   Plán dalšího vzdělávání pedagogických pracovníků na školní rok 2024/2025
 5.   Záznamy z hospitační činnosti ve školním roce 2023/2024 (vzorek), plán hospitační
      činnosti na školní rok 2024/2025
 6.   Zápisy z porad ve školním roce 2023/2024 (vzorek)
 7.   Zápisy z jednání předmětových komisí ve školním roce 2023/2024 a 2024/2025
      (vzorek)
 8.   Minimální preventivní program na školní rok 2024/2025 ze dne 30. 8. 2024, Program
      poradenských služeb ve školním roce 2024/2025, Strategie předcházení školní
      neúspěšnosti
 9.   Dokumentace žáků se speciálními vzdělávacími potřebami (vzorek)
10.   Personální dokumentace pedagogických pracovníků (vzorek)
11.   Matrika školy vedená ve školním roce 2024/2025 (vzorek)
12.   Třídní knihy vedené ve školním roce 2024/2025 (vzorek)
13.   Výjimka z nejvyššího počtu žáků ve třídách gymnázia ze dne 16. 1. 2023 s účinností
      od 1. 9. 2023
14.   Dokumentace vztahující se k finančním podmínkám školy a zajištění bezpečnosti
      a ochrany zdraví žáků pro školní rok 2024/2025 (vzorek)
15.   Smlouva o zabezpečení školního stravování ve školním roce 2024/2025




                                            6/7
                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Šárka Šustková, školní inspektorka, vedoucí inspekčního týmu
 Mgr. Adéla Kulová, školní inspektorka
 PaedDr. Ivana Marková, Ph.D., školní inspektorka
 Ing. Klára Kudlíková, kontrolní pracovnice
 PhDr. Květoslava Krajčová, přizvaná osoba


19. 10. 2024




                                          7/7
