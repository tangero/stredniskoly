CSI0X00D7625




                                  Česká školní inspekce
                                   Plzeňský inspektorát
                               Koperníkova 26, 301 00 Plzeň
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIP-1521/24-P
                                       Sp. zn. ČŠIP-S-323/24-P


Název                               Střední odborné učiliště, Domažlice, Prokopa Velikého
                                    640
Sídlo                               Prokopa Velikého 640, 344 01 Domažlice
E-mail                              skola@soudom.cz
IČO                                 18 230 083
Identifikátor                       600 008 941
Právní forma                        příspěvková organizace
Zastupující                         Mgr. Zdeňka Buršíková
Zřizovatel                          Plzeňský kraj
Místo inspekční činnosti            Hradecká 482, Stod
                                    Komenského nám. 1, Stod
                                    Plzeňská 245, Stod
                                    Plzeňská 29, Stod
                                    Plzeňská 322, Stod
                                    Prokopa Velikého 640, Domažlice
                                    Prokopa Velikého 653, Domažlice
                                    Rohova 232, Domažlice
                                    Rohova 233, Domažlice
Inspekční činnost na místě          7. 1. 2025 − 9. 1. 2025

Inspekční činnost byla zahájena předložením pověření k inspekční činnosti.
                             Předmět inspekční činnosti
Zjišťování a hodnocení podmínek, průběhu a výsledků vzdělávání podle § 174 odst. 2 písm.
b) školského zákona, zjišťování a hodnocení naplnění školních vzdělávacích programů podle
§ 174 odst. 2 písm. c) školského zákona.


                                     Charakteristika
Střední odborné učiliště, Domažlice, Prokopa Velikého 640 (dále „škola“) vykonává činnost
střední školy, domova mládeže, školní jídelny a školní jídelny – výdejny.
Ve škole se k datu inspekční činnosti vzdělávalo 604 žáků v 11 oborech vzdělání. V sedmi
tříletých oborech vzdělání s výučním listem (Kuchař – Číšník, Obráběč kovů, Kadeřník,
Truhlář, Strojní mechanik, Prodavač, Elektromechanik pro zařízení a přístroje) bylo
evidováno 438 žáků, tj. 32,8 % z celkového počtu žáků. Ve čtyřech oborech vzdělání
s maturitní zkouškou bylo evidováno 166 žáků (12,4 %) v oborech (Mechanik
elektrotechnik, Mechanik seřizovač, Kosmetické služby, Gastronomie). Ke stejnému datu
evidovala škola 56 žáků se speciálními vzdělávacími potřebami (dále „SVP“), z nichž je pět
vzděláváno podle individuálních vzdělávacích plánů (dále „IVP“) vytvořených na základě
doporučení školského poradenského zařízení, a 24 žáků s odlišným mateřským jazykem bez
jazykové bariéry.
Vzdělávání je realizováno v Domažlicích a ve Stodu. Jednotlivé druhy praxí maturitníc h
oborů a odborný výcvik učebních oborů jsou realizovány v dílnách a učebnách školy a na
smluvních pracovištích profesních partnerů.
V domově mládeže ve Stodu (dále „DM”) bylo k datu inspekční činnosti ubytováno celkem
28 žáků. Výchovně vzdělávací činnost byla poskytována v jedné výchovné skupině.
Stravování žáků je zajištěno ve dvou školních jídelnách, z nichž jedna umožňuje mj. také
celodenní stravování ubytovaných v DM, a ve školní jídelně – výdejně.


                          Hodnocení podmínek vzdělávání
Nastavená koncepce rozvoje školy je v souladu se strategickými záměry zřizovate le.
Reflektuje aktuální stav a potřeby školy, zohledňuje profesní uplatnění absolventů na trhu
práce, společenskou poptávku a trendy i právní změny ve vzdělávání. Koncepční záměry
jsou účelně podporovány nabídkou nových zaměření vyučovaných oborů vzdělání a inovací
stávajících školních vzdělávacích programů. Mezi hlavní priority a cíle, které se ředitelce
školy daří úspěšně realizovat, patří zejména těsnější sepětí vzdělávání a praxe, zkvalitňo vá ní
materiálně technického zázemí a rozvíjení přínosných vztahů se sociálními partnery.
Stanovené cíle v oblasti výuky ve vztahu k úspěšnosti žáků při ukončování vzdělávání na
základě zjištění České školní inspekce se daří realizovat částečně.
Organizační struktura odpovídá podmínkám školy s několika místy poskytovaného
vzdělávání. Transparentně stanovené kompetence jednotlivých vedoucích pracovníků
umožňují strategické i operativní řízení školy. Část řídících pravomocí a povinnos tí
delegovala ředitelka na své zástupce (zástupce pro odborný výcvik a dvě zástupkyně pro
teoretické vzdělávání) a další vedoucí pracovníky. Učitelům jsou vytvořeny podmínky pro
účast na fungování školy v rámci činnosti předmětových komisí a prostřednictvím jednání
pedagogické rady na obou místech poskytovaného teoretického vzdělávání. Pedagogické



                                              2/8
rady umožňují sdílení zkušeností z průběhu vzdělávání a podporují vzájemné pracovní
vztahy. Účelně propojený vnější i vnitřní informační systém přispívá k efektivitě řízení
a posiluje funkční vazby mezi jednotlivými pracovišti.
Kontrolní a hospitační činnost je realizována ředitelkou, jejími zástupci i předsedy
předmětových komisí. Poznatky z hospitační činnosti, která zahrnuje jak oblast teoretického,
tak i praktického vyučování, jsou sdíleny v rámci pedagogické rady. Na základě závěrů
z hospitační činnosti jsou stanovována konkrétní doporučení pro zlepšení výchovně
vzdělávacího procesu.
Ředitelka zabezpečuje poskytování poradenských služeb na obou místech realizova né ho
teoretického vzdělávání školním poradenským pracovištěm, ve kterém působí výchovní
poradci, metodici prevence, kariérový poradci a školní psycholožka. Erudovaní pracovníci
školního poradenského pracoviště poskytují poradenskou podporu žákům a jejich zákonným
zástupcům a vytváří konzultační tým pro pedagogy školy.
Od poslední inspekční činnosti došlo k obměně pedagogického sboru. Z průběhu sledované
výuky bylo patrné, že se vedení školy daří získávat odborníky v oboru, kteří mají úzký
kontakt s praxí. Kontinuální doplňování a obměna pedagogického sboru umožňuje
předávání zkušeností mezi vyučujícími. Proces uvádění začínajících učitelů a jejich
postupného zapojování do činností školy je funkční. Osobní rozvoj pedagogů podporuje
spolupráce se sociálními partnery a další vzdělávání pedagogických pracovníků, které
koresponduje se zaměřením a potřebami školy a zohledňuje zájem pedagogů. Na vlastní
profesní růst klade důraz i vedení školy a systematicky se účastní vzdělávacích akcí.
Efektivním vícezdrojovým financováním se ředitelce daří zajistit plynulý chod školy.
Aktivní zapojování školy do projektů, rozsáhlá doplňková činnost a významné investič ní
akce zřizovatele obohacují vzdělávací nabídku žáků a napomáhají k naplňování školních
vzdělávacích programů.
Vedení školy průběžně vyhodnocuje a zkvalitňuje materiálně technické podmínky pro
vzdělávání. Realizované rekonstrukce a úpravy v posledních letech přispěly k dalšímu
rozvoji školy a vytvoření velmi dobrých podmínek pro výuku. Škola disponuje dostatečným
počtem kmenových i odborných učeben, jež jsou v souladu s profilací školy a udržením
moderních trendů ve vzdělávání vybaveny odpovídající didaktickou technikou a učebními
pomůckami. Školní dílny s velmi dobrým standardem technického vybavení umožňují
žákům kvalitní přípravu na budoucí povolání. Žáci mají možnost využívat knihovnu
a relaxační zónu ve vestibulu školy. Podmínky pro realizaci tělesné výchovy a sportovních
aktivit jsou dostačující. Prostory DM umožňují ubytovaným žákům připravovat se na
vyučování a smysluplně trávit volný čas. Budovy jsou zabezpečeny proti vstupu
neoprávněných osob.


                          Hodnocení průběhu vzdělávání
Sledované hodiny českého jazyka a cizích jazyků byly připraveny a dobře promyšleny.
Navazovaly na předchozí výuku, v úvodní části byl sdělen nebo vyvozen vzdělávací cíl
a téma hodiny. Výuka byla vedena s vhodnou didaktickou podporou digitálních technologií
(videa, prezentace nebo aplikace), byla zařazena i samostatná aktivita žáků při vyhledá vá ní
informací na mobilech. Žákům jsou poskytovány studijní materiály nejčastěji formou
pracovních listů. Tyto pracovní listy, domácí úkoly a jiné materiály jsou také sdíleny
v prostředí MS Teams. Zadávané úlohy a otázky byly přiměřeně náročné, většinou se dařilo
podnítit diskusi mezi vyučujícím a žáky. Nejefektivnější aktivizace žáků nastala při


                                            3/8
vzájemné interakci. Pedagogové považují za důležité časté opakování a upevňování učiva
přímo v hodinách. Žáci byli motivováni k plnění zadaných úkolů verbálně i možností získat
známku za aktivitu. V některých hodinách bylo zaznamenáno sebehodnocení i vrstevnické
hodnocení, ze strany učitelů je zpětná vazba žákům poskytována vždy.
Výuka cizích jazyků byla důsledně vedena v cílovém jazyce. Vyučovány jsou anglick ý
a německý jazyk. V anglickém jazyce byly k dispozici aktuální texty a další materiály,
vyučující využívají efektivní postupy pro nácvik řečových dovedností. Výuka německého
jazyka byla sledována ve skupinách s nižším počtem žáků, z nichž někteří neprokazují
požadovanou úroveň procvičovaných řečových dovedností. Rozvoj jazykových dovedností
v oblasti odborné slovní zásoby žáků podporuje úspěšná spolupráce na projektech se
zahraničními partnery a mobilita žáků a učitelů.
V hodinách matematiky a přírodovědných předmětů vytvářely jasně formulo va né
a přiměřené požadavky vyučujících, spolu se zájmem jednotlivých žáků o dosažení dobrých
vzdělávacích výsledků, klidnou pracovní atmosféru. Výklad nového učiva žáci pozorně
sledovali, bez problémů se orientovali v nových pojmech, v případě potřeby se neobávali
požádat o dodatečné upřesnění. Měli dostatek prostoru k upevňování a procvičování
probíraného učiva, míra zařazení vyučovacích pomůcek odpovídala charakteru výuky.
Názornost byla v části sledovaných hodin vhodně podpořena využitím informač níc h
technologií či textovými materiály. Vyučující kladli důraz na osvojování vědomostí
v souvislostech, často také s ukotvením do reálného života, výrazně podporovali rozvoj
především samostatnosti a individuality žáků.
Vyučující odborných předmětů účelně propojovali teoretickou výuku s praktickým využitím
znalostí a dovedností. Patrný byl vliv a funkčnost jednotlivých předmětových komisí, jejichž
složení akcentuje kooperaci mezi odborným výcvikem a učiteli teoretického vyučová ní.
Vyučující v teoretickém vyučování měli velmi dobrý přehled o průběhu výuky v odborném
výcviku. Sledované vyučovací hodiny byly dobře připraveny. Ve všech hodinách byly
dodržovány didaktické zásady, byl zcela jasně stanoven cíl hodiny a v závěru proběhlo
shrnutí učiva a interaktivní opakování. Vhodně byly zařazovány praktické ukázky, pracovní
listy, modely, příklady z praxe, práce ve skupinách a odkazy na odbornou literatur u.
U vyučujících se projevoval přátelský a empatický vztah k žákům. Žáci byli vedeni
k používání odborné terminologie, logicky navazujících operací a postupů a správném
vyjadřování v souladu se spisovnou češtinou. I v teoretickém vyučování byl zdůrazňo vá n
apel na dodržování bezpečnostních předpisů a u žákyň oboru vzdělání Kadeřník rovněž na
nutnost přesně dodržovat technologické postupy. V některých hospitovaných hodinách se
výrazně dařila aktivizace žáků. Vyučovací hodiny byly vhodně strukturovány.
Škola realizuje odborný výcvik i na pracovištích smluvních partnerů. Smlouvy o zajištění
odborného výcviku na pracovištích firem reflektují platnou legislativu. Formální náležit os ti
organizace odborného výcviku jsou dodržovány. Evidence výsledků vzdělávání, docházka
a chování žáků i bezpečnostní předpisy byly zaznamenávány průběžně a věcně správně.
Příkladem inspirativní praxe je kooperace učitelů odborného výcviku strojírenských oborů,
kteří vytvářejí velmi podnětné a motivující prostředí pro žáky. To se dále zrcadlí nejenom
ve výsledcích vzdělávání, ale i umístěním v celostátních soutěžích. Ke kvalitě vztahů rovněž
napomáhá adresná zpětná vazba poskytovaná jednotlivými aktéry.
Průběh odborného výcviku sledovaný na vybraných pracovištích měl odpovídající odbornou
úroveň. Žáci byli rozděleni do skupin v počtu odpovídajícímu platné legislativě a pod
dohledem a metodickým vedením učitelů odborného výcviku vykonávali činnosti v souladu
s platnými školními vzdělávacími programy. Rozsah pracovních činností, kvalita nástrojů
a přístrojů a schopnost žáků pracovat ve skupině i samostatně byly na odpovídající úrovni.


                                             4/8
Z přímého pozorování bylo patrné, že si žáci při získávání odborných dovedností
systematicky osvojují technologické postupy nezbytné pro zdárné uplatnění v budoucí praxi.
Nebylo zaznamenáno porušení bezpečnostních nebo hygienických předpisů.
Vzdělávání v DM se uskutečňuje v souladu se školním vzdělávacím programem. Režim dne
umožňuje ubytovaným žákům přípravu na vyučování i relaxaci v době osobního volna.
Náležitá pozornost je věnována také prevenci sociálně patologických jevů.


                          Hodnocení výsledků vzdělávání
Výsledky vzdělávání žáků odrážejí pestrou skladbu realizovaných oborů vzdělání, různou
míru motivace pro zvolený obor a odlišné studijní předpoklady jednotlivých žáků.
Úroveň individuálních i skupinových výsledků vzdělávání žáků v průběhu studia zjišťuj í
vyučující pomocí standardních hodnotících nástrojů, využíváno je především písemné
a ústní zkoušení. Vhodným nástrojem je také využívání aplikací a motivační hodnocení
v hodinách. Hodnocení výsledků vzdělávání je zaměřeno zejména na znalosti žáků
a propojení teoretické a praktické výuky. Výsledky vzdělávání žáků jsou pravidelně
sledovány vedením školy na úrovni tříd a jednotlivců v rámci jednání pedagogické rady,
souhrnné výsledky jsou účelně analyzovány v předmětových komisích. Přehledy klasifikace
výsledků vzdělávání jednotlivých tříd a předmětů a podklady třídních učitelů obsahují
zpravidla záznamy o příčinách školního neúspěchu i o některých přijatých opatřeních, která
vedou ke konkrétním postupům nebo eliminaci problému.
Pro první ročníky realizuje škola na začátku studia vstupní testy z hlavních předmětů
ke zjištění znalostí žáků s cílem nastavit vhodné vzdělávací strategie k doplnění mezer
v učivu. V případě zhoršení prospěchu nebo zvýšení absence žáka jsou většinou přijímá na
individuální a konkrétní opatření. Pro žáky ohrožené školním neúspěchem je poskytována
cílená pomoc formou individuálních konzultací nebo doučování. Pozitivním opatřením je
systematická příprava a testování maturitní zkoušky nanečisto pro žáky posledních ročníků.
Tento postup napomáhá zlepšit úspěšnost žáků při maturitních i závěrečných zkouškách.
Vedení školy má příležitost ke zlepšení v oblasti práce s výsledky externího hodnocení, při
kterém byla ve školním roce 2022/2023 zjištěny slabé výsledky čtenářské gramotnosti žáků
2. ročníků.
Hrubá neúspěšnost žáků školy ve společné části maturitních zkoušek se v letech 2023 i 2024
ve srovnání s danou skupinou oborů za celou Českou republiku zlepšila v předmětech český
jazyk a anglický jazyk, k maturitní zkoušce z matematiky se žáci nepřihlásili. Přetrvává však
vyšší neúspěšnost v předmětu německý jazyk. Hrubá míra neúspěšnosti školy v německém
jazyce v roce 2024 činila 75 %. V tomto roce si zvolilo zkoušku z německého jazyka osm
žáků z dvaceti přihlášených k maturitní zkoušce, přičemž uspěli jen tři žáci, všichni z oboru
vzdělání Mechanik-seřizovač. Z neúspěšných pěti žáků byli dva z oboru vzdělání Mechanik-
seřizovači tři z oboru vzdělání Kosmetické služby. Příčiny neúspěšnosti byly předmětem
jednání předmětové komise cizích jazyků, přijatým opatřením je cílené zaměření na nácvik
dovedností, ve kterých žáci vykázali nedostatky. Důvodem je však i nadále nesoulad
průběžného hodnocení výsledků vzdělávání žáků a výsledků didaktických testů
a v neposlední řadě také fakt, že někteří žáci nebyli zařazeni do výuky německého jazyka
jako prvního cizího jazyka v návaznosti na předcházející výuku v základním vzdělávání.
Vyšší úroveň dosažených odborných kompetencí prokazují žáci v oborech vzdělání
s výučním listem svými pracemi k závěrečné zkoušce, i když ze 110 žáků čtyři neprospěli
a dva zkoušku nekonali (tj. bez výučního listu opustilo školu 5,45 % žáků).


                                            5/8
Škole se daří zvládat míru absence žáků účinnými opatřeními, a to zejména bezodkladným
řešením s žákem nebo zákonnými zástupci. Výchovná a kázeňská opatření jsou ukládána po
projednání v pedagogické radě, možnosti udělovat pochvaly žákům jsou využívány zejména
k ocenění reprezentace školy. I přes snahu školy řešit předčasné odchody žáků ze vzdělává ní
se nedaří tento problém úplně eliminovat. Například ve školním roce 2023/2024 ukončilo
předčasně vzdělávání 31 žáků z důvodu přestupu, nezájmu o obor vzdělání nebo slabého
prospěchu. Jen tři žáci požádali o možnost opakování, bylo jim vyhověno. Jedním z opatření
školy je mimo jiné spolupráce s externí sociální pedagožkou, která poskytuje osobní
konzultace žákům i rodičům a je v kontaktu se školním poradenským pracovištěm.
Poradenský systém efektivně propojuje oblast vzdělávání s prevencí sociálně patologick ýc h
jevů a je zajišťován součinností pracovníků školního poradenského pracoviště a učitelů
teoretických předmětů i odborného výcviku. Mezi jeho priority patří vytváření optimálníc h
podmínek pro vzdělávání žáků se SVP, žáků s odlišným mateřským jazykem a předcházení
výchovným a studijním problémům. Systém podpory žáků se SVP zahrnuje jejich včasnou
identifikaci, spolupráci se školskými poradenskými zařízeními a dalšími organizace mi
a respektování doporučení vzdělávání žáků podle IVP. Preventivní program školy se
systematicky zaměřuje na předcházení a rozpoznání rizikového chování a zajištění včasné
intervence i ve spolupráci s relevantními organizacemi. Velmi dobře vedená dokumentace
je podkladem pro proškolení pedagogů a následné uplatňování funkční postupů při řešení
problémů. Účinná podpora je věnována nastupujícím žákům v podobě adaptačního kurzu
a přednášky s besedou o rizikovém chování a trestní odpovědnosti mladistvých. Žákům jsou
nově poskytovány služby školní psycholožky formou poradenství, edukace či podpory při
osobních potížích. Škola se vhodně zapojuje do řady akcí zaměřených na zdravý životní styl
a prevenci rizikového chování. Prostor pro rozmanitější nabídku volnočasových aktivit však
zůstává na DM ve Stodu.
Vedení školy považuje za důležitou zpětnou vazbu o kvalitě poskytovaného vzdělává ní
informace od absolventů o jejich další vzdělávací nebo profesní dráze. V této oblasti škola
využívá kariérového poradenství a intenzivně spolupracuje s firmami a s hospodářskou
komorou v regionu i v rámci přeshraniční spolupráce. Většina absolventů se uplatňuje přímo
v praxi, menší počet žáků pokračuje studiem v nástavbovém studiu nebo na vysoké škole.
Škola podporuje nadání a zájem žáků o obor formou zapojení do soutěží. Žáci mají
příležitost porovnat své odborné kompetence a dovednosti v profesně zaměřených nebo
sportovních soutěžích, kterých se aktivně a na dobrovolné bázi hojně účastní a dosahují
vynikajících výsledků i na celorepublikové úrovni napříč všemi obory. Např. v aktuálním
školním roce se umístil jeden žák na 2. místě v krajském kole soutěže WocaBee.
V uzavřeném školním roce se umístili dva žáci na 1. a 2. místě v celostátním kole soutěže
KOVO Junior, z nichž jeden byl oceněn v soutěži České ručičky jako laureát oboru vzdělání
Mechanik-seřizovač. V aktuálním školním roce bude škola pořadatelem celorepubliko vé ho
kola soutěže KOVO Junior. Při přípravě na soutěže je žákům poskytována účinná podpora.
K uskutečnění koncepčních záměrů a naplňování profilu absolventa přispívá spolupráce
s profesními svazy a dalšími subjekty, která umožňuje škole reagovat na potřeby trhu práce,
zavádět nové technologie do odborné výuky a zprostředkovat žákům důležité infor mace
o možnostech jejich budoucího profesního uplatnění. Pro žáky a pedagogy je velmi podnětná
výměna zkušeností a jejich získávání v rámci spolupráce s domácími i zahranič ními
školami. Přínosné vztahy jsou rozvíjeny s okolními základními školami, pro něž škola
organizuje polytechnickou výchovu, v jejímž rámci jsou žáci mj. motivováni i ke vzdělává ní
v některém z nabízených oborů. Spolupráce se zákonnými zástupci žáků se zaměřuje na
poskytování informací o průběhu a výsledcích vzdělávání žáků a řešení vzdělávac íc h



                                            6/8
a výchovných problémů. Zákonní zástupci se do chodu školy zapojují prostřednictvím
školské rady.


                                         Závěry
Vývoj školy
– Došlo k významné obnově materiálně technických podmínek a jejich průběžnému
  zkvalitňování.
– Opatření přijatá ředitelkou od poslední inspekční činnosti v roce 2020 byla realizo vá na
  (např. škola od školního roku 2021/2022 nepřijímá žáky do prvního ročníku oboru
  vzdělání 64-41-L/51 Podnikání v denní formě, byl podán návrh na výmaz oboru vzdělání
  64-41-L/51 Podnikání v denní formě a s účinností od 1. 9. 2025 byl proveden výmaz
  tohoto oboru ze školského rejstříku, snížila se ve srovnání s rokem 2020 míra celkové
  neúspěšnosti školy u maturitní zkoušky, přesto vyšší neúspěšnost školy trvá u maturitní
  zkoušky z německého jazyka).
Silné stránky
– Bohatá projektová činnost školy a spolupráce se sociálními partnery včetně realizace části
  praktického vyučování na pracovištích smluvních partnerů umožňuje žákům získat
  odborné kompetence a potřebné dovednosti a zkušenosti v reálném pracovním prostředí.
  (1.5)
– Aktivní usilování o udržení dobrého technického vybavení školy, materiálních podmínek
  vzdělávání a jejich průběžné zkvalitňování vedením školy, odpovídá moderním trendům
  a přispívá k naplňování vzdělávacích cílů stanovených ve školních vzdělávac íc h
  programech s vývojovými směry a odborností výuky. (2.4)
– Propojení teorie a praxe vyučovaných oborů vytváří velmi dobré předpoklady pro přímé
  uplatnění absolventů na trhu práce. (4.1)
– Škola připravuje žáky do širokého spektra oborových soutěží, pozitivně je ovlivňuje
  a motivuje, což přispívá k rozvoji jejich odborných a sociálních kompetencí. (6.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Přetrvávající vyšší neúspěšnost žáků u maturitní zkoušky v předmětu německý jazyk.
  (5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Příklady inspirativní praxe
– Kooperace učitelů odborného výcviku strojírenských oborů vytváří velmi podnětné
  a motivující prostředí pro žáky, což se zrcadlí nejenom ve výsledcích odborného
  vzdělávání, ale i v úspěšné reprezentaci školy v celostátních soutěžích. Ke kvalitě vztahů
  rovněž napomáhá adresná zpětná vazba poskytovaná jednotlivými aktéry vzdělává ní.
  (5.3)




                                            7/8
Doporučení pro zlepšení činnosti školy
– Systematicky a cíleně vyhodnocovat výsledky vzdělávání žáků v německém jazyce,
  přijímat opatření ke zkvalitnění vzdělávání a analyzovat účinnost jejich realizace.


                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


              Seznam dokladů, o které se inspekční zjištění opírají
 1.   Inspekční zpráva Čj. ČŠIP-99/20-P
 2.   Protokol o kontrole Čj. ČŠIP-100/20-P
 3.   Dokumentace školy vedená dle § 28 odst. 1 školského zákona vztahující se
      ke kontrolovanému období


                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Ing. Drahuše Šefčíková, školní inspektorka, vedoucí inspekčního týmu
 Mgr. Jana Cipínová, školní inspektorka
 Mgr. Josef Ležal, odborník v oblasti výuky odborných předmětů
 Ing. Monika Zelená, kontrolní pracovnice


24. 1. 2025




                                          8/8
