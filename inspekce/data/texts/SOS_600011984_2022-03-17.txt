                                    Česká školní inspekce
                                    Pardubický inspektorát
___________________________________________________________________________________________________________ _




                         IN S P E K Č N Í ZP R ÁVA
                                           Čj. ČŠIE-84/22-E


Název                                Střední průmyslová škola Chrudim
Sídlo                                Čáslavská 973, Chrudim IV, 537 01 Chrudim
E-mail                               sps@sps-chrudim.cz
IČ                                   15 052 591
Identifikátor                        600 011 984
Právní forma                         příspěvková organizace
Zastupující                          Ing. František Mihulka
Zřizovatel                           Pardubický kraj
Místo inspekční činnosti             Čáslavská 973, Chrudim
                                     Čáslavská 328, Chrudim
Termín inspekční činnosti            17., 18. a 21. 3. 2022


Inspekční činnost byla zahájena předložením pověření k inspekční činnosti.


                                  Předmět inspekční činnosti
Předmětem inspekční činnosti bylo zjišťování a hodnocení podmínek, průběhu a výsledků
vzdělávání poskytovaného školou vykonávané podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů, včetně hodnocení naplňování školních
vzdělávacích programů.


                                          Charakteristika
Střední průmyslová škola Chrudim (dále „škola“) vykonává činnost střední školy, školní
jídelny, školní jídelny – výdejny a domova mládeže. Vzdělává žáky ve tříletých oborech


2021/2022
vzdělání 23-51-H/01 Strojní mechanik, 23-56-H/01 Obráběč kovů, 23-65-H/03 Strojník
silničních strojů, 26-52-H/01 Elektromechanik pro zařízení a přístroje ukončovanýc h
závěrečnou zkouškou a ve čtyřletých oborech 23-41-M/01 Strojírenství, 26-41-M/01
Elektrotechnika, 23-44-L/01 Mechanik strojů a zařízení ukončovaných maturitní zkouškou.
V době inspekční činnosti se ve škole vzdělávalo 394 žáků ve 23 třídách, z toho bylo
evidováno 87 žáků se speciálními vzdělávacími potřebami. Žákům ze vzdálenějších míst
škola zajišťuje ubytování v domově mládeže, který se nachází v areálu školy. Stravování
žáků a zaměstnanců školy je zajištěno ve vlastní školní jídelně v budově školy a školní
jídelně – výdejně v budově, kde je realizován odborný výcvik.


                        Hodnocení podmínek vzdělávání
Ředitel školy využívá svoje dlouholeté zkušenosti ve funkci k systematickému řízení
provozu školy, zejména ke zkvalitňování a modernizaci materiálních podmínek. V oblasti
pedagogického řízení školy se zaměřuje především na řešení aktuálních potřeb účastníků
vzdělávání. Systém řízení vychází z organizační struktury delegování pravomocí na zástupce
ředitele teoretického vyučování a zástupce ředitele praktického vyučování, odpovídá
potřebám školy a vytváří podmínky pro otevřenou komunikaci mezi všemi účastníky
vzdělávání. Dlouhodobé záměry rozvoje školy vycházejí především z analýzy, která mapuje
oblast celospolečenských a regionálních faktorů ovlivňujících odborné zaměření školy,
reálných možností a podmínek školy, a určují žádané cíle ve všech významných oblastech.
Ředitel školy se také dlouhodobě aktivně podílí na prohlubování spolupráce s mnoha
sociálními partnery školy. Opakovaně se škola umístila na předních místech v anketě Škola
doporučená zaměstnavateli. Otevřená komunikace mezi vedením školy, žáky a pedagogy
a partnery je významným nástrojem systému řízení školy a podporuje příznivé klima
přispívající k úspěšné realizaci výchovně vzdělávacího procesu ve škole. Prostřednictvím
školního řádu a dalších interních směrnic má škola přehledně nastavena pravidla svého
působení. Pozitivním zjištěním bylo, že v návaznosti na dlouhé období distanční výuky
v uplynulém školním roce škola ve vybraných oborech sledovala naplnění výstupů školních
vzdělávacích programů. Aktuální zjištění se stala východiskem pro práci učitelů se
vzdělávacím obsahem, zejména v odborném výcviku.
Výuku aktuálně zabezpečuje stabilní, odborně kvalifikovaný pedagogický sbor. Nově
příchozím učitelům jsou vytvářeny podmínky pro adaptaci stanovením uvádějících učitelů,
pomoc poskytuje i vedení školy a ostatní vyučující. Pedagogický proces je kontrolován
především prostřednictvím plánované hospitační činnosti zástupců ředitele školy
a vedoucích předmětových komisí. Zpětné informace, které jsou poskytovány vyučujíc ím,
částečně napomáhají podporovat kvalitu výuky. K dalšímu zefektivnění vzdělávac íc h
strategií na úrovni školy přispěje zaměření hospitační činnosti na oblast využívání metod
a forem práce, diferenciace výuky a využívání závěrů hodin k efektivní zpětné vazbě
o dosažení vzdělávacího cíle. Následným krokem v této oblasti je plánování dalšího
vzdělávání a využití možnosti sdílení nových poznatků, například využíváním vzájemnýc h
hospitací, a to i napříč obory a předměty.
Primární prevence a výchovné poradenství jsou zajišťovány dvěma pedagogickými
pracovníky. Výchovná poradkyně eviduje informace a zprávy ze školských poradenských
zařízení a vyučujícím zprostředkovává přístup k základním informacím o žácích s potřebou
podpory. Realizace podpůrných opatření formou diferenciace úkolů žákům podle jejich
individuálních schopností, nebyla ve sledované výuce zaznamenána. Příležitostí ke zlepšení
je využití výsledků hospitační činnosti k systematické metodické podpoře učitelů při práci


2021/2022                                   2
se žáky se speciálními vzdělávacími potřebami. Metodik prevence zastává tuto funkci krátce,
zatím neabsolvoval specializační studium. Zpracoval Minimální preventivní program se
stanovenými cíli a nabídkou aktivit. Vyhodnocování jednotlivých oblastí prevence (např.
zhodnocení realizace plánu, analýza vyššího počtu neomluvených hodin a jejich souvislo st
s oblastí záškoláctví a jeho prevencí) je zatím méně systematické. V rámci podpory vztahů
v třídním kolektivu škola pořádá adaptační kurzy pro žáky prvních ročníků. Dalšími
aktivitami podporujícími třídní kolektivy jsou pravidelné vodácké a lyžařské kurzy.
Významnou roli v této oblasti mají i tematicky zaměřené besedy a přednášky.
Vedení školy aktivně usiluje o zkvalitňování materiálních podmínek pro vzdělává ní.
Ve spolupráci se zřizovatelem a zapojením do projektů se daří zázemí školy i domova
mládeže postupně modernizovat a doplňovat. Škola pro výuku disponuje dobře vybavenými
učebnami a pracovišti praktického vyučování. Prostorové, materiální a technické podmínky
školy i domova mládeže umožňují realizaci vzdělávacích programů a žáci zde naleznou také
prostory pro odpočinek i přípravu na další výuku. Od minulé inspekční činnosti škola
realizovala několik projektů pro zlepšení podmínek ke vzdělávání. Aktuálně využívá dotace
z evropského programu Erasmus+, z projektu Šablony II SPŠ Chrudim na pořízení
moderních technologií a technického vybavení z oblasti obrábění, které umožňují škole
získat pro přípravu žáků podmínky odpovídající stávajícím požadavkům ze strany
zaměstnavatelů. K zajištění vzdělávání škola využila také projekty zaměřené na podporu
polytechnického vzdělávání, finance z provozování doplňkové činnosti a dotace
Pardubického kraje na prospěchová stipendia u vybraných oborů vzdělávání.


                          Hodnocení průběhu vzdělávání
Zhlédnuté vyučovací hodiny se většinou vyznačovaly promyšlenou strukturou, avšak spíše
z pohledu obsahu, méně vzhledem k použitým metodám výuky. Probíhaly v atmosféře, která
obvykle vytvářela příznivé podmínky pro vzdělávání. V mnoha hodinách převažovala
frontální výuka, s dominantním postavením učitele, který předával vesměs hotové poznatky.
Využívané metody a formy práce zahrnovaly jen zřídka zpestřující prvky s cílem aktivizace
žáků. Pouze v menším počtu hodin nebyli žáci pouhými pasivními příjemci informac í
a vyučující je dokázali řízeným dialogem aktivně zapojit do vzdělávacího procesu. Dobře se
to dařilo například v hodinách, v nichž učitelé propojovali vyučované téma se zkušenostmi
z praktického vyučování, žáci sami uváděli své zkušenosti z praxe a kladli otázky
k probíranému tématu.
Menší důraz byl kladen na podporu motivace žáků, a to počínaje např. vymezením cíle
vyučovací hodiny. Jen v malé míře byly využity skupinové a kooperativní činnosti žáků,
častěji vyučující zařazovali samostatnou práci žáků a práci ve dvojicích. Výraznější práce
s informacemi nebo dalšími zdroji informací nebyla zaznamenána, komunikač ní
kompetence nebyly v části hodin příliš rozvíjeny. Pro zvýšení názornosti se učitelé někdy
opírali o trojrozměrné pomůcky, promítané obrázky, videa a texty, které obvykle doplňovali
komentáři a poznámkami na tabuli. Výuka odborných předmětů byla vedena bez zásadních
odborných nedostatků. Efektivitu vzdělávání zvyšovali vyučující v některých hodinách
využíváním pracovních listů k rozvoji čtenářské gramotnosti, charakteristice textu,
procvičení a upevnění učiva. Při práci s texty a jejich interpretaci byli žáci aktivnějš í.
Vyučující anglického jazyka převážně vedli hodiny ve vyučovaném jazyce, v průběhu výuky
cizího jazyka bylo také ale zaznamenáno i nadužívání češtiny, které nepřispívalo k rozvoji
jazykových dovedností. V hodinách tělesné výchovy, které byly dobře strukturovány, se
dařilo podporovat zvyšování pohybových dovedností žáků. Při vlastní realizaci hodiny byla



2021/2022                                   3
žákům poskytnuta dostatečná podpora, takže se všichni zapojili do pohybových aktivit podle
individuálních schopností.
V průběhu sledovaných hodin vyučující v malé míře využívali možnosti diferencovat úkoly
podle individuálních potřeb žáků. Zpětnou vazbu o pochopení učiva žáky získávali občas
učitelé v průběhu výkladu. Jen ojediněle využívali možnosti získat ji v závěru hodiny.
Sebehodnocení nebo vzájemné hodnocení žáků bylo zaznamenáno výjimečně. Dílčím
nedostatkem byly chybějící nebo velmi stručné závěry hodin, většinou nedocházelo
k ověřování naplnění stanovených cílů vzdělávání, zpětná vazba od žáků převážně nebyla
požadována. Hodnocení nejen ze strany učitelů, ale i žáků by přispělo k rozvoji schopnosti
hodnocení a sebehodnocení žáků a učitelům by pomohlo při následném plánování výuky.
Odborný výcvik byl dobře organizačně zajištěn. Žákovské činnosti byly jasně vymeze né,
žáci spolupracovali a od pedagogů průběžně získávali zpětné informace o kvalitě své práce.
Vhodné byly instruktážní ukázky některých pracovních činností, aktivní individuální přístup
učitelů k žákům, motivace žáků k dodržování technologických postupů, k samostatnosti
a k pečlivosti. V průběhu sledované výuky bylo zaznamenáno efektivní využívání času
a obvykle aktivní přístup žáků k plnění zadaných úkolů. Učitelé sledovali a hodnotili výkon,
produktivitu a kvalitu práce. Výuka byla vedena bez zásadních odborných nedostatků. Bylo
dbáno na upevňování zásad bezpečné práce a ochrany zdraví. V průběhu praktického
vyučování byla mezi účastníky vzdělávání zřejmá tvůrčí pracovní atmosféra. Praktické
vyučování bylo prováděno s potřebným vybavením nejen na cvičných, ale také
na produktivních činnostech.
Činnost domova mládeže je organizována zejména napříč výchovnými skupinami a je
relativně velmi bohatá. Pro ubytované je vytvářeno pozitivní přátelské klima nahrazujíc í
rodinné prostředí, zajištěna je podpora k učení, k efektivnímu využívání volného času
a podpora zdravého životního stylu. Vychovatelé spolupracují s ostatními pedagogy školy,
zajímají se o problémy ubytovaných žáků a řeší je.


                          Hodnocení výsledků vzdělávání
Škola sleduje a hodnotí průběžné i celkové výsledky žáků, zaměření je spíše statistické ho
charakteru. Pečlivě eviduje výsledky vzdělávání žáků, což podporuje její systematicko u
práci s realizací např. doplnění klasifikace žáků v případě chybějících podkladů pro
hodnocení.
Ročníkové výsledky žáků jsou očekávané. V oborech vzdělání zakončených maturitní
zkouškou byla míra neprospívajících žáků ve školním roce 2020/2021 necelých osm procent,
většina z nich v oboru vzdělání Strojírenství. V oborech vzdělání zakončených závěrečnou
zkouškou bylo neúspěšných žáků přibližně 15 %, vzhledem k počtu žáků měli nejhorší
výsledky žáci oboru vzdělání Strojník silničních strojů (přibližně třetina z nich). Nicméně
úspěšnost žáků u maturitních nebo závěrečných zkoušek je vysoká, pouze jednotky žáků
neuspěly ani v opravném podzimním termínu. Pozitivním zjištěním je např. téměř 20 % žáků
oborů vzdělání s výučním listem, kteří zvládli závěrečné zkoušky s vyznamenáním.
Celková absence žáků ve školním roce 2020/2021 nebyla vysoká. Negativním zjištěním ale
byla v uvedeném období vysoká neomluvená absence, na níž se podílelo téměř 20 % žáků.
Hlubší rozbory důvodů tohoto stavu včetně vlivu absencí na vzdělávací pokroky žáků škola
neprováděla, příležitostí je analýza s využitím zpětné vazby např. formou dotazníkové ho
šetření a zaměření preventivních programů na oblast záškoláctví a jeho předcházení.




2021/2022                                    4
Podpora nadaných žáků v rámci soutěží nebo projektů byla ve školním roce význa mně
omezena podmínkami danými COVID -19. Pozitivním zjištěním je skutečnost, že někteří
žáci v období distanční výuky svoje praktické dovednosti rozvíjeli a upevňovali v rámci
dobrovolných aktivit. Jednalo se např. o individuální konzultace za dohledu pedagogů
ve školních dílnách, případně o pracovní brigády mimo školu, někdy i ve firmác h
a podnicích, kde žáci absolvují při běžném režimu praktickou výuku. Škola se intenzivně
věnuje propagaci školy v rámci účasti v tematicky zaměřených projektech, dnech
otevřených dveří i prostřednictvím časopisu žáků a učitelů školy Vrták. Přínosná je
spolupráce s mnoha sociálními partnery školy pro realizaci odborného výcviku a odborné
praxe žáků s možností profesního uplatnění žáků po ukončení vzdělávání.


                                         Závěry
Vývoj školy
- Zkvalitnění materiálních podmínek pro vzdělávání ve střední škole i v domově mládeže.

Silné stránky
- Aktivní přístup vedení školy při zkvalitňování materiálně technických podmínek,
- funkční systém spolupráce školy se sociálními partnery přispívající k dalšímu profesnímu
  uplatnění žáků.

Slabé stránky a/nebo příležitosti ke zlepšení
- Nedostatečné využívání metod a forem výuky pro aktivizaci žáků,
- neúčelné využívání závěrů vyučovacích hodin k efektivní zpětné vazbě o dosažení
  vzdělávacího cíle,
- málo využívaná diferenciace úkolů podle individuálních potřeb žáků.

Doporučení pro zlepšení činnosti školy
- Zefektivnit kontrolní systém v oblasti kvality vzdělávání,
- zaměřit hospitační činnost na zařazování aktivizačních metod a forem činností žáků,
  diferenciaci a individualizaci výuky a využívání závěru hodin k získávání zpětné vazby
  a vyhodnocování stanoveného cíle,
- zaměřit další vzdělávání pedagogů na didakticko-metodické aspekty výuky (využití
  aktivizujících metod a diferenciace a individualizace výuky podle potřeb jednotlivýc h
  žáků, efektivní zpětné vazby o naplnění vzdělávacích cílů),
- doplnit specializační studium metodika prevence pro zefektivnění primární prevence
  v podmínkách školy.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů přijmout adekvátní opatření k prevenci nedostatků zjištěných
při inspekční činnosti a ve stejné lhůtě písemně informovat Českou školní inspekci,
jaká byla přijata opatření.



2021/2022                                    5
Zprávu zašlete na adresu Česká školní inspekce, Pardubický inspektorát, Sukova
třída 1556, 530 02 Pardubice, případně prostřednictvím datové schránky (g7zais9),
nebo na e-podatelnu csi.e@csicr.cz s připojením elektronického podpisu.


            Seznam dokladů, o které se inspekční zjištění opírají
 1. Výpis z rejstříku škol a školských zařízení ze dne 11. 3. 2022
 2. Dlouhodobý plán rozvoje školy (ze dne 2. 1. 2017)
 3. Školní řád SPŠ Chrudim včetně dodatku ze dne 8. 4. 2021
 4. Školní vzdělávací programy oborů vzdělání platné ve školním roce 2021/2022
 5. Dokumenty k plánování a realizaci dalšího vzdělávání pedagogických pracovníků
    ve školním roce 2021/2022 (výběr)
 6. Dokumentace ke kontrolní a hospitační činnosti ve školním 2021/2022 (výběr)
 7. Rozvrhy hodin pro školní rok 2021/2022
 8. Školní matrika – aktuální stav
 9. Třídní knihy pro školní roky 2021/2022 (výběr)
10. Deníky odborného výcviku pro školní rok 2021/2022 (výběr)
11. Personální dokumentace k odborné kvalifikaci pedagogických pracovníků (výběr)
12. Dokumentace k zajištění bezpečnosti a ochrany zdraví žáků při vzdělávání a s ním
    přímo souvisejících činnostech
13. Záznamy z jednání pedagogické rady ve školním roce 2021/2022
14. Záznamy z jednání předmětových komisí ve školním roce 2021/2022
15. Dokumentace výchovného poradenství a preventivních programů pro školní
    rok 2021/2022
16. Dokumentace k ukončování vzdělávání žáků ve školním roce 2020/2021
17. Výroční zpráva o činnosti školy za školní rok 2020/2021
18. Deníky výchovných skupin v domově mládeže vedené ve školním roce 2021/2022
19. Školní vzdělávací program Domova mládeže platný ve školním roce 2021/2022
20. Vnitřní řád domova mládeže platný ve školním roce 2021/2022
21. Inspekční zpráva čj. ČŠIE-939/15-E




                                     Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Pardubický inspektorát, Sukova
třída 1556, 530 02 Pardubice, případně prostřednictvím datové schránky (g7zais9),




2021/2022                                6
nebo na e-podatelnu csi.e@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Petra Holánková, školní inspektorka,
 vedoucí inspekčního týmu                          Mgr. Petra Holánková v. r.


 Ing. Jan Černý, školní inspektor                      Ing. Jan Černý v. r.


 Bc. Daniela Růžová, kontrolní pracovnice           Bc. Daniela Růžová v. r.


 Mgr. Hana Řebíčková, školní inspektorka           Mgr. Hana Řebíčková v. r.


 Mgr. Martin Valášek, školní inspektor              Mgr. Martin Valášek v. r.
 Ing. Renata Řezáčová, odbornice
 na elektrotechniku                                Ing. Renata Řezáčová v. r.

V Pardubicích 12. 4. 2022


Datum a podpis ředitele školy potvrzující projednání a převzetí inspekční zprávy


 Ing. František Mihulka, ředitel školy             Ing. František Mihulka v. r.

V Chrudimi 22. 4. 2022




2021/2022                                    7
