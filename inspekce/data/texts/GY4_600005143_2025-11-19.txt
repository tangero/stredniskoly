                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIA-3727/25-A
                                      Sp. zn. ČŠIA-S-595/25-A


Název                               Gymnázium, Praha 4, Na Vítězné pláni 1160
Sídlo                               Na Vítězné pláni 1160, 140 00 Praha 4
E-mail                              mail@gvp.cz
IČO                                 00 335 487
Identifikátor                       600 005 143
Právní forma                        příspěvková organizace
Zastupující                         PhDr. Jaroslav Mervínský
Zřizovatel                          Hlavní město Praha
Místo inspekční činnosti            Na Vítězné pláni 1160, 140 00 Praha 4
Inspekční činnost na místě          19. 11. 2025 − 22. 11. 2025 a 24. 11. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.


                                         Charakteristika
Gymnázium, Praha 4, Na Vítězné pláni 1160 (dále „škola“ nebo „gymnázium“) vykonává
činnost střední školy a školní jídelny. Poskytuje všeobecné vzdělávání v denní formě
čtyřletého a šestiletého gymnázia podle příslušných školních vzdělávacích programů (dále
„ŠVP“). Ve vybraných třídách šestiletého gymnázia je posílena výuka německého jazyka
s možností získat Deutsches Sprachdiplom II. Jazykové kompetence žáků jsou rozvíjeny
širší nabídkou cizích jazyků (anglický, německý, španělský a francouzský, nepovinná
moderní řečtina a latina), konverzacemi s rodilým mluvčím, zapojením do zahranič níc h
programů i přípravou na složení mezinárodních certifikovaných zkoušek. K podpoře
profilace a zájmu žáků napomáhá spektrum volitelných předmětů ve vyšších ročnících
gymnázia a bohatá mimoškolní činnost.
Gymnázium sídlí ve zmodernizované budově v samostatném školním areálu a dlouhodobě
si udržuje stabilní naplněnost. K 30. 9. 2025 se zde vzdělávalo ve 22 třídách celkem 670
žáků (420 v šestiletém a 250 ve čtyřletém gymnáziu), nejvyšší povolený počet žáků (730)
byl využit na 92 %.
Gymnázium je fakultní školou Přírodovědecké, Filozofické, Matematicko- fyziká lní
a 1. lékařské fakulty Univerzity Karlovy. Od roku 2023 je jedinečnou partnerskou školou
Národního muzea v Praze.


                         Hodnocení podmínek vzdělávání
Ředitel školy (dále „ředitel“) je s gymnáziem dlouhodobě profesně spjat a ve své funkci
kontinuálně naplňuje koncept kvalitního všeobecného vzdělávání s důrazem na profilac i
žáků, jejich jazykovou vybavenost a úspěšnost absolventů při přijetí k vysokoškolské mu
studiu. Stanovené koncepční záměry se daří naplňovat v oblasti zajištění a využívá ní
optimálních finančních, personálních a materiálních zdrojů pro realizaci humanitního
a přírodovědného vzdělávání, četné mimoškolní činnosti a poskytování podpůrné
pedagogicko-psychologické péče. Škola cíleně vytváří otevřené vzdělávací prostředí
umožňující vzdělávání žáků podle jejich individuálních potřeb, nadání a zájmu. Nedílnou
součástí je i formování pozitivních interpersonálních vztahů a jejich pravidelná evaluace. Od
poslední inspekční činnosti v roce 2019 významně vzrostl zájem o vzdělávací nabídku,
zlepšilo se materiálně-technické vybavení, postupně dochází k modernizaci části výukovýc h
postupů, např. využívání digitálních technologií. Ředitel přijal některá opatření k doporučení
z předchozí inspekční činnosti, mj. zacílení dalšího vzdělávání pedagogů, větší
zohledňování věkových specifik žáků ve výuce. Zároveň odstranil nedostatky vyplývajíc í
z kontroly ČŠI při průběhu profilových maturitních zkoušek v roce 2025. Nadále ale
přetrvávají dílčí nedostatky v řízení pedagogických procesů, např. při uplatňová ní
modernějších vzdělávacích trendů nebo prvků formativního hodnocení v části výuky.
Příkladné rozvíjení partnerských vztahů s akademickou obcí, vzdělávacími instituce mi
a školami na regionální a zahraniční úrovni přispívá ke sdílení zkušeností jiných
vzdělávacích systémů, podporuje rozvoj kompetencí nebo kariérní směřování žáků. Četné je
zapojení žáků a učitelů do zahraničních mobilit v zemích všech vyučovaných jazyků, např.
Řecko, Španělsko, SRN, Velká Británie, Rakousko, Dánsko, Itálie, Francie, Slovensko,
USA a Kanada, i do programu Erasmus+. Navázané kontakty s různými typy škol jsou
účinně využívány v oblasti propojení jazykové výuky se vzdělávacím obsahem předmětů,
formování kolektivních a kulturních vazeb i tolerance k odlišnostem. Žáci se aktivně podílejí
na utváření školního prostředí (studentský parlament) a prezentací svých výstupů přispívají
k pozitivnímu obrazu gymnázia na veřejnosti, např. organizace tradičních akcí, umělecká
vystoupení, propagace vzdělávací nabídky. K rozvoji gymnázia napomáhá funkční
spolupráce se zákonnými zástupci (spolek rodičů, Nadační fond). Škola má stanoveny
postupy k přenosu podnětů jednotlivých aktérů vzdělávání a jejich připomínky vedení školy
podle reálných možností zohledňuje.
Realizovaný způsob řízení vychází z jasně nastavených pravidel, plánování a koordinace
činnosti na úrovni školy i funkčního přenosu informací, např. vnitřní a vnější informač ní


                                             2/9
systém, sdílené úložiště stěžejních dokumentů i systém porad. Demokratické principy řízení
se opírají o účelné delegování kompetencí v rámci užšího vedení i o adresnou odpovědnost
pověřených pracovníků za svěřené oblasti/úkoly. Posílená role předsedů předmětových
komisí garantuje odborné, organizační a materiální zajištění výuky i kontrolní/hospitač ní
činnost. Kontrolní mechanismy jsou převážně funkční, účinnost řízení pedagogického
procesu ale nadále vyžaduje v některých aspektech zlepšení. Zaměření hospitační činnosti
vedení školy (obvykle u nových/začínajících pedagogů nebo na podnět) neumožňuje
v dostatečné míře zacílit na potřeby některých učitelů k zefektivnění vzdělávacích strategií,
např. přechod k aktivizačním metodám výuky, uplatňování formativní zpětné vazby, popř.
využívání poznatků ze vzdělávacích seminářů. Prostor pro zlepšení představuje také
metodická a mentorská činnost části předmětových orgánů, např. inspirace v oblasti
inovativní výuky, stanovení jednotných požadavků a transparentnějších kritérií hodnocení.
Stabilizovaný kvalifikovaný pedagogický sbor 65 pracovníků umožňuje kvalitní realizac i
všeobecného vzdělávání, profilových volitelných předmětů i přípravu žáků k ukončování
studia. Příznivé personální podmínky jsou také pro jazykovou přípravu a zajištění podpůrné
péče žákům (šest rodilých mluvčích, dvě psycholožky, dvě asistentky pedagoga s úvazkem
speciálního pedagoga). Podíl vyučujících s dlouholetou pedagogickou praxí vytváří
předpoklad pro postupnou generační výměnu. Adaptační proces nově nastupujíc íc h
jednotlivců je na úrovni školy systémově nastaven. Rozšířená odbornost (doktorandské
studium) a reciproční spolupráce části pedagogů s vysokými školami obohacuje výuku
některých předmětů, vlastní profesní růst nebo zajištění pedagogické přípravy studentů
partnerských škol (provázející učitelé).
Další vzdělávání pedagogických pracovníků napomáhá prohloubení oborových znalostí
a reaguje na aktuální potřeby školy, mj. proškolení v oblasti zvládání krizových situací,
organizace výjezdů se žáky, rozvoje digitálních i komunikačních kompetencí a využití umělé
inteligence. Širší spektrum seminářů a kurzů zahrnuje všechny vzdělávací oblasti
a akcentuje také doporučení z předcházející inspekční činnosti, např. inovativní metody
výuky nebo formativní hodnocení. Praktické uplatnění získaných poznatků ve výuce však
vykazuje rozdílnou úroveň. Vzájemná kooperace učitelů zahrnuje mj. organizac i
rozšiřujících vzdělávacích aktivit, koncept přípravy žáků k maturitním i certifikova ným
zkouškám nebo předmětovým soutěžím. Ze zjištění inspekčního týmu ale vyplynulo, že část
zkušených učitelů si udržuje jistou míru profesní autonomie, což se promítá v různé intenzitě
vzájemné spolupráce v jednotlivých předmětech, např. zájem sdílet své didaktické postupy,
výukové materiály nebo poskytovat kolegiální zpětnou vazbu.
Vícezdrojové financování a aktivní zapojení ředitele do získávání dalších zdrojů (dotační
programy, projekty a šablony) vytváří kvalitní materiálně-technické podmínky pro realizac i
přírodovědného, humanitního, estetického vzdělávání, navazující zájmovou činnost
a stravovací služby. Získané prostředky slouží také k podpoře žáků nebo jednotlivců ze
sociálně znevýhodněného prostředí, např. věcná ocenění, zapůjčení digitální techniky,
příspěvky na zahraniční výjezdy a stravování. Od posledního inspekčního hodnocení došlo
k řadě vnějších a vnitřních úprav, mj. rekonstrukce budovy, přístavba školní jídelny,
modernizace učebny biologie s novými terárii a paludárii, vybudování letní učebny
a botanické zahrady. Průběžně jsou modernizovány výukové prostory, zlepšilo se vybavení
informačními i digitálními technologiemi a didaktickými pomůckami, mj. multifunkč ní
přednáškový sál, notebooky, interaktivní dotykové panely. Žáci mají k dispozici rozsáhlou
knihovnu, hudební zkušebnu a sami se podílejí na utváření kultivovaného školního prostředí,
např. nová relaxační a studijní zákoutí. Podmínky pro realizaci tělovýchovnýc h
a pohybových aktivit jsou na výborné úrovni – dvě tělocvičny, posilovna, cvičné
horolezecké stěny a víceúčelový sportovní areál. Moderní školní jídelna poskytuje žákům


                                            3/9
nutričně vyváženou i dietní stravu. K lepšímu zajištění bezpečnosti přispívá elektronick ý
a kamerový systém i celodenní personální dohled při vstupu do budovy.


                          Hodnocení průběhu vzdělávání
K naplňování výstupů ŠVP jsou účelně využívány navázané partnerské vztahy, koncept
posílené výuky cizích jazyků a povinně volitelných předmětů podporujících specializac i
žáků ve vyšších ročnících. Provázanost běžné výuky s mimoškolními aktivitami a zájmovou
činností napomáhá rozvoji individuálního potenciálu žáků a jejich jazykových, technickýc h,
uměleckých i akademických dovedností, např. studentská odborná konference, tematické
projekty, historický a debatní klub, umělecká a sportovní prezentace. Účinnost vzdělává ní
v celém cyklu gymnázia podporuje promyšlená organizace výuky, mj. účelné rozvržení
disponibilní časové dotace, dělené hodiny, laboratorní cvičení, diferencované jazykové
skupiny podle úrovně pokročilosti a předmětové exkurze.
Charakteristickým znakem většiny sledované výuky byla pracovní atmosféra. Žáci
dodržovali nastavená pravidla komunikace, využívali prostor pro dotazy i výstupy své
domácí přípravy. Od poslední inspekční činnosti došlo ke zefektivnění didaktických postupů
zohledňujících věková specifika žáků nižšího gymnázia, zlepšilo se využívání digitálníc h
technologií a práce s různými informačními zdroji. V části vzdělávání ale nadále přetrvává
nižší metodická propracovanost s přímým dopadem na míru aktivizace žáků v procesu učení
nebo hodnocení vzdělávacího pokroku. Různý přístup a odborné předpoklady pedagogů se
dílem promítaly do způsobu výuky, např. efektivní uplatňování aprobace, podpora motivace
žáků pro vyučovací předmět, zařazování rozšiřujícího učiva, nebo naopak spíše transmis ivní
předávání teoretických poznatků, popř. zvýšená náročnost k osvojení oborové terminolo gie.
Vzdělávací proces rovněž částečně ovlivňovala organizace vyučování nebo účelnost
využívání materiálně-technického vybavení, např. vyšší počet žáků ve třídě, různá efektivita
dělených hodin nebo podpory názornosti. Žáci obvykle prokazovali velmi dobrý vědomostní
základ a odpovídající úroveň rozvoje jazykové, matematické, přírodovědné a informač ní
gramotnosti i logického myšlení.
Větší část hospitovaných hodin se vyznačovala promyšlenou strukturou, jasným
definováním tématu/cíle a účelnou časovou organizací činností. Důraz byl kladen na
vzájemné propojování souvislostí, mezipředmětových vztahů s využitím prvků
kontextového, tvořivého a prožitkového učení, např. kreativní úkoly, interpretace grafickýc h
a dynamických zdrojů. Stanovené vzdělávací strategie obvykle rovnoměrně rozvíje ly
vědomosti a dovednosti žáků, směřovaly k přípravě na maturitní zkoušku, v části
humanitních a výchovných předmětů byly vhodně formovány jejich postoje, např. propojení
s osobními zkušenostmi žáků. Učitelé napříč vzdělávacími oblastmi střídali různé metody
a formy výuky, např. dialogické, frontální, názorně demonstrační v kombinaci se
samostatnou prací žáků nebo párovou spoluprací a vedli žáky k utváření vlastních strategií,
aplikaci postupů a zdůvodnění řešení. K aktivnějšímu zapojení žáků do procesu učení
přispívalo častější používání dovednostně praktických metod, využití samostatné prezentace
zadaného úkolu nebo výukových aplikací. Rovněž zařazování didaktických her se
soutěživými a pohybovými prvky zvyšovalo motivaci žáků nižšího gymnázia. Kooperativní
činnosti podporující týmovou spolupráci, komunikativní schopnosti žáků nebo možnost
jejich souvislejšího mluveného projevu byly ale uplatněny pouze částečně. Naopak
využívání prakticky orientovaných úloh a činnostního učení v předmětech přírodovědného,
technického a estetického zaměření účinně podporovalo praktické dovednosti žáků. Při
komplexní práci s textem v oblasti jazykové komunikace žáci obvykle aplikovali osvojené
vědomosti, prokazovali přiměřenou znalost odborné terminologie, slovní zásoby i schopnost


                                            4/9
dokládat svá tvrzení nebo interpretovat klíčové myšlenky. Ve větší části matematické ho
a přírodovědného vzdělávání pedagogové uplatnili odpovídající metodické postupy, vedli
žáky k pochopení vzájemných vztahů, utváření strategií řešení a propojování učiva s reálnou
praxí. Účelně byla rovněž využita práce s chybou pro pochopení a aplikaci správného
postupu. Převážná část sledovaných hodin cizích jazyků se vyznačovala přiměřeno u
dynamikou, častějším střídáním činností k osvojení gramatických struktur nebo procvičení
písemného i mluveného projevu. Žáci obvykle prokazovali požadované řečové dovednosti
na úrovni dané skupiny/ročníku i velmi dobré jazykové kompetence ve skupině s rozšířenou
výukou německého jazyka. Všechny hodiny byly vedeny v cílovém jazyce, efektivně byly
zařazeny digitální a audiovizuální zdroje nebo použití jazyka v běžných komunikač níc h
situacích (konverzace). V některých případech ale nebyl využit potenciál malého počtu žáků
pro rozvoj jejich interaktivních řečových dovedností. K podpoře názornosti byly účelně
použity digitální technologie, didaktické pomůcky nebo grafické/obrazové zdroje.
Ve většině sledovaných hodin učitelé poskytovali žákům průběžnou zpětnou vazbu,
dostatečný časový prostor pro vypracování úloh a v případě potřeby i individuální podporu.
V části výuky byla vhodně uplatněna i motivační funkce hodnocení za aktivní práci žáků,
popř. ověření zvládnutí probraného učiva v průběhu či závěru vyučovací jednotky.
Účinnost vzdělávacího procesu v menší části hospitovaných hodin snižoval způsob
koncipování a realizace výuky. Uplatněné méně efektivní didaktické postupy a malá
metodická propracovanost se promítaly v nízké aktivizaci žáků a jejich nerovnomě r né m
zapojení do vyučování. Převaha frontální formy výuky s převládajícími činnostmi na straně
pedagoga nebo zařazování málo účelných výukových postupů, např. faktografický výklad ,
absence názornosti, opomíjení střídání aktivit, se projevovaly jednotvárností, nižší interakcí
se žáky nebo pasivitou jednotlivců. Důraz na odbornost a přenos většího objemu učiva jen
v malé míře reflektoval různé potřeby žáků nebo míru jejich motivace pro vyučovaný
předmět. Učitelé častěji upřednostňovali jen obsahově nenáročnou komunikaci a obraceli se
spíše na reagující žáky. Častějším nedostatkem hospitované výuky byla také méně účinná
zpětná vazba k práci žáků nebo podpora jejich hodnoticích dovedností, mj. formou reflexe
vlastního pokroku nebo zařazování vrstevnického hodnocení podle předem známých kritérií,
např. při samostatných/skupinových výstupech. Méně často rovněž pedagogové vyhodnotili
přínos učení ve spolupráci se žáky v závěru hodiny.


                          Hodnocení výsledků vzdělávání
Významný nárůst zájemců o studium umožňuje výběr uchazečů s odpovídajícími studijními
předpoklady. Funkční systém adaptace a podpory žáků podle jejich individuálních potřeb
nadání a zájmu vytváří podmínky pro společné vzdělávání i zvládnutí gymnaziálních nároků.
Kvalitní personální zajištění školního poradenského pracoviště (výchovná poradkyně,
metodik prevence, dvě školní psycholožky, dvě asistentky pedagoga/speciální pedagog) ,
spolupráce s ostatními učiteli a odbornými externími subjekty poskytuje žákům komplexní
preventivně podpůrnou, psychologickou a kariérní péči (k termínu inspekce 3 % žáků se
speciálními vzdělávacími potřebami, 5 % žáků s odlišným mateřským jazykem). Škola
reflektuje také potřeby zdravotně znevýhodněných i talentovaných žáků a umožňuje jim
individuální organizaci vzdělávání nebo zahraniční studium (asi 6 % žáků ). Uplatňová ní
stanovených způsobů výuky a podpory žáků, např. úprava časové organizace, personá lní
pomoc asistenta, plány pedagogické podpory, individuální vzdělávací plány, jazyková
intervence, je na úrovni školy pravidelně vyhodnocováno. Většina žáků s potřebou
podpůrných opatření dosahuje srovnatelného prospěchu s ostatními žáky. K podpoře studijní



                                             5/9
úspěšnosti všech žáků jsou využívány osvědčené postupy, mj. konzultace, doučování,
elektronické výukové materiály, předmaturitní soustředění.
Systematicky realizované adaptační a preventivní programy (adaptační kurzy, styly učení,
zdravý třídní kolektiv, tematická primární prevence) prolínají celým vzdělávacím cyklem,
obsahem některých předmětů a reagují na věková specifika nebo identifikované potřeby
žáků, např. podpora zdravého životního stylu i duševní pohody, formování kolektivníc h
vazeb, prevence závislosti. K včasnému zachycení a řešení projevů rizikového chování
přispívá úzká spolupráce poradenských pracovníků s třídními učiteli, vedením školy
a v případě potřeby i s externími odborníky, např. intervence ve třídách. Přínosné působení
obou školních psycholožek zahrnuje individuální i skupinovou péči, např konzultace,
sociometrická šetření. K utváření bezpečného vzdělávacího prostředí, podpoře sociálníc h
a občanských kompetencí žáků jsou účelně využívány partnerské vztahy a četná mimoško lní
činnost, např. charitativní a dobrovolnické akce, sportovní/poznávací pobyty, kroužky.
Zjištěné projevy rizikového chování žáků jsou řešeny podle závažnosti a s využitím
určených postupů, např. výchovná jednání, kázeňská opatření a v ojedinělých případech
i podmíněné vyloučení ze studia. Nastavené preventivní mechanismy jsou převážně funkční,
což dokládá i nižší počet ukládaných kázeňských opatření, přijatelný počet zameškanýc h
hodin a zanedbatelná míra neomluvené absence. Pedagogické působení i soustavná příprava
motivuje žáky k četné reprezentaci školy a systematicky podporuje rozvoj jejich
individuálního potenciálu. Množství pochval a specifických ocenění, a to i podle návrhu
žáků, je udělováno nejen za úspěchy v různých předmětových soutěžích na regioná lní
a celostátní úrovni, ale i za přínos pro školní komunitu.
K posouzení dosažených znalostí i dovedností žáků a k ověření zvládnutí očekávaných
výstupů ŠVP používá škola různé nástroje i výsledky interního a externího testování, např.
rozřazovací testy, srovnávací nebo odborné práce, projekty. Z výběrového zjišťování ČŠI je
zřejmé, že žáci čtyřletého i šestiletého gymnázia dosahují obvykle výborných výsledků nejen
v hlavních předmětech, ale i v oblasti informační a čtenářské gramotnosti.
Individuální a skupinové výsledky vzdělávání jsou na úrovni školy pravidelně
vyhodnocovány. Stanovená pravidla hodnocení ve školním řádu určují mj. podmínky pro
splnění klasifikace, četnost a formu známek. Podrobnější kritéria pro hodnocení
v jednotlivých předmětech ale nejsou na úrovni školy nebo některých předmětových sekcí
nastavena. Nejednotná měřítka hodnocení se promítají v rozdílné nebo přísnější klasifik ac i
v některých předmětech vzhledem ke konkrétnímu učiteli v dané třídě/skupině, např.
biologie, český a francouzský jazyk, chemie. Vedení školy tyto odchylky zazname na lo
a vnímá nutnost přijetí opatření ke sjednocování hodnoticích postupů.
Celkové výsledky vzdělávání žáků byly ve sledovaném období stabilní, zvýšil se podíl
vyznamenaných žáků (skoro polovina), neprospěli pouze jednotlivci. Téměř všichni žáci
měli uzavřenou klasifikaci k 30. 6. Při přechodu žáků z nižšího na vyšší gymnázium
nedochází k výraznějšímu prospěchovému výkyvu. Z mezioborového srovnání je zřejmé, že
žáci šestiletého studia vykazují obvykle lepší výsledky. Úspěšnost žáků při ukončování
studia maturitní zkouškou koresponduje s jejich průběžnými výsledky. Ve sledovaném
období posledních tří školních let prospělo s vyznamenáním v rozmezí 35−40 % maturantů,
neuspěli jednotlivci (ve školním roce 2024/2025 dva žáci). V didaktických testech předmětů
společné části maturitní zkoušky dosáhli žáci šestiletého i čtyřletého gymnázia lepších
výsledků, než je průměrná úspěšnost dané skupiny oborů v celorepublikovém srovnání,
zejména v anglickém jazyce a matematice. Výsledky profilové části byly obvykle
vyrovnané, nebo o něco horší než republikový průměr. Stabilně 80 % žáků nahrazuje
profilovou část maturitní zkoušky z cizího jazyka mezinárodním certifikátem. Počet žáků,


                                            6/9
kteří úspěšně skládají zkoušku Deutsches Sprachdiplom II, má vzrůstající tendenci (ve
školní roce 2024/2025 celkem 31). Soustavné naplňování profilu absolventa gymná zia
dokládá také vysoká úspěšnost žáků při přijetí na přírodovědné, technické i humanitní obory
českých a zahraničních vysokých škol.


                                          Závěry
Vývoj školy
Od posledního inspekčního hodnocení v roce 2019 si škola udržuje stabilní naplněnost, počet
žáků a tříd, vzdělávání zajišťuje kvalifikovaný pedagogický sbor. Významně vzrostl zájem
o vzdělávací nabídku, zlepšily se materiálně-technické podmínky pro výuku i navazujíc í
zájmovou činnost a školské služby. Dochází k postupné modernizaci výukových postupů,
nadále ale v části vyučování přetrvává tradicionalistické pojetí vzdělávání s nižší mírou
aktivizace žáků. Škola si udržuje kvalitní výsledky vzdělávání a realizuje řadu rozšiřujíc íc h
vzdělávacích aktivit. Rozvíjené partnerské vztahy na regionální a mezinárodní úrovni se
příznivě promítají do činnosti školy.
Silné stránky
– aktivní přístup ředitele školy k získávání i využívání finančních, personálníc h
  a materiálních zdrojů vytváří kvalitní podmínky pro gymnaziální výuku, mimoško lní
  činnost a školské služby (2.4)
– cílená podpora praktických dovedností žáků v předmětech přírodovědného, technického
  i estetického zaměření a při sportovních nebo zájmových aktivitách (4.2)
– účinná participace žáků na chodu školy a jejich četné zapojování do projektů
  a rozšiřujících vzdělávacích aktivit podporuje rozvoj jejich kompetencí a formová ní
  demokratických hodnot (5.3)
– otevřené vzdělávací prostředí umožňuje vzdělávání žáků podle jejich individuálníc h
  potřeb, míry nadání a zájmu (6.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– nižší míra využívání aktivizačních metod a forem při koncipování i realizaci výuky
  v některých vyučovacích hodinách (4.1)
– méně časté uplatňování formativní zpětné vazby k práci žáků a jejich zapojení do
  evaluace vlastního učebního pokroku nebo vzájemného kriteriálního hodnocení,
  opomíjení vyhodnocení přínosu učení ve spolupráci se žáky pro ověření splnění
  vzdělávacího cíle v závěru vyučovací hodiny (4.3)
– méně účinné pedagogické řízení v oblasti sjednocování hodnoticích postupů v některých
  předmětech a pro modernizaci části výukových strategií na úrovni školy (2.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Příklad inspirativní praxe
Příkladné rozvíjení partnerských vztahů a četné zapojení žáků i učitelů do zahranič níc h
mobilit v zemích všech vyučovaných jazyků, mj. v programu Erasmus+, je účinně


                                             7/9
využíváno ke sdílení zkušeností jiných vzdělávacích systémů, k podpoře sociálního učení,
rozvoje kompetencí nebo ke kariérnímu směřování žáků. Navázané kontakty s různými typy
škol přispívají k formování kolektivních vztahů, kulturních vazeb a tolerance k odlišnoste m.
(1.5)
Doporučení pro zlepšení činnosti školy
– častěji zařazovat aktivizační metody, kooperativní i týmovou spolupráci žáků v rámci
  vrstevnického/činnostního učení, více rozvíjet interaktivní řečové dovednosti a vytvářet
  prostor pro souvislejší mluvený projev žáků nebo vzájemnou diskuzi
– více využívat motivační a formativní prvky hodnocení a podporovat hodnoticí dovednosti
  žáků prostřednictvím vzájemného kriteriálního hodnocení nebo reflexe vlastního
  vzdělávacího pokroku, lépe poskytovat hodnoticí zpětnou vazbu k práci žáků
  a vyhodnocovat přínos učení i splnění vzdělávacího cíle v závěru vyučovací hodiny
– zaměřit hospitace na konkrétně definované cíle s pravidelným zhodnocením pokroku
  pedagogické práce vzhledem k modernizaci výukových postupů, vytvořit organizač ní
  podmínky pro vzájemné sdílení zkušeností učitelů, mj. vzájemné hospitace
– nadále zaměřovat vzdělávací semináře na inovativní metody a formativní způsob
  hodnocení žáků a ověřovat zařazování získaných poznatků do výuky
– v rámci předmětových komisí stanovit transparentnější kritéria hodnocení výsledků žáků
  a sjednocovat požadavky i hodnoticí postupy, na úrovni vedení školy ověřovat jejich
  dodržování


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Potvrzení ve funkci ředitele ze dne 18. 3. 2024 s účinností od 1. 8. 2024
 2.   Školní vzdělávací programy pro obor čtyřletého, šestiletého gymnázia a šestiletého
      gymnázia s posílenou výukou německého jazyka, denní forma vzdělávání, platné
      k termínu inspekce
 3.   Školní řád a klasifikační řád gymnázia platný k termínu inspekce
 4.   Výroční zprávy o činnosti školy za školní roky 2023/2024 a 2024/2025
 5.   Výběr třídních knih, školní rok 2025/2026 k termínu inspekce
 6.   Rozvrh vyučovacích hodin ve školním roce 2025/2026
 7.   Výběr z elektronické evidence žáků vedený k termínu inspekce
 8.   Výběr z personální dokumentace vedený k termínu inspekce




                                            8/9
 9.   Záznamy z jednání pedagogické rady a předmětových komisí, školní roky 2024/2025
      a 2025/2026 vedené k termínu inspekce
10.   Portfolio výchovného poradenství a primární prevence vedené k termínu inspekce
11.   Podklady k finančním podmínkám školy


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Mgr. Petra Stoklasová, školní inspektorka, vedoucí inspekčního týmu
 PhDr. Bc. Tibor Slažanský, Ph.D., školní inspektor
 Mgr. Ivana Kučerová, školní inspektorka
 Mgr. Andrea Nevrklová, školní inspektorka
 Ing. Lada Vávrová, kontrolní pracovnice
 Mgr. Luboš Bauer, přizvaná osoba
 Mgr. Pavlína Kroužková, přizvaná osoba


V Praze 1. 12. 2025




                                          9/9
