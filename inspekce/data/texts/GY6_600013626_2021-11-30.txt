                                    Česká školní inspekce
                                  Jihomoravský inspektorát
_________________________________________________________________________________________________________ ___




                         IN S P E K Č N Í ZP R ÁVA
                                          Čj. ČŠIB-1600/21-B


Název                                Gymnázium Matyáše Lercha, Brno, Žižkova 55,
                                     příspěvková organizace
Sídlo                                Žižkova 55, 616 00 Brno
E-mail                               sekretariat@gml.cz
IČ                                   00559008
Identifikátor                        600013626
Právní forma                         příspěvková organizace
Zastupující                          Mgr. Petr Kovač
Zřizovatel                           Jihomoravský kraj
Místo inspekční činnosti             Žižkova 55, Brno
Termín inspekční činnosti            30. 11. 2021 − 3. 12. 2021


Inspekční činnost byla zahájena předložením pověření k inspekční činnosti.


                                  Předmět inspekční činnosti
Inspekční činnost podle § 174 odst. 2 písm. b), c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školního
vzdělávacího programu.
Zjišťování a hodnocení naplnění školního vzdělávacího programu.




2021/2022
                                   Charakteristika
Gymnázium Matyáše Lercha, Brno, Žižkova 55, příspěvková organizace (dále škola)
vykonává činnost střední školy a školní jídelny. Vzdělávání je realizováno ve třech oborech,
a to: 79-41-K/41 Gymnázium (čtyřleté studium), 79-41-K/81 Gymnázium (osmileté
studium), 79-43-K/61 Dvojjazyčné gymnázium (šestileté studium). O vzdělávání ve škole je
ze strany uchazečů trvalý zájem, počet zájemců každoročně několikanásobně převyšuje
počet přijímaných žáků. U bilingvního šestiletého studia probíhá vzdělávání podle školního
vzdělávacího programu (dále ŠVP), který je společný pro všechny čtyři v České republice
realizované gymnaziální obory s výukou vybraných předmětů ve francouzském jazyce.
Počet žáků je v posledních třech letech vyrovnaný a ve školním roce 2021/2022 se k 30. 9.
2021 ve škole vzdělávalo 869 žáků v 29 třídách.
Vzdělávání probíhá v komplexu budov, jejichž součástí je tělocvična a venkovní hřiště
s atletickým oválem. Žáci školy mají možnost se stravovat ve školní jídelně, která skladbou
jídelníčku s výběrem ze dvou hlavních jídel podporuje zdravý životní styl a vede žáky ke
správným návykům v oblasti zdravého stravování.



                         Hodnocení podmínek vzdělávání
Ředitel školy při řízení vychází především z dlouholetých zkušeností a z otevřené
komunikace mezi jednotlivými aktéry vzdělávání. Pro další rozvoj školy vypracoval
srozumitelnou koncepci s jasně a reálně stanovenými cíli, kterou zveřejnil na webových
stránkách školy. Cíle z jednotlivých klíčových oblastí se zatím nedaří úspěšně plnit v celém
rozsahu, a to zvláště v materiálním zázemí pro žáky.
V rámci pedagogického vedení přenesl ředitel školy některé kompetence na další členy
pedagogického sboru, a to především na svého zástupce a předsedy předmětových komisí,
jejichž činnost vedení školy podporuje. V případě zástupce ředitele školy jsou méně
efektivně delegovány a kumulovány úkoly, což není přínosem v řadě oblastí řízení,
především v kontrolním systému. Na předsedy předmětovým komisí je přenesena
i kompetence sledování průběhu vzdělávacího procesu, avšak z dokumentace školy nebylo
v době inspekce zřejmé, jakou poskytují vedení školy zpětnou vazbu o své činnosti. Učitelé
všech předmětových komisí aktivně vytváří podmínky pro zapojení žáků do celé řady
soutěží, olympiád a projektů.
Hlavním poradním orgánem ředitele je pedagogická rada, ale svou roli plní v omezeném
rozsahu. Z předložených zápisů vyplývá, že obsahem jednání byly převážně infor mace
o prospěchu žáků školy a organizační záležitosti, ale nebylo zřejmé jaké závěry a opatření
byla přijata k případným zjištěním. Vedení školy se s pedagogy schází také na pravidelnýc h
poradách, kde jsou sice projednávány běžné záležitosti, ale zadání a kontrola plnění úkolů
není ze strany vedení vždy systematická a důsledná, což se projevilo v řadě zjištěnýc h
nedostatků.
V průběhu inspekční činnosti bylo zjištěno, že se ředitel školy i jeho zástupce méně
orientovali v opatřeních vztahujících se k aktualizaci rámcových a z nich vycházejíc íc h
školních vzdělávacích programů zaměřených na základní vzdělávání, což má negativní
dopad na obsah stěžejních kurikulárních dokumentů a na informovanost účastníků
vzdělávacího procesu.




2021/2022                                    2
Nedostatky byly zjištěny v oblasti kontrolní a hodnoticí činnosti. Hospitační činnost nebyla
ze strany vedení školy prováděna, vyučující nedostávají zpětnou vazbu o vhodnosti
uplatňovaných metod a forem ani o celkové kvalitě pedagogického procesu. Ředitel školy
a jeho zástupce tak nezískávají konkrétní a dostatečně objektivní obraz o úrovni vzdělává ní,
ani informace využitelné pro zkvalitnění vzdělávacího procesu. Absence sledování
vzdělávacího procesu je také v rozporu s informacemi uvedenými v autoevaluaci v ŠVP, kde
je hospitační činnost jedním z deklarovaných úkolů pro vedení školy. V rámci inspekční
činnosti vyplynulo, že také učitelům chybí efektivní zpětná vazba k jejich práci.
Vzdělávání ve škole je zabezpečeno účelně složeným pedagogickým sborem. Pro další
vzdělávání pedagogických pracovníků (dále DVPP) nezpracoval ředitel školy plán a výběr
a realizaci vzdělávacích aktivit pro učitele přenechal na předmětových komisíc h
a jednotlivých vyučujících. Přínos vzdělávacích aktivit pro zkvalitnění vzdělávacího procesu
není ze strany vedení školy sledován. Ze sledované výuky také vyplynulo, že systém práce
se začínajícími učiteli není vždy efektivní.
Poradenské služby jsou v tomto školním roce zajišťovány výchovnou poradkyní bez
požadovaného specializačního studia, což mělo negativní vliv na způsob vedení agendy
a průběžné předávání informací. V této oblasti byly zjištěny nedostatky, které je nutné
odstranit. Dokumentace týkající se žáků se SVP (včetně žáků nadaných a mimořád ně
nadaných) nebyla vedena v souladu s požadovanou legislativou, informování vyučujíc íc h
o žácích se SVP probíhá nahodile, chybí ucelený systém. Kontrolní a hospitační činnost se
zaměřením na tuto oblast nebyla realizována účelně, což má negativní dopad na efektivitu
poskytovaných podpůrných opatření.
Některým žákům je povolováno vzdělávání podle individuálního vzdělávacího plánu ze
studijních důvodů (např. z důvodu studia na jiných školách v zahraničí nebo jiných
vzdělávacích aktivitách, nebo z jiných důvodů (umělecká a sportovní činnost, zdravotní
důvody), avšak bez vypracování individuálních vzdělávacích plánů a splnění dalších
nutných podmínek potřebných pro tento způsob vzdělávání. I když škola má ve stěžejníc h
dokumentech nastavenou strategii pro práci s žáky nadanými a mimořádně nadanými,
v praxi jde spíše o intuitivní identifikaci a absenci aktivního vyhledávání těchto žáků. Cíleně
však podporuje identifikované nadané žáky a motivuje je k rozvoji nadání např. i zápisem
do tzv. dvorany slávy ve školní ročence nebo oceněním Matyášek určeném žákům, kteří
vynikli v různých soutěžích, olympiádách a středoškolské odborné činnosti, dále
výměnnými pobyty, stážemi či studijními pobyty v zahraničí, spoluprací s jinými
vzdělávacími a vědeckými institucemi. Žáci s nadáním v různých vzdělávacích oblastech
dosahují vynikajících výsledků ve vzdělávání. Jsou úspěšní nejen ve škole, ale i v dalších
mimoškolních aktivitách. Vybraným žákům je umožňováno rozvíjet nadání např. i tím, že
mohou navštěvovat výuku některých předmětů se žáky vyšších ročníků. Škola spolupracuje
s vysokoškolskými a výzkumnými pracovišti a také s CTM (Centrum talentované mládeže,
které zajišťuje online studium v angličtině na prestižní americké univerzitě), což také
napomáhá k rozvoji talentovaných žáků.
Škola v náležitém rozsahu a vhodnou formou informuje o oborech vzdělání, podmínkách
studia, organizaci přijímacího řízení a kritériích přijetí. V rámci přijímacího řízení jsou
v souladu s nastavenými kritérii zohledňovány i potřeby žáků se SVP nebo žáků s odlišným
mateřským jazykem. Škola zavedla elektronický informační systém prostřednictvím kterého
předává informace zákonným zástupcům žáků. Avšak ne všichni vyučující pracují se
systémem efektivně, zjištěným nedostatkem bylo, že v některých předmětech nebyly
informace o výsledcích vzdělávání žáků zapisovány pravidelně. Tato skutečnost má dopad
informovanost zákonných zástupců o výsledcích vzdělávání jejich dětí.



2021/2022                                     3
V období od poslední inspekční činnosti v estetičnosti a podnětnosti prostředí došlo
k mírnému zhoršení, stagnují materiální podmínky pro vzdělávání s výjimkou sportovního
areálu a zázemí pro tělovýchovné činnosti. Škola je zapojena do řady projektů
vyhlašovaných ministerstvem školství, Jihomoravským krajem i soukromými subjekty, díky
kterým jsou zlepšovány finanční podmínky pro realizaci vzdělávacích programů.
Názory žáků jsou ve škole respektovány, i když není zřízen žádný samosprávný orgán.
Ředitel školy si každoročně ověřuje prostřednictvím vlastního dotazníkového zjišťová ní
názory žáků posledních ročníků na kvalitu výuky jednotlivých učitelů.
Škola podporuje zájem žáků o život školy, regionální problematiku i současné dění. Snaží
se žáky školy i jejich zákonné zástupce zapojovat do řady mimoškolních aktivit např.
vánočního koncertu v českobratrské modlitebně, autorského čtení, recitační soutěže
Polymnia, soutěže Fotograf roku, sportovních utkání mezi žáky a učiteli. Školní žákovský
pěvecký sbor pracuje velmi aktivně a v rámci své činnosti spolupracuje s řadou partnerů,
a to i se školou ve Stuttgartu při nácviku společného provedení vybraného hudebního díla.
Všechny tyto aktivity napomáhají vytvářet zdravé prosociální vztahy ve škole.
.


                          Hodnocení průběhu vzdělávání
Navštívené hodiny probíhaly v klidné a motivující pracovní atmosféře svědčící o vzájemné m
respektu mezi učiteli a žáky. Výuka byla zpravidla dobře připravená, učivo navazovalo na
znalosti a dovednosti žáků a odpovídalo obsahu ŠVP. Metodické a didaktické vedení
sledovaných hodin nevykazovalo výraznější rozdíly mezi výukou na nižším a vyšším
gymnáziu. Žáci prokazovali většinou velmi dobrou úroveň získaných vědomostí
a dovedností, což koresponduje s jejich dosahovanými výsledky. V hodinách učitelé
seznamovali žáky spíše s tématy vzdělávání, méně často s konkrétními vzdělávacími cíli.
Převažovala frontálně vedená výuka, která byla ojediněle střídána samostatnou prací žáků.
Nedostatečná byla podpora vzájemné komunikace a diskuse na zadané téma. Při výkladu
nového učiva vyučující často využívali mezipředmětové vazby doplněné o zajímavos ti,
výrazně motivační účinek mělo uvádění poznatků do širších souvislostí s poukazováním
na jejich uplatnění v praxi. Průběžné hodnocení žáků převážně ústní formou bylo oceněním
jejich aktivity a dobré práce. Negativem většiny sledovaných hodin bylo nedostatečné
organizační zvládnutí jejich závěru, kdy chyběl prostor pro shrnutí učiva a ověření jeho
pochopení ze strany žáků. Převážná většina využívaných vzdělávacích strategií směřovala
zejména k rozvoji vědomostí a částečně dovedností žáků, ojediněle k jejich postojům. Ve
výuce často chyběla nabídka náročnějších úkolů pro nadanější žáky, jejichž potenciál nebyl
plně využíván. Pracovní tempo umožňovalo všem žákům seberealizaci, diferenciace učiva
podle schopností žáků však byla uplatňována pouze ojediněle.
V rámci výuky vzdělávací oblasti Jazyk a jazyková komunikace byla u žáků cíleně rozvíjena
čtenářská a jazyková gramotnost s důrazem na rozvoj jejich komunikativních dovedností
a osvojení si mluvnických kategorií. Jednou z priorit vzdělávání ve škole je podpora rozvoje
cizojazyčné gramotnosti. Znalosti žáků byly v mnoha ohledech na velmi vysoké úrovni. Ve
sledovaných hodinách byly procvičovány všechny jazykové dovednosti – porozumění
čtenému, porozumění mluvenému, ústní projev v dialogu i monologu, případně i písemný
projev. Vyučující většinou poskytli dostatečný prostor pro iniciativu a aktivitu žáků,
vzájemná komunikace probíhající v daném cizím jazyce výrazně přispívala k upevňová ní
jazykových dovedností. Všichni žáci byli povětšinu hodiny zapojeni do výuky. V části
hospitovaných hodinách probíhala i hybridní výuka, které se zúčastnili žáci nemocní nebo
v karanténě. V těchto hodinách byla využita výuková platforma a komunikace mezi učitele m


2021/2022                                    4
a připojenými žáky byla efektivně realizována. Vesměs efektivně byly využívány různé
výukové formy – frontální výuka v kombinaci se samostatnou prací i prací ve dvojici,
z metod převažoval řízený rozhovor učitele se žáky. V hodinách francouzské literatur y
převládaly argumentační metody, samostatná práce žáků, práce s textem a jeho interpretace.
V hodinách jednotlivých předmětů vyučovaných ve francouzském jazyce se z hlediska
použitých metod a forem práce projevily rozdíly. Zatímco v hodině fyziky a zeměpisu
převládal spíše řízený rozhovor, hledání řešení, v hodině fyziky i práce s chybou, které
efektivně vedly žáky ke splnění cíle hodiny, dějepis vyučovaný formou frontální výuky
a práce s textem a videem bez aktivizujících metod či diskuze k danému tématu nebo
interpretace vedl k nízké míře motivace žáků.
V hospitovaných hodinách matematiky žáci pracovali se zaujetím, učitelé je v úvodech
hodin seznamovali s cíli výuky. Průběh hodiny měl vždy charakter přednáškové výuky
kombinovaný s prací učitele i žáků u tabule a samostatnou prací žáků. Učitelé v průběhu
hodin kladli otázky, ale nepožadovali delší žákovské vysvětlování probíraných úloh. Jen
ojediněle se vyskytla práce ve dvojici. Práce ve skupinách či jiné aktivizační metody se ve
výuce nevyskytly. Pedagogové využívali na podporu vzdělávání pouze učebnice, práce
s didaktickou technikou nebyly využita. Na koncích hodin docházelo jen ke stručnému
zhodnocení hodiny ze strany učitelů. K žákovskému hodnocení a sebehodnocení
nedocházelo, přestože to některé situace vyžadovaly.
Výuka v hospitovaných přírodovědných předmětech probíhala převážně v odborných
učebnách, byla vedena odborně správně a žáci prokazovali požadované znalosti
a dovednosti. Převažovala frontální výuka, která byla v některých hodinách doplněna
samostatnou prací žáků nebo prací ve skupinkách. Účelné využití digitálních technologií
bylo zaznamenáno pouze v některých hodinách, i když učebny byly vybaveny
dataprojektory, ne všichni vyučující je využili pro zefektivnění výuky. Pedagogové vhodně
propojovali učivo s žákovskými zkušenostmi z laboratorních cvičení nebo dříve
provedených pokusů.
Hodiny informatiky byly charakterizovány převážně samostatnou prací žáků. V jejich úvodu
byla žákům poskytnuta instruktáž k zadaným úlohám. V průběhu výuky pak pracovali
převážně samostatně a při plnění některých úkolů dokázali také spolupracovat. Využití
didaktické techniky bylo účelné jak na straně pedagogů, tak i žáků. Výuka byla pro žáky
zajímavá a aktivně se do výuky zapojovali. Vyučující využívali konkrétní pomůcky, webové
stránky a reálné příklady z prostředí moderních technologií.
Pro rozvoj pohybových dovedností žáků jsou ve škole vytvořeny velmi dobré podmínky. Ve
sledovaných hodinách tělesné výchovy byly voleny pestré aktivity rozvíjející zejména
obratnost a prostorovou orientaci.



                          Hodnocení výsledků vzdělávání
Nastavený systém zjišťování a hodnocení výsledků vzdělávání žáků využívá převážně běžné
evaluační nástroje, jako je písemné, ústní, případně praktické ověřování žákovských znalostí
a dovedností. Pravidla pro hodnocení výsledků vzdělávání jsou ve školním řádu stanovena
obecně a neupravují různé systémy hodnocení využívané v některých předmětech. Ani
v rámci předmětových komisí nebyl jednoznačně a jasně sjednocen systém hodnocení.
Informace o průběžných vzdělávacích výsledcích žáků jsou na statistické úrovni
projednávány na pravidelných jednáních pedagogické rady. Dlouhodobě jsou výsledky
vzdělávání žáků na velmi dobré úrovni. Je to ovlivněno i tím, že ke studiu jsou přijímá ni

2021/2022                                    5
žáci s výrazně příznivými vzdělávacími předpoklady a motivací k učení. Ve škole se
ojediněle vyskytne neprospívající žák.
Výsledky maturitní zkoušky v posledních třech letech vykazovaly výbornou úroveň
v porovnání s průměrnou úrovní výsledků žáků ostatních škol ve stejné skupině oborů
za celou ČR. Úspěšnost žáků u maturitních zkoušek je v posledních třech letech stabilní,
v průměru 45 % jich prospěje s vyznamenáním, zbytek až na jednotlivce prospěje. Došlo
také k významnému snížení neúspěšnosti žáků v prvním zkušebním termínu. V průměru
96 % absolventů je přijato ke studiu na vysokých školách.
Projevy rizikového chování žáků škola (i díky distanční výuce) řešila v posledních letech
minimálně. Díky vhodně zvoleným preventivním aktivitám se škole daří nežádoucí jevy řešit
již v počátečních stádiích. Systém prevence sociálně patologických jevů, zejména šikany,
kyberšikany a různých závislostí je nastaven účinně, protože škola využívá pestrou nabídku
externích programů. Díky individuálnímu a empatickému přístupu školní metodičky
prevence žáci mohou bez obav vyjádřit své problémy. Její činnost je velmi přínosná při
řešení osobních problémů žáků spojených např. s distanční výukou a návratem k prezenční
formě výuky. Škola žákům zprostředkovává informace pro kariérní plánování a osobnostní
rozvoj, což ovlivňuje i jejich budoucí rozhodování vzhledem k profesní orientaci.
Škola se zaměřuje na rozvoj všech požadovaných kompetencí, ale důležitou roli klade na
rozvoj jazykových kompetencí a to ve všech oborech vzdělávání. Rozvoj cizojazyč né
komunikace je podpořen mimo jiné aktivní spoluprací se zahraničními partnery, která má
pozitivní dopad na výsledky vzdělávání. Škola již řadu let udržuje kontakty se zahranič ními
partnerskými školami ve Francii, v Německu, ve Švýcarsku. V rámci bilingvní formy studia
se uskutečňuje řada zahraničních exkurzí a jazykových pobytů. Zapojením školy do
značného množství projektů mají žáci, možnost zejména při zahraničních výměnnýc h
pobytech si cíleně upevňovat a rozvíjet své komunikační dovednosti v cizím jazyce. Již více
než dvacet let je realizována šestitýdenní stáž pro vybrané studenty bilingvní sekce na
partnerském lyceu Lyceé de Bugnon v Lausanne. Od roku 2001 se uskutečňuje projekt DSD
II – Deutsche Sprachdiplom II, v rámci kterého se žáci připravují na mezinárodní zkoušku
z německého jazyka.
Činnost školy pozitivně ovlivňují aktivně rozvíjené partnerské vztahy. K tradičním
partnerům patří zřizovatel, francouzské a německé velvyslanectví, Alliance Francaise,
Goethe-Institut. Škola také spolupracuje s vysokými školami, které umožňují žákům školy
účast na různých vzdělávacích aktivitách, což má pozitivní dopad na jejich vzdělávac í
výsledky.
Škola žákům vytváří vhodné podmínky pro zapojení do soutěží a olympiád. Žáci se
pravidelně zapojují do mnoha vědomostních, dovednostních i sportovních soutěží, ve
kterých dosahují velmi dobrých výsledků.




2021/2022                                    6
                                         Závěry
Vývoj školy
- Zavedení elektronického informačního systému pro žáky a zákonné zástupce
- Stagnace ve vývoji materiálního zázemí pro výuku


Silné stránky
- Spolupráce s řadou partnerů z oblasti školství, sportu a kultury má pozitivní dopad na
  rozvoj klíčových kompetencí žáků
- Aktivním zapojením školy do velkého množství projektů mají žáci možnost zúčastnit se
  zahraničních výměnných pobytů, což je přínosem pro rozvoj jejich cizojazyč né
  komunikace
- Realizované školní aktivity napomáhají při vytváření zdravých prosociálních vztahů ve
  škole


Slabé stránky a/nebo příležitosti ke zlepšení
 - Kontrolní činnost vedení školy není plně funkční a neposkytuje relevantní zpětnou vazbu
   ke zkvalitnění vzdělávacího procesu
- V některých oblastech řízení a realizace      vzdělávacího   procesu chybí vzájemná
  provázanost a jednotný postup
- Využívané formy a metody výuky ne vždy plně využívaly studijní potenciál jednotlivýc h
  žáků, struktura vyučovacích hodin nevytvářela podmínky pro závěrečné shrnutí
  a vyhodnocení stanovených výukových cílů
- Neefektivně nastavený systém podpory žáků se speciálními vzdělávacími potřebami
  a částečně i žáků nadaných a mimořádně nadaných


Doporučení pro zlepšení činnosti školy
- Uplatňovat ve výuce individuální přístup k žákům zejména formou diferenc iace
  zadávaných úkolů, a to jak vzhledem k žákům se speciálními vzdělávacími potřebami,
  tak k žákům nadaným
- Cílenou pozornost věnovat aktualizacím stěžejních kurikulárních dokumentů
- Realizovat hospitační činnost s cílem zkvalitnění vzdělávacího procesu a poskytovat
  odpovídající zpětnou vazbu pedagogům
- Další vzdělávání pedagogických pracovníků plánovat tak, aby bylo v souladu s potřebami
  školy a zjišťovat jeho efektivitu v rámci hospitační činnosti




2021/2022                                   7
                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů odstranit nedostatky zjištěné při inspekční činnosti a ve stejné lhůtě
písemně informovat Českou školní inspekci, jak byly nedostatky odstraněny a jaká
byla přijata opatření.
Zprávu zašlete na adresu Česká školní inspekce, Jihomoravský inspektorát, Křížová
22, 603 00 Brno, případně prostřednictvím datové schránky (g7zais9), nebo na e-
podatelnu csi.b@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Jmenovací dekret na pracovní místo ředitele čj. JMK 403/2010
 2.    Školní řád gymnázia platný od 26. dubna 2012 včetně dodatků 1 až 3 platných od
       5. října 2020
 3.    Zápisy z porad (jednání pedagogické rady a provozní porady)
 4.    Koncepce rozvoje a řízení Matyáše Lercha ze dne 25. 10. 2019
 5.    Výroční zprávy školy 2018/2019, 2019/2020, 2020/2021
 6.    Elektronický informační systém školy
 7.    Školní matrika vedená elektronicky ve školním roce 2021/2022 – vybraný vzorek
 8.    Webové stránky školy
 9.    Výkaz o ředitelství škol R13-01 podle stavu k 30. 9. 2021 ze dne 12 října 2021
10.    Výkaz o střední škole M8 podle stavu k 30. 9. 2021 ze dne 27. října 2021
11.    Výkaz o školním stravování Z 17-01 ze dne 10.listopadu 2021
12.    Poučení žáků o bezpečném chování na začátku školního roku ze dne. 1. a 6. září 2021
13.    Přehled zaměstnanců s informací o dosaženém vzdělání, platovém zařazení
       a rozvržení PP vzorek
14.    Osmiletý školní vzdělávací program – DSD C1, platný od 1. 9. 2007
15.    Šestiletý školní vzdělávací program (zpracován na základě RVP DG) č. org. 2803,
       platný od 1. 9. 2009
16.    Čtyřletý školní vzdělávací program č. org. 2803, platný od 1. 9. 2009
17.    Zápisy z porad předmětových komisí ve školních rocích 2020/2021 a 2021/2022
18.    Dokumentace vedená výchovnou poradkyní ve školním roce 2020/2021, 2021/2022
19.    Dokumentace vedená školní metodičkou prevence ve školním roce 2020/2021,
       2021/2022
20.    Seznam žáků se speciálními vzdělávacími potřebami ve školním roce 2020/2021,
       2021/2022
21.    Zápisy z předmětové komise jazyků vedené ve školním roce 2021/2022
22.    Vyjádření ředitele školy o studijních úlevách žáků (3 ks) pro školní rok 2021/2022
23.    Dokumentace školy k posouzení ekonomických podmínek školy a zajištění
       bezpečnosti žáků




2021/2022                                   8
                                            Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na výše uvedenou adresu, a to k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Ing. Ilona Ptáčková, školní inspektorka,               Ing. Ilona Ptáčková v. r.
 vedoucí inspekčního týmu
 Mgr. Milan Heroudek, školní inspektor                 Mgr. Milan Heroudek v. r.
 PhDr. Renata Horáková, Ph.D., školní              PhDr. Renata Horáková, Ph.D., v. r.
 inspektorka
 Mgr. Zdeňka Erhartová, odbornice na                  Mgr. Zdeňka Erhartová v. r.
 střední vzdělávání
 Bc. Olga Karmazínová, kontrolní                       Bc. Olga Karmazínová v. r.
 pracovnice

V Brně 11. 1. 2022


Datum a podpis ředitele školy potvrzující projednání a převzetí inspekční zprávy


 Mgr. Petr Kovač,                                         Mgr. Petr Kovač v. r.
 ředitel školy

V Brně 21. 1. 2022




2021/2022                                      9
