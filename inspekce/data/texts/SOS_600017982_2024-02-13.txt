                                  Česká školní inspekce
                                 Olomoucký inspektorát
                             Wellnerova 25, 779 00 Olomouc
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIM-404/24-M
                                      Sp. zn. ČŠIM-S-65/24-M


Název                               Střední průmyslová škola elektrotechniky
                                    a informatiky Mohelnice
Sídlo                               Gen. Svobody 183/2, 789 85 Mohelnice
E-mail                              spse_mohelnice@spsemoh.cz
IČO                                 00 843 105
Identifikátor                       600 017 982
Právní forma                        příspěvková organizace
Zastupující                         Ing. Miloš Palla
Zřizovatel                          Olomoucký kraj
Místo inspekční činnosti            Gen. Svobody 183, Mohelnice
                                    Olomoucká 765, Mohelnice
Inspekční činnost na místě          13., 14. a 16. 2. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání, a to podle školních
vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Střední průmyslová škola elektrotechniky a informatiky Mohelnice (dále škola), vykonává
činnost střední školy, domova mládeže a školní jídelny.
Škola poskytuje střední stupeň vzdělání s maturitní zkouškou. Ve školním roce 2023/2024
realizuje v denní formě vzdělávání obor 26-41-M/01 Elektrotechnika, který se
od 3. ročníku profiluje na tři zaměření: silnoproudá elektrotechnika, průmyslová informa tika
a počítačové a automatizační systémy a obor 18-20-M/01 Informační technologie, který se
od 3. ročníku profiluje na tři zaměření: programování a databázové systémy, programová ní,
design a virtuální realita a informatika v ekonomice.
Ve školním roce 2023/2024 vykázala škola celkem 347 žáků zařazených ve 14 třídách. Škola
eviduje i žáky se speciálními vzdělávacími potřebami. V domově mládeže bylo ubytováno
81 žáků.
Žákům a zaměstnancům školy je zajištěno stravování prostřednictvím školní jídelny.
Informace o škole jsou pro zájemce i veřejnost publikovány prostřednictvím výroční zprávy
o činnosti školy a na webových stránkách (www.spsemoh.cz).


                         Hodnocení podmínek vzdělávání
Koncepční záměry rozvoje jsou zpracovány jako součást dokumentů školy, deklarovaná
strategie stanovuje reálné cíle, které jsou pravidelně vyhodnocovány a následně jsou podle
potřeby upravovány. Plánování vychází z podrobné analýzy současného stavu, ze znalosti
prostředí, přihlíží k potřebám žáků i pedagogických pracovníků a záměrům zřizovate le.
Škola se zaměřuje zejména na podporu zájmu žáků o vzdělávání v technických oborech, na
rozvoj jejich odborných znalostí a praktických dovedností a provázanost získanýc h
kompetencí s požadavky zaměstnavatelů. Uvedené záměry jsou implementovány ve
školních vzdělávacích programech formou posílení výuky odborných předmětů a předmětů
z oblasti jazykového vzdělávání a komunikace. Jejich realizace je podpořena i spoluprací
školy se základními a středními školami v regionu. Na vzdělávací obsahy jednotlivýc h
vyučovacích předmětů vhodně navazují školní a mimoškolní aktivity, které přispívají
k všestrannému rozvoji osobnosti žáků a prohlubují jejich zaměření.
Nastavená organizační struktura odpovídá velikosti subjektu a rozsahu jeho činností,
které vykonává. Účelné vymezení oblastí působnosti vedoucích pedagogických pracovníků
a jejich kompetencí v rámci vícestupňového řízení vytváří optimální podmínky pro efektivní
řízení. Učitelé participují na chodu školy prostřednictvím předmětových komisí a jednání
pedagogické rady. Systém plánování je funkční, adresný, přihlíží k potřebám žáků
i pedagogických pracovníků a zajišťuje zpětnou kontrolu plnění úkolů. Způsob průběžné
kontroly úrovně poskytovaného vzdělávání aktuálně umožňuje získávat objektivní
informace o průběhu vzdělávání i ovlivňovat zjištěnými poznatky vzdělávací činnost školy.
Výsledky kontrol jsou zobecňovány na společných poradách, učitelům je poskytová na
relevantní zpětná vazba k jejich práci. Komunikační systém školy používá všechny běžné
postupy pro přenos aktuálních informací. I když je řídicí a kontrolní systém nastaven
způsobem, který postihuje všechny oblasti fungování subjektu, v praxi se škole dosud
nepodařilo plně eliminovat některé dílčí nedostatky v metodickém vedení teoretické výuky
a v činnosti předmětových komisí.
Činnost školy pozitivně ovlivňují rozvíjené partnerské vztahy. Pro potřeby zajištění kvalitní
realizace praktického vyučování škola spolupracuje s partnerskými firmami. Uvedenou
spolupráci škola navíc účelně využívá i jako zdroj informací pro hodnocení dosahovaných


                                            2/9
výsledků vzdělávání, a to zejména v oblasti utváření a rozvoje požadovaných odborných
kompetencí žáků. Žáci se účastní exkurzí u zaměstnavatelů, realizovány jsou pro ně
i přednášky odborníků z praxe. Škola udržuje partnerství také s jinými školami s obdobným
odborným zaměřením v rámci České republiky. Také pracovní stáže u zahraničních partnerů
v rámci mezinárodního projektu (Erasmus+) motivují žáky ke studiu a pozitivně přispívají
zejména k rozvoji jejich jazykových, sociálních a pracovních kompetencí. Pro zajištění
odpovídající odborné kvality výuky, hlavně pak pro udržení potřebného kontaktu
s problematikou praxe, má důležitý význam také partnerství školy s profesními sdruženími.
Přínosná je rovněž spolupráce se školskou radou a zřizovatelem, který se podílí na
zlepšování materiálně-technických podmínek školy.
Složení pedagogického sboru umožňuje plnit záměry a cíle školních vzdělávacích programů.
Pedagogický sbor je stabilizovaný, průběžně doplňovaný o nové pedagogy, kterým je
věnována potřebná pozornost a péče přispívající k jejich úspěšnému začlenění
do vzdělávacího procesu a bezproblémové adaptaci do pracovního kolektivu. Ředitel školy
podporuje profesní rozvoj, vytváří podmínky pro další vzdělávání pedagogickýc h
pracovníků, které zohledňuje potřeby školy a je realizováno s ohledem na její finanč ní
možnosti i na nabídku vzdělávacích institucí.
Materiální podmínky umožňují poskytovat kvalitní střední vzdělávání a školské služby.
Všechny prostory školy jsou účelně a esteticky zařízené. Škola má k dispozici specializo va né
učebny pro výuku nejen odborných, ale i některých všeobecně vzdělávacích předmětů,
laboratoře a dílny. Učebny jsou vybaveny pomůckami podporujícími názornost výuky.
Za přispění finančních prostředků od zřizovatele a prostředků z projektů se daří škole
naplňovat své záměry a cíle stanovené ve školních vzdělávacích programech.
Škola vytváří předpoklady pro zajištění bezpečnosti a ochrany zdraví žáků při vzdělává ní
a s ním přímo souvisejících činnostech, upozorňuje na případná rizika a průběžně přijímá
opatření k jejich minimalizaci. Žáci jsou o ochraně zdraví a zásadách bezpečného chování
při vzdělávání i dalších činnostech organizovaných školou průběžně poučováni.
Škola nabízí žákům ubytování ve vlastním domově mládeže, který svým materiálním
vybavením umožňuje vzdělávání v souladu se příslušnými dokumenty. Poskytuje standardní
ubytování i dostatečné zázemí pro využití volného času. Zejména pro činnost zájmovýc h
útvarů se sportovním zaměřením jsou využívány i prostory školy. Vedením domova mládeže
je pověřen vedoucí vychovatel, organizování činností vychází z operativního
i dlouhodobého plánování. Naplňování takto stanovených cílů je pravidelně
vyhodnocováno. V budově domova mládeže je rovněž školní jídelna, která zajišťuje
stravování jak pro ubytované žáky, tak pro žáky celé školy.


                          Hodnocení průběhu vzdělávání
Průběh středního vzdělávání byl sledován ve všeobecně vzdělávacích i odborných
předmětech. Výuka probíhala v souladu se stanovenými vzdělávacími cíli, s přihlédnutím
k dosavadním znalostem a dovednostem žáků i k jejich přípravě na maturitní zkoušku. Po
odborné stránce byly hodnocené vyučovací hodiny připravené, aplikovaný vzdělávací obsah
byl aktualizován v souladu se současnými vědeckými poznatky. Odbornost výkladu byla
podpořena pedagogickými zkušenostmi i profesní jistotou učitelů. Při interpretac i
vzdělávacího obsahu vyučující vhodně zařazovali mezipředmětové vazby doplněné o nové
poznatky, zdůrazňovali žákům možnost využití nabytých vědomostí a dovedností v profesní
praxi, případně také v běžném osobním životě.



                                             3/9
Společným znakem všech hodnocených vyučovacích hodin byla pozitivní pracovní
atmosféra. Vzdělávací strategie vycházely zejména z vědomostí a dovedností žáků. Z reakcí
žáků bylo patrné, že mají zažitá pravidla komunikace a osvojené pracovní návyky.
Prokazovali odpovídající míru osvojených vědomostí a znalostí, schopnost porozumění
odbornému textu a aplikace pravidel a osvojených dovedností v praxi. Výuka byla pro žáky
srozumitelná, většinou se aktivně zapojovali do výukových činností, odpovědně přistupova li
k plnění zadaných úkolů a často prokazovali odpovídající úroveň znalostí a dovedností
vzhledem k očekávaným výstupům. S různou mírou úspěchu vyučující uplatňovali snahu
nepředkládat žákům hotové informace a přimět je k samostatnému uvažování, kritickému
myšlení, hledání souvislostí mezi pozorovanými jevy a vyvozování závěrů. Snaha o posílení
kritického myšlení žáků však nebyla vždy dostatečně podpořena využitím jejich práce
s různými informačními zdroji. Z organizačních forem výrazně převažovala frontální výuka
doplněná řízeným rozhovorem se žáky, jiné formy podporující kooperativní techniky
a činnostní učení byly uplatňovány pouze v omezené míře. V případě, že byla do výuky
zařazena práce ve dvojicích a skupinách, žáci aktivně spolupracovali a k plnění úkolů
přistupovali zodpovědně. Nedostatečná pestrost uplatňovaných forem a metod výuky tak
v některých vyučovacích hodinách vedla k nerovnoměrnému zapojení žáků do vyučovac ího
procesu a nevytvářela jim příležitosti k týmové spolupráci, která by rozvíjela schopnosti
komunikace při společném řešení problémů a umožnila žákům lépe si osvojit získané
poznatky nebo vyjádřit svůj názor, či si ho obhájit. Také výraznější časová či obsahová
diferenciace vzdělávacích přístupů nebyla ve výuce příliš patrná. Učitelé jen v malé míře
zadávali žákům odlišné úkoly s ohledem na jejich rozdílné individuální možnostmi
a schopnosti i tempo práce. Zároveň si ne vždy ověřovali, zda a na jaké úrovni žáci zvládli
obsah aktuálně probíraného učiva. Podpora žáků se speciálními vzdělávacími potřebami ve
sledované výuce vycházela především z osobního přístupu jednotlivých učitelů a posouzení
potřeb žáků vzhledem náplni vyučovací hodiny.
Ke zvýšení názornosti využívali pedagogové vhodné učební pomůcky, ve většině
vyučovacích hodin pracovali také s audiovizuální technikou, která umožnila vedení výuky
interaktivní formou. V menší části hodnocených vyučovacích hodin se také pozitivně
odrazila orientace vyučujících v moderních trendech ve výuce, kteří úspěšně podporovali
u žáků čtenářské a komunikační dovednosti, žáci měli možnost aktivně třídit infor mace
z různých zdrojů, a to i s využitím vlastních digitálních zařízení. Žáci získávali od
vyučujících zpětnou vazbu o svých vzdělávacích výsledcích zpravidla prostřednictvím
stručného hodnocení jejich okamžitých výkonů. Jen výjimečně však při tom byla žákům
poskytnuta formativní zpětná vazba motivující je k dalšímu učení a reflektující jejich
individuální pokrok. Vzájemné hodnocení a sebehodnocení žáků také nebylo vždy
zařazováno v průběhu nebo bezprostředně po realizovaných vzdělávacích aktivitách.
Ve většině vyučovacích hodin nechybělo na závěr jejich shrnutí, podíl žáků však byl
minimální, zřetelné nebylo také motivační stanovení cíle dalšího vzdělávání. Efektivitu
výuky odborných i všeobecně vzdělávacích předmětů podporuje umisťování učebních
materiálů v elektronickém systému školy.
Výchovně vzdělávací činnost domova mládeže navazuje na výchovně vzdělávací činnost
školy a je realizována formou každodenní výchovně vzdělávací práce s jednotlivc i
a výchovnými skupinami. Je zaměřena především na zájmovou činnost ubytovaných s cílem
smysluplného využití jejich volného času, posilování zdravého životního stylu a podporu
sebevzdělávání. Vychovatelé ubytované podněcují k pravidelné přípravě na vyučová ní,
vhodně je motivují a v případě potřeby jim poskytují metodickou pomoc. Kromě pravidelné
zájmové činnosti nabízí domov dostatečně širokou škálu dalších možností pro trávení
volného času.


                                           4/9
                           Hodnocení výsledků vzdělávání
Škola průběžně sleduje a zjišťuje výsledky vzdělávání žáků s využitím běžných interníc h
evaluačních nástrojů založených na soustavném pozorování žáka a uplatňování různých
forem ústního a písemného zkoušení. Zapojuje se také do výběrového zjišťování výsledků
vzdělávání organizovaného Českou školní inspekcí a trvale věnuje pozornost aktivitá m,
které prohlubují profesní dovednosti žáků a rozvíjí jejich studijní předpoklady.
Škola se zaměřuje na vytváření podmínek pro podporou talentovaných žáků jejich
zapojováním do různých druhů soutěží a odborných aktivit, včetně středoškolské odborné
činnosti. Nejúspěšnější z žáků pak reprezentují školu v okresních, regionálníc h
a celostátních kolech. Tímto škola zajišťuje žákům nejen prezentaci osvojených teoretických
znalostí, ale i aplikaci získaných praktických dovedností při reálných činnostech. Interní
a externí evaluace aktuálně umožňuje porovnávat dosažené výsledky s očekávanými
výstupy deklarovanými ve školních vzdělávacích programech a hodnotit pokrok žáků
v delším časovém horizontu.
Škola identifikuje žáky s rizikem školního neúspěchu, jejich výsledky jsou předmětem
jednání pedagogické rady. Záznamy z jednání pedagogické rady však obsahují převá žně
statistická vyhodnocení prospěchu, chování a absence žáků jednotlivých tříd. Detailnějš í
rozbor, stanovení dalších postupů a následné systematické vyhodnocování individuá lní
podpory a pokroku těchto žáků zde však chybí. V těchto směrech jsou předmětové komise
školy a pedagogická rada využívány v malé míře.
Celkové výsledky vzdělávání žáků odpovídají očekávaným výstupům ve školních
vzdělávacích programech a v jednotlivých vyučovacích předmětech nevykazují závažné
vzájemné odchylky a mají srovnatelnou úroveň. Na dosahované výsledky vzdělává ní
pozitivně působí skutečnost, že se škola nepotýká s vysokou absencí žáků ve vyučová ní.
Žáci jsou vedeni k spoluodpovědnosti za své výsledky při plnění termínovaných úkolů
a v rámci vlastní domácí přípravy. Při hodnocení výsledků vzdělávání žáků se škola řídí
transparentními pravidly, která jsou součástí školního řádu. Zákonní zástupci žáků jsou
o výsledcích vzdělávání průběžně informováni především prostřednictvím zápisů
v elektronické žákovské knížce, na třídních schůzkách nebo formou individuálníc h
konzultací.
Výsledky žáků u maturitní zkoušky odpovídají jejich studijnímu potenciálu a průběžným
výsledkům. Výsledky ve společné části maturitní zkoušky měly v období posledních tří let
kolísavou tendenci. Rozbor výsledků žáků u maturitní zkoušky vedení školy pravidelně
zpracovává formou sumarizace. Následně se zabývá analýzou příčin neúspěšnosti a navrhuje
systémová opatření na zlepšení (doučování, individuální konzultace, změny v organizac i
vzdělávání). V rámci požadavků na profil absolventa škola cíleně preferuje přípravu žáků na
reálný trh práce a neformálně sleduje své absolventy i v jejich další studijní či profesní dráze.
Ve škole je ustanoveno školní poradenské pracoviště tvořené týmem kvalifikova nýc h
pracovníků, kteří poskytují v úzké spolupráci s vedením školy poradenské a konzultač ní
služby učitelům, žákům a jejich zákonným zástupcům. Všechny poradenské služby jsou
plánovité, průběžně nastavovány, realizovány a nechybí jejich pravidelné vyhodnocová ní.
Pracoviště průběžně a v potřebném rozsahu zprostředkovává pedagogickému sboru
potřebné informace a vytváří podmínky pro systematické vzdělávání žáků se speciálními
vzdělávacími potřebami a žákům ohroženým školním neúspěchem. O pokrocích a potřebách
těchto žáků diskutují odpovědní pracovníci školy s ostatními pedagogy na neformální úrovni
i v rámci jednání pedagogické rady. I přes tyto skutečnosti nebyla realizace podpůrných
opatření v průběhu hodnocených hodin vždy zřetelně zaznamenána. V rámci kariérového



                                              5/9
poradenství    se škola   orientuje    především    na  žáky   posledních    ročníků
a poskytuje jim dostatek relevantních informací pro jejich profesní orientaci včetně
zprostředkování nabídky dalšího studia nebo zaměstnání.
Prevence rizikového chování žáků je nedílnou součástí výchovných a vzdělávacích strategií
a prolíná celým vzdělávacím procesem. Účinnost prevence škola zvyšuje organizová ním
tematicky zaměřených a odborně vedených besed, přednášek, sportovních kurzů
a preventivních programů. Priority školy spočívají v důsledné osvětě a cíleném vedení žáků
k vzájemnému respektu a slušnému chování. Působení školy v oblasti primární prevence
vede ve většině případů k eliminaci projevů rizikového chování žáků. Vzniklé ojedinělé
problémy jsou neprodleně řešeny prostřednictvím pohovoru s žáky, ve spolupráci s jejich
zákonnými zástupci a mapováním stavu v jednotlivých kolektivech žáků. Informace
o rozsahu a specifikaci služeb školního poradenského pracoviště společně s kontaktními
údaji na jeho pracovníky byly v době inspekční činnosti publikovány na webových stránkách
školy, částečně i v prostorách školních budov. Vyjádřit se k dění ve škole mohou žáci přímo
při osobním kontaktu s vyučujícími a prostřednictvím elektronické schránky důvěry
a žákovské samosprávy. V rámci sledování školního klimatu realizuje škola dotazníkové
šetření mezi pedagogy a žáky.


                                         Závěry
Vývoj školy
– V době od poslední inspekční činnosti došlo ke sloučení s Obchodní akademii Mohelnice
  a ke změně názvu školy.
– Škola pokračovala ve zkvalitňování materiálních podmínek pro vzdělávání, i nadále
  soustavně udržuje a rozvíjí partnerské vztahy účinně podporující zejména odborné
  kompetence žáků. Došlo také k částečné obměně realizovaných oborů vzdělání.
Silné stránky
– Spolupráce školy se sociálními partnery efektivně přispívá k užšímu sepětí výuky a praxe,
  účinně podporuje získávání odborných kompetencí a přípravu žáků na jejich budoucí
  pracovní uplatnění. (1.5)
– Vedení školy systematicky vyhodnocuje stav materiálních a technických podmínek školy
  a usiluje o jejich průběžné zkvalitňování. (2.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Nižší míra využívání formativního hodnocení a reflexe vzdělávacího pokroku žáků
  v části vyučovacích hodin. Méně intenzivní míra využívání sebehodnocení a vzájemné ho
  hodnocení žáků ve výuce a jejich zapojení do evaluačních aktivit při závěrečném shrnutí.
  (4.3)
– Malá míra obsahové a časové diferenciace výuky vzhledem k rozdílným vzdělávac ím
  potřebám žáků. (4.3 a 6.2)
– Škola získává informace o vzdělávacích výsledcích žáků, nejsou z nich však důsledně
  přijímána konkrétní opatření na podporu úspěšnosti všech žáků ohrožených školním
  neúspěchem. V tomto směru jsou metodické orgány školy a pedagogická rada využívá ny
  neefektivně. (5.1)


                                            6/9
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Hospitační činnost vedení školy více zaměřit zejména na metodické vedení výuky. Do
  této činnosti by bylo vhodné intenzivněji zapojit i ostatní pedagogy formou podpory
  vzájemných hospitací. Provádět podrobné rozbory výsledků hospitační činnosti na
  jednáních pedagogické rady a předmětových komisí. Více směřovat další vzdělává ní
  pedagogických pracovníků na témata inovativních metod a forem výuky.
– Zlepšit hodnoticí činnost předmětových komisí a pedagogické rady. Při jejich jednání
  přijímat konkrétní opatření v návaznosti na analýzu výsledků vzdělávání žáků, zpětně
  vyhodnocovat účinnost těchto opatření a následně je upravovat nebo zavádět další
  opatření.
– Ve vyučování efektivně uplatňovat aktivizační prvky (např. skupinové kooperativní
  činnosti) a důslednou diferenciaci vzdělávacího obsahu a výukové aktivity vzhlede m
  k žákům se speciálními vzdělávacími potřebami a žákům talentovaným, více zapojovat
  žáky do evaluačních aktivit při závěrečném shrnutí vyučovací hodiny a do vzájemné ho
  hodnocení.
– Podpořit rozvoj kritického myšlení žáků častějším zařazováním práce s různými
  informačními zdroji a intenzivněji uplatňovat prvky formativního hodnocení žáků,
  sebehodnocení a vzájemného hodnocení žáků a jejich zapojení do evaluačních aktivit
  v závěru vyučovací hodiny.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Výpis z rejstříku škol a školských zařízení o právnické osobě s názvem Střední
      průmyslová škola elektrotechniky a informatiky Mohelnice, ze dne 12. 2. 2024
 2.   Školní vzdělávací program pro obor vzdělání 26-41-M/01 Elektrotechnika, s platností
      od 1. 9. 2023
 3.   Školní vzdělávací program pro obor vzdělání 18-20-M/01 Informační technologie
      (zaměření Programové a databázové systémy), s platností od 1. 9. 2022
 4.   Školní vzdělávací program pro obor vzdělání 18-20-M/01 Informační technologie
      (zaměření Programování, design a virtuální realita), s platností od 1. 9. 2022
 5.   Plán rozvoje organizace na období let 2022, 2023, 2024, ze dne 31. 12. 2021
 6.   Strategie školy na rok 2020–2025, ze dne 31. 3. 2023
 7.   Vyhodnocení a naplňování koncepce rozvoje organizace za období 2019–2021


                                            7/9
 8.   Měsíční plány – školní rok 2023/2024
 9.   Rozvrh hodin – školní rok 2023/2024
10.   Školní řád střední školy, s účinností od 1. 11. 2022
11.   Vnitřní řád domova mládeže, s platností od 1. 9. 2019
12.   Školní matrika vedená elektronicky k termínu inspekční činnosti
13.   Zápisy z jednání pedagogické rady, zprávy třídních učitelů, přehledy prospěchu školy
      a tříd, školní roky 2022/2023 a 2023/2024
14.   Zápisy z pracovních porad, školní roky 2022/2023 a 2023/2024
15.   Složka: Kontrolní činnost a hospitace, školní roky 2022/2023 a 2023/2024
16.   Školní vzdělávací program domova mládeže, s platností od 1. 9. 2023
17.   Deník výchovné skupiny, školní rok 2023/2024
18.   Plány činnosti domova mládeže (roční, měsíční, týdenní), školní rok 2023/2024
19.   Plány práce a zápisy z předmětových komisí školy, školní roky 2022/2023
      a 2023/2024
20.   Souhrnná dokumentace poradenských služeb ve škole, školní roky 2022/2023
      a 2023/2024, vedená k termínu inspekční činnosti
21.   Doklady vztahující se k finančním podmínkám školy, rok 2022
22.   Doklady související se zabezpečením školního stravování ve školních letech
      2022/2023 a 2023/2024 k termínu inspekční činnosti
23.   Doklady související se zajištěním bezpečnosti žáků při poskytování vzdělává ní
      a školských služeb, školní rok 2023/2024
24.   Personální dokumentace ve vztahu k odborné kvalifikaci pedagogických pracovníků,
      školní rok 2023/2024 k termínu inspekční činnosti
25.   Výroční zpráva o činnosti školy za školní rok 2021/2022, ze dne 12. 10. 2022
26.   Výroční zpráva o činnosti školy za školní rok 2022/2023, ze dne 6. 10. 2023
27.   Protokoly o komisionální zkoušce (druh zkoušky: opravná), školní rok 2022/2023
28.   Seznam: Žáci se speciálními vzdělávacími potřebami, školní rok 2023/2024, vedený
      k termínu inspekční činnosti
29.   Odborné práce žáků (středoškolská odborná činnost), písemné práce žáků, školní roky
      2022/2023 a 2023/2024, namátkový výběr
30.   Webové stránky školy (www.spsemoh.cz)
31.   Inspekční zpráva, čj. ČŠIM-282/18-M, ze dne 12. 3. 2018




                                           8/9
                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Pavel Okleštěk, školní inspektor, vedoucí inspekčního týmu
 Ing. Bc. Milan Vlach, školní inspektor
 RNDr. Josef Husárek, Ph.D., školní inspektor
6. 3. 2024




                                          9/9
