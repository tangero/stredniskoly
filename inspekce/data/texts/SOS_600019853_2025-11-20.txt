                                  Česká školní inspekce
                                Jihomoravský inspektorát
                              Šumavská 519/35, 602 00 Brno
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIB-2854/25-B
                                      Sp. zn. ČŠIB-S-583/25-B


Název                               Střední zdravotnická škola Evangelické akademie
Sídlo                               Šimáčkova 1, 628 00 Brno - Líšeň
E-mail                              cszs@eabrno.cz
IČO                                 62 159 101
Identifikátor                       600 019 853
Právní forma                        školská právnická osoba
Zastupující                         Mgr. Petra Juřeníková, Ph.D.
Zřizovatel                          Českobratrská církev evangelická
                                    Jungmannova 22/9, 110 00 Praha 1
                                    IČ: 00445223
Místo inspekční činnosti            Šimáčkova 235 a Belcrediho 1317, Brno
Inspekční činnost na místě          20. 11. − 21. 11. 2025 a 24. 11. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                   Charakteristika
Střední zdravotnická škola Evangelické akademie (dále „škola“) vykonává činnost střední
školy. Poskytuje vzdělávání v denní formě ve dvou oborech středního vzdělání s maturitní
zkouškou, a to 53-41-M/03 Praktická sestra a 75-41-L/51 Sociální činnost (nástavbový obor)
a dále v jednomu oboru středního vzdělání s výučním listem 53-41-H/01 Ošetřovatel.
K 30. 9. 2025 škola evidovala celkem 199 žáků, což je téměř 100 % nejvyššího povoleného
počtu. Ke dni inspekční činnosti bylo z celkového počtu žáků 19 % žáků se speciálními
vzdělávacími potřebami a 8 % žáků s odlišným mateřským jazykem. Škola se zapojila
do projektu pokusného ověřování stupňovitého propojení vybraných oborů vzdělání
kategorie H, M, N a umožňuje žákům oboru praktická sestra získat ve třetím ročníku výuční
list oboru ošetřovatel. Převážná část vzdělávání je realizována v budově sídla školy, část
výuky oboru sociální činnost také na pracovišti v Brně, Opletalova a výuka tělesné výchovy
probíhá v pronajaté tělocvičně v blízkosti školy. Významná část praktického vyučování je
realizována na pracovištích smluvních partnerů. Školní stravování žáků zajišťuje smluvně
jiné zařízení školního stravování.


                         Hodnocení podmínek vzdělávání
Ředitelka školy je na vedoucím pracovním místě od roku 2023. Při zpracování koncepce
rozvoje školy vycházela z podrobného vyhodnocení její dosavadní činnosti. Formulova la
stěžejní vize a reálné cíle, u některých však chybí konkrétní strategie pro jejich dosažení.
Část vytyčených cílů se již podařilo postupně realizovat. Ke zlepšení stavu došlo především
v oblasti materiálních podmínek vzdělávání, a to zejména modernizací odborných učeben
pro praktické vyučování, jejichž vybavení odpovídá novým trendům ve zdravotnic tví.
Realizována byla také některá opatření ke zlepšení výsledků vzdělávání žáků. Část
koncepčních cílů, zejména zaměřených na zkvalitnění výuky se zatím nedaří naplňovat, což
se v průběhu inspekční činnosti projevilo ve sledovaném vyučování.
Řízení školy včetně rozdělení kompetencí, jejichž část ředitelka školy účelně delegovala
na své dva zástupce a další vedoucí pracovnici – koordinátorku oboru sociální činnost, je
převážně funkční. Vedení školy společně plánuje, průběžně monitoruje a vyhodnoc uje
činnost školy, spolupracuje při řešení aktuálních problémů. Prostřednictvím pravidelné
hospitační činnosti sleduje kvalitu vzdělávacího procesu, při osobních pohovorech pak
pedagogům poskytuje zpětnou vazbu, případně doporučení k jejich pedagogické práci.
V převážné části sledované výuky se však pozitivní dopad této metodické podpory výrazněji
neprojevil, což ukazuje na nižší účinnost uplatňovaných postupů pedagogického vedení.
Ředitelka školy realizovala dotazníkové šetření mezi zákonnými zástupci žáků s cílem získat
zpětnou vazbu o kvalitě poskytovaného vzdělávání. Získané informace dále využila
při koncepčním plánování i při řízení školy. Žákovský samosprávný orgán není formálně
zřízen. Žáci ale mají možnost prostřednictvím zástupců tříd předkládat své podněty
na pravidelných setkáních s vedením školy a podílet se na realizaci školních akcí.
Do autoevaluace školy však nejsou žáci ani pedagogové systematicky zapojeni.
Autoevaluační proces tak nevyužívá potenciál všech aktérů vzdělávání, což vytváří prostor
pro jeho zefektivnění. Kontrolní činnost vedení školy vykazovala rezervy, což se projevilo
některými případy nerespektování příslušných právních předpisů – dílčími nedostatky
ve školních vzdělávacích programech, v poskytování podpůrných opatření žákům se
speciálními vzdělávacími potřebami a v organizaci praktického vyučování.




                                            2/9
Vedení školy zajišťuje pro vzdělávání žáků dobré personální podmínky, téměř všichni
pedagogové jsou odborně kvalifikovaní. Přínosem je působení odborníků z praxe, kteří
do výuky vnášejí aktuální odborné poznatky a posilují propojení s reálným prostředím
zdravotnických zařízení. V pedagogickém sboru se daří budovat pozitivní klima, které je
jednou z priorit školy. Příležitost k vzájemné komunikaci mají pedagogové, vzhlede m
k velikosti školy, především při každodenním setkávání. Pravidelně se schází také
ke společným jednáním v rámci předmětových komisí, kde řeší především organizač ní
záležitosti, naplňování či úpravy školních vzdělávacích programů, případně se zabývají
výsledky vzdělávání žáků. Jen okrajově se věnují sdílení a sjednocování pedagogickýc h
postupů a reflexi výuky s cílem jejího zkvalitňování. Vzájemné hospitace nejsou využívá ny.
Předmětové komise tak plní funkci metodických orgánů pouze omezeně, což nepřispívá
k systematickému pedagogickému rozvoji školy. Vedení školy se dále vzdělává a vyhledá vá
možnosti pro sdílení manažerských zkušeností mimo školu. Pedagogické pracovníky se daří
motivovat k dalšímu profesnímu růstu. Většina se aktivně zapojuje do dalšího vzdělává ní
zaměřeného nejčastěji na prohubování odbornosti nebo psychosociálních dovedností (práce
s třídním kolektivem, prevence rizikového chování žáků apod.). Rozsah vzdělávacích aktivit
je dostatečný, jejich zaměření však neodpovídá zcela potřebám školy. Ze sledované výuky
vyplynula potřeba orientovat vzdělávání pedagogů více na oblast inovativníc h
pedagogických strategií, které odpovídají současným trendům, podporují aktivní zapojení
žáků a rozvoj klíčových kompetencí. Začínajícím pedagogům je zajištěna systematická
podpora prostřednictvím adaptačního programu.
Školní poradenské pracoviště bylo personálně posíleno. Kompetence jednotlivých členů
(výchovné poradkyně, dvou metodiků primární prevence, speciální pedagožky a kariérové
poradkyně) jsou jasně vymezeny a jejich spolupráci zajišťují pravidelná setkání. Intervenč ní
podporu jednotlivcům i třídním kolektivům poskytuje zejména speciální pedagožka, ale také
další poradenští pracovníci. Poskytování podpůrných opatření žákům se speciálními
vzdělávacími potřebami koordinuje výchovná poradkyně, jejich účinnost vyhodnoc uje
ve spolupráci s třídními učiteli a zainteresovanými pedagogy. Škola uplatňuje také vlastní
systém identifikace žáků s potřebou podpory (včetně žáků s odlišným mateřským jazykem),
kterým poskytuje první stupeň podpůrných opatření. Rezervy se projevily při zajišťová ní
podpory formou individuálních vzdělávacích plánů a v práci s nadanými žáky. U části žáků
nebyly individuální vzdělávací plány včas zpracovány, administrativní postup pro jejich
tvorbu nebyl ve škole jednotný. Některým žákům ředitelka školy povolila individuá lní
vzdělávací plán z jiných závažných důvodů, kdy jim umožnila neúčastnit se výuky
anglického jazyka, protože získali mezinárodní jazykové certifikáty osvědčujíc í
požadovanou nebo vyšší jazykovou úroveň, něž je očekávaná jako výstup středního
vzdělávání. Takový postup nepředstavuje pedagogicky vhodnou ani přínosnou podporu žáků
nadaných v oblasti cizích jazyků. Kariérní poradenství probíhá na velmi dobré úrovni,
zejména jeho propojení se zaměstnavateli usnadňuje orientaci žáků v možnostech další
profesní či studijní dráhy. Metodička prevence plánuje a realizuje aktivity primární prevence
pro jednotlivé kolektivy s cílem postupně zahrnout všechny oblasti problematických jevů.
Přes aktivní monitoring rizikových projevů a pestrou škálu realizovaných preventivníc h
aktivit, přetrvávají dlouhodobě problémy se záškoláctvím a zvýšenou rizikovou oblastí je
také šikana, kyberšikana a další formy netolerantního chování. Škola má stanovené postupy,
kterými se daří případný výskyt nežádoucího chování žáků včas podchytit a efektivně řešit.
Svolávány jsou výchovné komise, z jejichž průběhu jsou vedeny podrobné záznamy, aby
bylo možné při další práci snadno navázat na všechna zjištění. Druhý z metodiků prevence
koordinuje žákovský peer program, jehož proškolení členové se aktivně zapojují
do adaptačních, ale i dalších společných akcí školy.



                                            3/9
Materiální podmínky pro vzdělávání ředitelka školy průběžně vyhodnocuje a v součinnos ti
se zřizovatelem i městskou částí, v jehož majetku je historická budova školy, usiluje o jejich
zlepšování. V době inspekční činnosti probíhala rekonstrukce (odvlhčení) části budovy.
Vybavení kmenových i odborných učeben odpovídá potřebám odborného vzdělává ní.
Adekvátní pozornost vedení školy věnuje zajištění bezpečnosti žáků.


                          Hodnocení průběhu vzdělávání
Sledovaná výuka byla realizována v souladu se školními vzdělávacími programy a vycháze la
ze znalostí a předchozích zkušeností žáků. Vzájemná komunikace s žáky byla vstřícná
a respektující, výuka nebyla narušována žádnými kázeňskými problémy.
V téměř 80 % hospitovaného teoretického vyučování převažovala frontální forma práce
s výkladem učitele, v části vyučovacích hodin se jednalo o jedinou uplatněnou strategii.
Aktivizace žáků byla, zejména v odborných předmětech, zaznamenána převážně
prostřednictvím řízeného rozhovoru. Na otázky učitelů však často odpovídalo jen několik
stále stejných žáků. Vhodné podmínky pro náročnější komunikaci, diskusi a rozvoj
kritického myšlení nebyly ve většině případů vytvořeny. Jen přibližně ve třetině
navštívených hodin měli žáci příležitost při řešení úkolů spolupracovat. V části hodin žáci
řešili samostatně zadané úkoly a učitelé jim poskytovali zpětnou vazbu k jejich práci
a zároveň získávali informace o míře osvojení aktuálně probíraného vzdělávacího obsahu.
Výuka odborných předmětů byla založena na využití znalostí žáků napříč různými
odbornými disciplínami a propojovala získané teoretické poznatky s jejich praktickými
zkušenostmi. Digitální technologie byly využívány zejména učiteli pro prezentaci učiva, žáci
je používali jen v omezené míře, nejčastěji pro ověření znalostí prostřednictvím
zpětnovazebních aplikací. Žáci většinou neměli možnost samostatně využívat při řešení úloh
různé informační zdroje. Vzdělávací cíle byly v části sledovaných hodin jasně formulová ny,
jen ojediněle však byly společně s žáky reflektovány. V závěrech hodin bylo obvykle
zařazeno stručné shrnutí obsahu učiva učitelem. Účelná reflexe učení, sebehodnocení žáků
či vzájemné hodnocení podle předem známých kritérií byly výjimečné. Rezervy se projevily
také v individualizaci výuky, vyučující jen v minimu sledované výuky využili diferenco va né
úlohy pro podporu žáků s různou úrovní znalostí. O žácích s podpůrnými opatřeními měli
učitelé sice přehled, dostupné podpůrné strategie, které by přispěly k efektivnějš ímu
naplnění jejich vzdělávacích potřeb nebyly však vždy využity.
Výraznější kvalitativní rozdíly se projevily ve vzdělávací oblasti Jazyk a jazyková
komunikace. Výuka českého jazyka a literatury byla metodicky propracovaná, zaměřená
především na pochopení kontextu literárního vývoje. Učitelé efektivně začleňovali moderní
aktivizační metody, žáci rozvíjeli své komunikační schopnosti a tvořivé myšlení při práci
s textem. Hospitovaná výuka cizích jazyků měla rozdílnou úroveň. V části vyučovac íc h
hodin učitelé vedli výuku v cílovém jazyce a využili různorodé pedagogické strategie, které
účinně aktivizovaly žáky a motivovaly je ke komunikaci cizím jazykem v běžných situacíc h
i v prostředí spojeném s jejich odborným zaměřením. Vedle toho byly zazname ná ny
vyučovací hodiny, které se vyznačovaly jednotvárností, byly převážně vedeny v českém
jazyce a žáci tak měli jen omezenou možnost využít anglický jazyk jako komunikač ní
nástroj. V matematice pracovali žáci diferencovaně se sadou příkladů; zdatnější pracovali
samostatně, ostatní řešili úlohy společně s učitelkou. Nebyli však důsledně vedeni
ke slovnímu zdůvodnění postupů řešení, což omezovalo rozvoj matematické gramotnosti.
Významnou součástí praktického vyučování bylo rozvíjení profesních postojů žáků,
zejména empatie a etického přístupu k nemocným a klientům. V části hospitované ho


                                             4/9
praktického vyučování, které probíhalo ve školních podmínkách, měli žáci možnost
při individuální práci upevňovat své vědomosti a aplikovat je při řešení praktického úkolu.
V části hodin však zcela chyběla aktivizace žáků a dostatečná názornost vzdělávac ího
obsahu, žáci se stávali pasivními posluchači. Takový způsob výuky nevedl k dostatečnému
rozvoji jejich praktických ani komunikačních dovedností. Zaznamenána byla nejednotnost
v ošetřovatelských postupech při výuce v jednotlivých skupinách stejné třídy (vedené
různými vyučujícími), což může mít negativní vliv na navazující praktickou činnost žáků.
Praktické vyučování probíhající na pracovišti smluvních partnerů bylo organizačně vhodně
zajištěno a účelně podporovalo rozvoj odborných kompetencí. Žáci pracovali individuá lně,
měli také možnost spolupracovat a komunikovat při vzájemné spolupráci i při rozhovorech
s pacienty. V průběhu výuky upevňovali své teoretické vědomosti a aplikovali je v reálných
podmínkách zdravotnických zařízení. Vyučující korigovali postupy žáků při provádění
ošetřovatelské péče a dodržování zásad bezpečnosti a ochrany zdraví, poskytovali žákům
vhodnou podporu v atmosféře vzájemného respektu a důvěry. Velmi dobře je v rámci
praktického vyučování podpořeno formativní hodnocení. Žáci jsou vedeni k účelnému
sebehodnocení, vyhodnocení svých silných a slabých stránek a uvědomění si, kde jsou
oblasti ke zlepšení a jaké kroky mohou podniknout ke svému dalšímu rozvoji.


                          Hodnocení výsledků vzdělávání
Pravidla hodnocení výsledků vzdělávání jsou jasně formulována, průběžně aktualizo vá na
a sjednocována. Od aktuálního školního roku byla vydána jednotná směrnice, která
stanovuje společný postup pedagogických pracovníků při hodnocení písemných testů, určuje
jejich četnost a váhy pro celkové hodnocení. S těmito pravidly jsou žáci i jejich zákonní
zástupci prokazatelně seznamováni. Tato opatření přispívají k transparentnosti, jednotnému
přístupu pedagogů a srovnatelnosti hodnocení napříč předměty. Vedle písemných prací
a testů využívá škola široké spektrum evaluačních nástrojů, například ústní zkoušení,
hodnocení aktivní účasti žáků v hodinách, žákovská portfolia či prezentace. V rámci
praktického vyučování jsou žáci hodnoceni podle předem stanovených kritérií, která
reflektují jejich činnosti související s péčí o pacienty a práci s klienty. Rozmanito st
využívaných nástrojů umožňuje pedagogům komplexněji posuzovat výkony žáků a zvyšuje
objektivitu hodnocení.
Informování žáků a jejich zákonných zástupců o výsledcích vzdělávání je zajištěno
prostřednictvím školního informačního systému, třídních schůzek nebo individuálníc h
konzultací. Výsledky vzdělávání jsou pravidelně analyzovány a projednávány na čtvrtletníc h
jednáních pedagogické rady. Zvolený systém komunikace je funkční a umožňuje včasné
informování o školní úspěšnosti i případných obtížích žáků. Třídní učitelé ve spolupráci
s ostatními vyučujícími průběžně sledují prospěch a školní docházku žáků. V případě
potřeby, v součinnosti s pracovníky školního poradenského pracoviště, identifikují příčiny
školní neúspěšnosti a přijímají odpovídající opatření. Tento systematický přístup umožňuje
včasnou intervenci a podporu žáků. Přesto se škole dlouhodobě nedaří udržet všechny žáky
ve vzdělávání po celou dobu studia. Dochází k předčasnému ukončování studia, zejména
v nástavbovém oboru sociální činnost. Jedná se o oblast, která vyžaduje další cílená opatření.
Celkový prospěch žáků školy měl ve sledovaném období posledních tří uzavřených školních
roků stabilní úroveň a činil průměrně 2,14. Podíl neprospívajících žáků se lišil mezi obory.
Nejvyšší byl v oboru ošetřovatel (cca 19 %), v oboru sociální činnost dosahoval přibližně
11 % a nejnižší byl v oboru praktická sestra (cca 3,5 %). Podíl žáků s vyznamenáním činil
průměrně 12 %. Počet zameškaných hodin měl klesající trend. Celková absence se snížila


                                             5/9
o zhruba pětinu, ze 176 hodin na žáka ve školním roce 2022/2023 na 144 hodin ve školním
roce 2024/2025. Ke snížení přispělo zavedení limitu zameškaných hodin pro hodnocení
žáka, po jehož překročení může být žák nehodnocen a koná zkoušku v náhradním termínu.
Nejvyšší absence byla v oboru ošetřovatel, kde i přes její pokles přetrvává zvýšený podíl
neomluvené absence (téměř 5 %), což může negativně ovlivnit vzdělávací výsledky
i praktickou přípravu žáků. V této oblasti je vhodné pokračovat v opatřeních podporujícíc h
pravidelnou docházku a pracovat s rizikovými žáky. V ostatních oborech je neomluve ná
absence minimální.
Škola systematicky sleduje a vyhodnocuje výsledky externího testování, závěrečné
a maturitní zkoušky a projednává je s učiteli. V oboru ošetřovatel vykonávají žáci
závěrečnou zkoušku se stoprocentní úspěšností, přičemž přibližně 13 % žáků ji složí až
ve druhém opravném termínu. Celkově 72 % žáků, kteří zahájili studium, ho také úspěšně
ukončí. Vývoj výsledků vzdělávání je v tomto oboru dlouhodobě stabilní. V oboru praktická
sestra je celková úspěšnost ukončení studia 73 %. Hrubá neúspěšnost u maturitní zkoušky
dlouhodobě klesá: 20 % (2023), 13 % (2024) a 3,8 % (2025), přičemž ve společné části
v roce 2025 byli úspěšní všichni žáci. Tento trend svědčí o účinných opatřeních školy
a zlepšující se systematické přípravě žáků. V oboru sociální činnost je celková úspěšnost
ukončení studia nižší (43 %). Zvýšená hrubá neúspěšnost u maturitní zkoušky byla
zaznamenána v letech 2024 (46 %) a 2025 (30 %), zejména z důvodu slabších výsledků
z cizího jazyka. Škola zavedla písemný test z anglického jazyka při přijímacím řízení, což
představuje cílené opatření ke zvýšení připravenosti žáků. Vývoj v tomto oboru ukazuje
potřebu pokračující podpory a systematické přípravy žáků zejména ve zkušebníc h
předmětech společné části maturitní zkoušky. Celkově lze hodnotit, že škola aktivně
monitoruje výsledky vzdělávání žáků a přijímá opatření k jejich zlepšení.
Žáci školy jsou vedeni k aktivnímu zapojení do celé řady školních i mimoškolních aktivit.
Patří mezi ně kulturní akce, odborné, literární, vlastivědné a jiné exkurze. Pro rozvoj znalostí
a dovedností je pro žáky přínosné zapojení do soutěží, například Mediální olympiád y,
Celostátní studentské literární soutěže či dalších soutěží. Z hlediska rozvoje odbornosti je
významná účast žáků v Soutěži první pomoci na partnerské zdravotní škole, kde dosahují
dobrých umístění. Pravidelně se žáci účastní také sportovních soutěží. Podporou pro získání
praktických dovedností a zkušeností jsou další odborné aktivity, například návštěvy různých
zdravotnických zařízení, domova pro seniory či radiologické kliniky. Oceňovanou
projektovou akcí školy je tzv. „Polévkový den“, kdy se žáci dle vlastního výběru účastní
workshopů zaměřených na rozvoj odborných kompetencí. Společným projektem je realizace
školního plesu nebo akce „Tajný den“, která tradičně ukončuje školní rok.
K naplňování odborných kompetencí absolventa využívá škola široké portfolio sociálníc h
partnerů, na jejichž odborných pracovištích je realizována významná část praktického
vyučování žáků, kteří tak získávají různorodé praktické dovednosti a zkušenosti. V rámci
spolupráce se základními školami v okolí se žáci podílí na organizaci zdravovědného dne,
jehož součástí je předávání zkušeností a informací z oblasti první pomoci. Škola účelně
využívá příležitosti ke sdílení pedagogických zkušeností a k navazování spolupráce v rámci
sítě škol stejného zřizovatele. Pravidelná setkávání ředitelů a pedagogů umožňují vzájemné
předávání dobré pedagogické praxe a přispívají k rozvoji školy. Významná přínosem
pro vzdělávání žáků je dlouholetá spolupráce s partnerskou školou v Německu umožňujíc í
výměnné pobyty žáků. Při výjezdech do zahraničí žáci poznávají tamní školství a zdravotně-
sociální služby a aktivně používají jak anglický, tak německý jazyk.




                                              6/9
                                         Závěry
Vývoj školy
– Škola se zapojila do projektu pokusného ověřování stupňovitého propojení vybraných
  oborů vzdělání kategorie H, M, N a umožňuje žákům oboru praktická sestra získat
  ve třetím ročníku výuční list oboru ošetřovatel.
– Zlepšily se materiální podmínky pro vzdělávání zřízením odborných učeben vybavenýc h
  moderními učebními pomůckami.
– Škola je aktuálně na hranici nejvyššího povoleného počtu žáků.
– Personálně se rozšířilo školní poradenské pracoviště.
– Škola nepřijala dostatečně účinná opatření k dílčím nedostatkům zjištěným v průběhu
  vzdělávání při poslední inspekční činnosti v roce 2022. Ve sledovaném teoretickém
  vyučování nedošlo k výraznějšímu kvalitativnímu posunu.
Silné stránky
– Všestranná spolupráce školy s mnoha partnery, zejména s širokým portfolie m
  zaměstnavatelů, umožňuje žákům získávat potřebné praktické zkušenosti, profesní
  dovednosti a zvyšovat svou uplatnitelnost na trhu práce. (1.5)
– Rozmanité školní a mimoškolní aktivity podporují rozvoj klíčových kompetencí žáků
  a současně posilují pozitivní klima i soudržnost žákovského kolektivu. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Řízení a vyhodnocování pedagogického procesu vykazuje nižší účinnost, což dokládají
  přetrvávající nedostatky ve výuce i zjištěné rezervy v kontrolní činnosti ve vztahu
  k dodržování právních předpisů. (2.1)
– Převážná část výuky se vyznačovala nedostatečnou aktivizací žáků. Převládající frontální
  forma práce a minimum příležitostí pro rozvoj kritického myšlení vedly k pasivitě žáků.
  (4.2)
– Malá míra individualizace v teoretickém vyučování, nedostatek aktivit s odstupňovano u
  náročností a pouze ojediněle poskytovaný prostor k sebehodnocení žáků omezuje jejich
  možnosti průběžně reflektovat vlastní pokrok. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Zefektivnit proces autoevaluace zapojením všech aktérů vzdělávání. Cílenou pozornost
  věnovat závěrům hospitační činnosti, a to na úrovni školy i v rámci předmětových komisí.
– Posílit kontrolní činnost vedení školy. Zejména zavést jednotnou metodiku a kontrolní
  mechanismus pro včasné a kvalitní zpracování individuálních vzdělávacích programů.
  Provést celkovou revizi školních vzdělávacích programů.
– V plánování profesního rozvoje pedagogických pracovníků zohledňovat potřeby školy
  vycházející z výsledků vlastní evaluace. Další vzdělávání pedagogů zaměřit především




                                            7/9
      na oblast využívání aktivizačních forem a metod výuky a uplatňování formativního
      hodnocení žáků.
– Důsledně sledovat a vyhodnocovat dopad poskytované metodické podpory a dalšího
  vzdělávání pedagogických pracovníků do výuky.
– Posílit roli předmětových komisí jako metodických orgánů, sdílet příklady dobré praxe,
  sjednocovat pedagogické postupy, společně plánovat a reflektovat průběh vzdělává ní,
  zavést do praxe kolegiální hospitace jako nástroj profesního učení.
– Ve výuce vytvářet podmínky pro aktivní práci žáků, rozvoj klíčových kompetencí,
  zejména pro vzájemnou spolupráci, komunikaci a uplatnění tvořivého myšlení při řešení
  úkolů. Nabízet žákům příležitosti k účelné práci s informacemi z různých zdrojů.
– Zohledňovat individuální potřeby a schopnosti žáků prostřednictvím diferenciace, nabízet
  úkoly různé úrovně obtížnosti nebo umožnit žákům zvolit si takový úkol, který odpovídá
  jejich aktuálnímu vzdělávacímu pokroku.
– Zapojit žáky do procesu hodnocení formou pravidelné sebereflexe dosažených výsledků.
– Zajistit vhodnou podporu žákům nadaným v oblasti cizích jazyků.


                                     Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 14 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


              Seznam dokladů, o které se inspekční zjištění opírají
 1.      Výpis z rejstříku škol a školských zařízení ze dne 9. 11. 2025
 2.      M8 Výkaz o střední škole podle stavu k 30. 9. 2025
 3.      Školní řád platný od 1. 9. 2025, aktualizovaný dne 24. 11. 2025
 4.      Školní vzdělávací programy platné ve školním roce 2025/2026
 5.      Koncepce rozvoje školy ze dne 20. 12. 2024
 6.      Školní elektronický informační systém (školní matrika, třídní knihy, rozvrh hodin,
         průběžné a celkové výsledky vzdělávání žáků – školní roky 2021/2022 až 2025/2026)
 7.      Výsledky maturitních a závěrečných zkoušek za uzavřené roky 2023 až 2025
 8.      Výroční zpráva o činnosti školy za školní rok 2024/2025
 9.      Dokumentace k řízení školy ve školním roce 2024/2025 a 2025/2026 (organizač ní
         struktura, hospitační záznamy, výsledky dotazníkového šetření, doporučení v oblasti
         dalšího vzdělávání pedagogů aj.)
10.      Personální dokumentace pedagogů vedená ve školním roce 2025/2026
11.      Dokumentace školního poradenského pracoviště (osobní dokumentace žáků
         se speciálními vzdělávacími potřebami, individuální vzdělávací plány, školní
         preventivní program, strategie předcházení školní neúspěšnosti, školní programy


                                             8/9
      proti šikanování, proti záškoláctví, krizové plány, plány práce, zápisy z jednání aj.)
      vedená ve školním roce 2025/2026
12.   Portfolia žáků – vzorek
13.   Zápisy z porad a jednání ve školním roce 2024/2025 a 2025/2026 (pedagogické rady,
      metodických orgánů)
14.   Dokumentace školy k hodnocení ekonomických podmínek, zajištění bezpečnosti
      a ochrany zdraví žáků, školního stravování a praktického vyučování ve školním roce
      2025/2026
15.   Zápis z jednání s ředitelkou školy ze dne 24. 11. 2025


                                        Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Ing. Alena Svobodová, školní inspektorka, vedoucí inspekčního týmu
 Mgr. Kateřina Veselá, školní inspektorka
 Ing. Renata Boková, školní inspektorka
 Mgr. Dana Karpíšková, školní inspektorka
8. 12. 2025




                                            9/9
