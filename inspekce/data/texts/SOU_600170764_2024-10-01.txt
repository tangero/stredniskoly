CSI0X00CWMKZ




                              Česká školní inspekce
                           Královéhradecký inspektorát
                       Wonkova 1142, 500 02 Hradec Králové
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIH-1302/24-H
                                      Sp. zn. ČŠIH-S-267/24 H


Název                               Střední odborná škola a Střední odborné učiliště,
                                    Hradec Králové, Vocelova 1338
Sídlo                               Vocelova 1338, 500 02 Hradec Králové
E-mail                              sekretariat@sosasou-vocelova.cz
IČO                                 00 175 790
Identifikátor                       600 170 764
Právní forma                        příspěvková organizace
Zastupující                         Ing. Lukáš Nepokoj
Zřizovatel                          Královéhradecký kraj
Místa inspekční činnosti            Jana Krušinky 1637, 500 02 Hradec Králové
                                    Vážní 1098, 500 02 Hradec Králové
                                    Vocelova 1338, 500 02 Hradec Králové
Inspekční činnost na místě          1. 10. 2024 − 4. 10. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání, a to podle přísluš nýc h
školních vzdělávacích programů dle § 174 odst. 2 písm. b) školského zákona, ve znění
pozdějších předpisů.
Zjišťování a hodnocení naplnění školních vzdělávacích programů a jejich souladu
s právními předpisy a rámcovým vzdělávacím programem dle § 174 odst. 2 písm. c)
školského zákona, ve znění pozdějších předpisů.
                                    Charakteristika
Střední odborná škola a Střední odborné učiliště, Hradec Králové, Vocelova 1338 (dále
„škola“) vykonává činnosti střední školy, domova mládeže (dále „DM“), školní jídelny
a školní jídelny – výdejny, zajišťuje výuku žáků v oborech stavebních, dopravních
a autoopravárenských. Ve školním roce 2024/2025 jsou realizovány obory vzdělání
23-45-M/01 Dopravní prostředky, 37-41-M/01 Provoz a ekonomika dopravy,
39-41-L/01Autotronik a 39-41-L/02 Mechanik instalatérských a elektrotechnických zaříze ní
zakončené maturitní zkouškou (dále „MZ“). Nabídka oborů zakončených závěrečnou
zkouškou (dále „ZZ“) zahrnuje obory 23-55-H/01 Klempíř, 36-64-H/01 Tesař, 23-55-H/02
Karosář, 26-57-H/01Autoelektrikář, 23-61-H/01 Autolakýrník, 36-52-H/01 Instalatér,
23-68-H/01 Mechanik opravář motorových vozidel a 36-67-H/01 Zedník. Ke dni inspekční
činnosti se ve 30 třídách vzdělávalo celkem 686 žáků, v domově mládeže bylo ubytováno
74 žáků školy. Ve stavebních oborech ukončovaných ZZ je žákům poskytován finanč ní
příspěvek zřizovatele školy v závislosti na prospěchu, chování a ročníku studia. Škola
organizuje systém celoživotního vzdělávání formou odborných a rekvalifikačních kurzů,
periodických doškolovacích kurzů apod. Od roku 2008 je Centrem odborného vzdělává ní
pro automobilový průmysl a dopravu. O své činnosti informuje škola na webových
stránkách www.sosasou-vocelova.cz.


                         Hodnocení podmínek vzdělávání
Ředitel školy zastává svoji funkci od roku 2018. Jeho zkušenosti z předchozího působení
ve škole se odrážejí v promyšlené koncepci rozvoje školy, kterou zpracoval spolu s ostatními
členy vedení na základě detailní SWOT analýzy na období 2020 – 2025. Koncepce školy
obsahuje cíle v oblasti výchovně vzdělávací, v oblasti vztahů s veřejností a vzdělává ní
dospělých. Součástí je řešení materiálně technického a personálního zabezpečení i rozvoj
školního stravování, zahrnuta však není koncepce rozvoje domova mládeže. Systém řízení
vychází z definovaných koncepčních cílů, jež reflektují aktuální potřeby školy, společenskou
poptávku a vytvářejí předpoklad pro další perspektivní rozvoj školy. Převážnou část
vytyčených záměrů, které jsou následně rozpracovány v učebně výchovných plánech
pro daný školní rok, se daří postupně realizovat, což se projevuje i rostoucím zájmem
uchazečů o studium.
Pedagogické a manažerské zkušenosti ředitele školy a aktivity v rámci dalšího vzdělávání se
pozitivně promítají do systematického plánování i funkčně nastavené organizační struktury.
Vedení školy (ředitel, zástupci ředitele) je efektivně spolupracující tým s přesně
vymezenými pravomocemi a povinnostmi. V rámci delegovaných kompetencí je účelně
posílena role předsedů předmětových komisí, vedoucích učitelů odborného výcviku, členů
školního poradenského pracoviště a koordinátorů školních vzdělávacích programů (dále
„ŠVP“) a informačních a komunikačních technologií. Učitelé se v rámci předmětových
komisí významně podílejí na organizačním zajištění vzdělávacích aktivit a koncipování
výuky, např. úpravy obsahu ŠVP, organizace soutěží, projektů, kurzů, příprava žáků
k závěrečné a maturitní zkoušce. Méně efektivní však je jejich práce v oblasti zkvalitňo vá ní
vzdělávacího procesu. Dopad práce předmětových komisí do výuky je tak spíše formální,
což se odráží, i přes realizaci vzájemných hospitací, v různé kvalitě jednotlivýc h
vyučovacích hodin.
Vnitřní informační systém školy je efektivně realizován osobní a e-mailovou komunikac í,
elektronickými nástroji, pravidelnými poradami vedení školy, úsekovými provozními
poradami a umožňuje včasné předávání informací o aktuálním dění ve škole a výsledcíc h


                                            2/10
vzdělávání žáků. Komunikace se zákonnými zástupci žáků je zajištěna prostřednictvím
elektronického systému školy, pravidelných třídních schůzek, běžné jsou i individuá lní
konzultace pedagogů se zákonnými zástupci žáků v případě potřeby. K propojení a sdílení
informací slouží škole účelně i sociální média. Do chodu školy jsou zapojeni i žáci díky
žákovské radě, prostřednictvím které se podílejí na rozhodování o věcech, které se jich týkají
(úprava rozvrhu hodin, kvalita stravování ve školní jídelně apod.). Mají možnost vyjádřit
svůj názor, projevit demokratické smýšlení a rozvíjet svou odpovědnost. Vedení školy
pravidelně monitoruje a vyhodnocuje všechny oblasti pedagogických procesů. Kontrolní
systém však není zcela funkční. Nedostatky byly shledány v nesouladu výuky předmětu
Matematika s učebními osnovami matematického vzdělávání, s učebním plánem, platnými
rozvrhy hodin a zápisy v třídních knihách některých oborů vzdělání s výučním listem.
K naplňování koncepčních záměrů a zkvalitnění své činnosti škola efektivně využívá cíleně
zaměřenou spolupráci se sociálními a profesními partnery. Škola dlouhodobě a velmi
aktivně spolupracuje s firmami a školami různých stupňů vzdělávání, počínaje základními
školami až po vysoké školy (projektový den pro žáky základních škol „Den pro vás“, sdílení
příkladů dobré praxe se středními školami v regionu, vzdělávací aktivity na Univerzitě
Hradec Králové a Pardubice). Žáci mohou v průběhu studia získat mezinárodní certifikát
digitální gramotnosti ECDL. Významná pro školu je především kooperace s odbornými
organizacemi a institucemi (Hospodářská komora ČR, Svaz podnikatelů ve stavebnictví,
oborové cechy, Svaz prodejců a opravářů motorových vozidel ČR aj.) a odbornými
pracovišti, kde žáci vykonávají odbornou praxi. Partnerství s firmami Škoda auto, Porsche
Česká republika přináší škole nové možnosti v oblasti moderních technologií, především
v získávání aktuálních informací o nových produktech i jejich využití ve výuce a v dalším
vzdělávání pedagogických pracovníků. Společnost Grohe ve škole vybudovala odbornou
učebnu s nejmodernějším vybavením pro učební obor instalatér. Efektivní je také
mezinárodní spolupráce související s mobilitou žáků i vyučujících probíhající formou kurzů,
krátkodobých i dlouhodobých vzdělávacích aktivit a stáží na odborných pracovištíc h
partnerů i v odborných školách v zahraničí (odborná praxe žáků ve Španělsku, Irsku,
Portugalsku, Slovensku).
Kvalitu personálních podmínek pozitivně ovlivňuje využívání odborníků z praxe
a plánované další vzdělávání pedagogických pracovníků, které je realizováno jak formou
vzdělávacích akcí určených pro všechny pedagogy v rámci sborovny, tak formou
individuálního školení. Vzdělávání se v loňském školním roce v souladu se strategick ým
plánem zaměřovalo nejčastěji na prohlubování odbornosti, rozvoj komunikace, klima školy
a způsoby realizace podpůrných opatření žákům.
Efektivním vícezdrojovým financováním a aktivním zapojením managementu školy
do získávání dalších finančních prostředků se řediteli školy daří vytvářet výborné podmínky
pro kvalitní vzdělávání. Získané zdroje jsou účelně využívány k materiálně technické
podpoře učitelů i žáků a k průběžné modernizaci školního zázemí. Škola disponuje
odpovídajícím počtem kmenových i odborných učeben, např. počítačové a jazykové
pracovny, laboratoře odborných předmětů s moderními didaktickými pomůckami,
informačními a komunikačními technologiemi a softwarovými programy. Odborné dílny
jsou vybavené nářadím i moderní speciální technikou, ale také novými vozidly pro výuku,
včetně elektromobilu. Odpovídající podmínky má škola i pro výuku tělesné výchovy
a dalších sportovních aktivit. Škola provádí i vlastní hospodářskou činnost, provozuje
hostinskou činnost pro cizí strávníky a základní školu. Uspořádání vnitřních prostor
a dodržování nastavených pravidel napomáhá k zajištění bezpečnosti žáků, vstup do budovy
školy je zabezpečen elektronickým systémem a službou na recepci.



                                            3/10
Ubytování žáků je zajištěno v DM, umístěném v areálu školy. Od minulé inspekční činnosti
došlo na pracovišti k personální změně, vychovatelé pokrývají pouze denní služby a noční
služby zajištují bezpečnostní pracovníci. Vychovatelé se v loňském roce účastnili mnoha
školení v rámci dalšího vzdělávání pedagogických pracovníků (komunikace ve vypjatých
situacích, efektivní metody učení, zvládání emocí, kyberšikana, krizová intervence v praxi
DM, kurz 1. pomoci pro vychovatele aj.), která jim efektivně pomáhají v jejich každodenní
práci. Zlepšily se materiálně technické podmínky pro výchovně vzdělávací činnost v DM,
společné prostory prošly částečnou rekonstrukcí. V současné době probíhá průběžná
modernizace vybavení pokojů žáků a vychovatelů. Pro volnočasové aktivity mají ubytovaní
žáci školy k dispozici dvě herny pro zájmovou činnost, počítačovou učebnu, posilovnu,
tělocvičnu a hřiště.


                          Hodnocení průběhu vzdělávání
Hospitované hodiny všeobecně vzdělávacích a odborných předmětů měli učitelé dobře
připravené a promyšlené. Výuka probíhala v klidné, příjemné atmosféře bez vyrušová ní
a kázeňských problémů. Mezi vyučujícími a žáky byl patrný vzájemný respekt. Ve většině
hodin byl vzdělávací cíl vymezen učiteli nebo vyplynul z průběhu výuky, pouze někteří
vyučující však využili závěrů hodin k ověření zvládnutí probraného učiva prostřednictvím
řízeného rozhovoru. Často byl závěr hodin pouze formálním shrnutím obsahu hodiny
učitelem, bez aktivního zapojení žáků a bez vyhodnocení dosažení cíle. Nejčastěji použitou
formou byla ve sledovaných hodinách frontální výuka s řízeným rozhovorem, a to s odlišnou
mírou efektivity – od dominantní role učitele a žáky jako pasivními příjemci hotových
poznatků z mluveného výkladu podle promítané prezentace až po kvalitní řízený rozhovor
s aktivizací většiny žáků. Dlouhotrvající frontální práce bez střídání výukových metod měla
negativní dopad na pozornost žáků a jejich zájem o výuku. Lišil se také přístup vyučujíc íc h
k aktivnímu zapojení žáků – řada učitelů pokládala otázky a komunikovala pouze s žáky,
kteří byli sami ochotni reagovat, čímž docházelo k nerovnoměrnému zapojení všech žáků
ve třídě. Někteří učitelé naopak otázkami zacílenými na konkrétní žáky aktivizovali i ty
ostatní. Učitelé se většinou spokojili se stručnými odpověďmi žáků, jen menšina vedla žáky
k souvislému vyjadřování či zdůvodňování odpovědí. K samostatné práci žáků učitelé
poskytovali zpětnou vazbu a podporu, vstřícně reagovali na potřebu opakovaného vysvětle ní
či upřesnění. Ne všichni ale pracovali s chybou jako vhodným prostředkem učení. Chyběla
také diferenciace práce s ohledem na rozdíly v pracovním tempu žáků či v jejich
vzdělávacích potřebách a možnostech. V hospitovaných hodinách všeobecně vzdělávac íc h
předmětů učitelé jen ojediněle zařazovali metody rozvíjející spolupráci, sociální
a komunikativní dovednosti žáků a jejich kritické myšlení, např. využitím problémovýc h
otázek. Učitelům se často dařilo efektivně zapojovat mezipředmětové vztahy a posilovat
názornost výuky propojováním probíraných témat s běžným životem a zkušenostmi žáků.
Výuka byla často prakticky zaměřená i s ohledem na vzdělávací potřeby a zaměření žáků,
učitelé kladli důraz na pochopení souvislostí. Nevytvářeli však žákům dostatek příležitos tí
pro samostatnou práci s různými zdroji informací za účelem vlastního objevování a utváření
nových poznatků. Vzhledem k nedostatečně aktivní roli žáků ve vzdělávání bylo jen zřídka
využito jejich sebehodnocení či vzájemné hodnocení. Zpětnou vazbu žákům ve vztahu
k jejich posunu ve vzdělávání jim vyučující neposkytovali.
V průběhu výuky odborných předmětů se projevovala vysoká odbornost vyučujících. Velký
důraz kladli na praktické řešení problémů, využívání odborné terminologie a logické
uchopení probíraného učiva. Ve většině hospitovaných hodin vyučující prostřednictvím



                                            4/10
návodných otázek podporovali rozvíjení kritického myšlení žáků a zdůrazňovali jim
možnost využití nabytých vědomostí v osobním životě i profesní praxi.
Hospitovaný odborný výcvik probíhal na dvou odloučených pracovištích v moderním
a estetickém prostředí, které vhodně působí na žáky s ohledem na jejich budoucí profesní
zaměření. Součástí je nově zřízená učebna s výpočetní technikou, která účelně slouží
k výkladu teoretického učiva. Vyučující, kteří jsou převážně odborníci z praxe, žákům
předávali své dosavadní profesní zkušenosti. Žáci pracovali účelně ve skupinách nebo
ve dvojicích. Učitelé měli dostatek času se jim individuálně věnovat dle jejich vzdělávac íc h
potřeb. Z hlediska bezpečnosti práce byly v průběhu inspekční činnosti dodržovány veškeré
zásady, pozitivní bylo jednotné pracovní oblečení a obuv všech žáků. Vyučující žáky
průběžně slovně hodnotili a vedli si záznamy o jejich práci.
Sledovaná činnost DM probíhá v rámci jednotlivých výchovných skupin a byla zaměřena
především na smysluplné využívání volného času. Vychovatelé žáky vedou k zdravému
životnímu stylu, prevenci výskytu nežádoucích projevů chování a podporují je v přípravě
na vyučování. DM organizuje mnoho akcí zaměřených na prevenci rizikových jevů
(návštěva kulturních a sportovních akcí, beseda na téma trestní právo aj.), žákům nabízí
různorodé sportovně pohybové aktivity (fotbal, florbal, posilování). Při inspekční činnosti
byl zaznamenán empatický a respektující vztah mezi vychovateli a žáky a dodržování
bezpečnosti při sportovních aktivitách žáků.


                          Hodnocení výsledků vzdělávání
Sjednocující podmínkou pro hodnocení výsledků vzdělávání žáků napříč obory a ročníky,
které probíhá podle zásad uvedených ve školním řádu, je maximální hranice absence
při výuce za klasifikační období (25 %) a nastavená váha známek v elektronickém systému
školy. Učitelé předmětů společné části MZ využívají pro hodnocení kritéria, která jsou
v souladu s hodnocením didaktických testů MZ. Závěrečné interní ročníkové testování
probíhá v některých odborných předmětech formou písemného testu, vyučující tak mají
přehled o reálné úrovni vzdělávacích výsledků žáků.
Při hodnocení odborného výcviku hodnotí učitel žáka průběžně, minimálně však jednou
za měsíc. Důraz je kladen na zručnost žáka, přesnost provedených úkonů, samostatnost
při rozhodování a plnění úkolů a schopnost aplikovat odborné znalosti v praxi. Hodnocení
žáka na smluvním pracovišti průběžně provádí instruktor prostřednictvím výčetky listu
deníku evidence odborného výcviku.
Ředitel školy je o průběžných a celkových výsledcích vzdělávání informován na jednáních
pedagogické rady, na kterých jsou identifikováni žáci ohroženi školním neúspěchem
a výchovnými problémy, které se řeší individuálně.
Ve školním roce 2023/2024 z celkového počtu 317 žáků oborů s MZ prospělo
s vyznamenáním 6 % žáků (19 žáků), prospělo 90 % žáků (285 žáků) a neprospělo 4 % žáků
(13 žáků). V témže školním roce z celkového počtu 333 žáků oborů s výučním listem (dále
„VL“) prospělo s vyznamenáním 5 % žáků (17 žáků), prospělo 89 % žáků (296 žáků)
a neprospělo 6 % žáků (20 žáků). Z celkového počtu 65 žáků vykonali MZ s vyznamená ním
4 žáci (6 %), prospělo 37 žáků (57 %) a neprospělo 24 žáků (37 %). Ve stejném školním
roce z celkového počtu 110 žáků vykonalo ZZ s vyznamenáním 15 žáků (14 %), prospělo
88 žáků (80 %) a neprospělo 7 žáků (6 %). Systémovým opatřením pro zlepšení výsledků
vzdělávání je poskytování doučování především žákům 3. ročníku oborů s VL a 4. ročníku
oborů s MZ ohroženým školním neúspěchem ve vybraných odborných předmětech


                                            5/10
a hlavních předmětech kurikula. Napříč obory a ročníky vyučující žákům nabízejí
individuální konzultace dle jejich zájmu. Žákům neúspěšným při vzdělávání v maturitníc h
oborech je umožněn přestup v rámci školy na obor s VL.
Průměrný počet zameškaných hodin na žáka oboru s MZ činil ve školním roce 2023/2024
72 hodin a na žáka oboru s VL 84 hodin. Škola tyto žáky intenzivně monitoruje především
díky účelné spolupráci vyučujících a vychovatelů, kteří projevují zájem o prospěch
a docházku žáků školy z důvodu eliminace záškoláctví a možných studijních neúspěchů.
Škola motivuje žáky napříč obory porovnat své odborné dovednosti v rámci nejrůznějš íc h
soutěží a projektů, jichž se aktivně účastní jak na regionální, tak celostátní úrovni. Projekt
Porsche vede žáky pomocí systému získávání bodů k vytvoření pozitivního vztahu k práci
v oboru. K významným úspěchům žáků školy patří v posledních letech četná medailo vá
umístění, např. 1. a 3. místo v soutěži „Podnikání v praxi“, 1. místo v soutěži Učeň instala tér
2024, 1. místo v soutěži Obkladačská naděje, 2. místo v Mezinárodní soutěži odborných
dovedností žáků oboru mechanik instalatérských a elektrotechnických zařízení a 2. místo
na Mistrovství ČR obor klempíř. Žáci s výbornými studijními výsledky, s aktivním
přístupem k reprezentaci školy a účasti na akcích školy (dny otevřených dveří, darování krve
apod.) jsou pravidelně oceňováni věcnými dary na konci školního roku třídními učiteli
a ředitelem školy. Škola také dbá na motivování žáků ke správnému a společensky
zodpovědnému chování, oceňuje mimořádné či dlouhodobé projevy dobrého charakteru.
Od školního roku 2021/2022 zastávají pozice výchovného poradce a školního metodika
prevence kvalifikovaní pracovníci, kteří postupně vytvořili promyšlený, funkční systém
činnosti školního poradenského pracoviště. Ten je založen na jejich efektivní tandemové
spolupráci a přímé práci s pedagogy i žáky. Byly jasně vymezeny povinnosti třídních učitelů
i ostatních pedagogů a stanovena konkrétní pravidla a postupy pro řešení výchovnýc h
a vzdělávacích problémů žáků včetně včasné a transparentní informovanosti všech účastníků
vzdělávání. Díky nově nastavenému systému práce se škole daří včas zachycovat projevy
rizikového chování žáků a okamžitě je řešit, a to v součinnosti se žáky i jejich zákonnými
zástupci. Cílené vedení pedagogů k podpoře vhodného chování žáků se v posledních dvou
školních letech projevilo ve významném zvýšení počtu udělených pochval. Úpravou
vnitřních pravidel škola také reaguje na problémy řešené v předchozím období. Systém
osvědčených preventivních aktivit je doplňován podle aktuálních potřeb školy a třídníc h
kolektivů, a to i o případná sociometrická šetření a spolupráci s externími partnery. Účinná
podpora žáků se speciálními vzdělávacími potřebami vychází z nově vytvořené ho
efektivního informačního systému pro pedagogy, v němž výchovný poradce zazname ná vá
podpůrná opatření stanovená školským poradenským zařízením i jejich pravidelné
vyhodnocení a konkrétní metody práce a podpory těchto žáků ve výuce. Ve spolupráci
s vyučujícími také navazuje na podporu poskytovanou žákům na základní škole a nově jsou
identifikováni žáci s potřebou primární podpory. Tu školní poradenské pracoviště následně
nastavuje podle konkrétních potřeb daného žáka a její účinnost vyhodnocuje. Takto
nastavený systém však škola nemá vytvořen pro cílenou podporu a rozvoj zájmu a nadání
žáků v rámci běžné výuky. Kromě výše uvedených oblastí se školní poradenské pracoviště
věnuje také plánovité práci s třídními učiteli. Nově byly zavedeny třídnické hodiny
a po vyhodnocení jejich prvotního nastavení upravena jejich organizační forma. Učitelé jsou
cíleně vedeni k zaměření obsahové náplně těchto hodin na aktivní práci s třídním kolektive m
a rozvíjení vzájemných vztahů. Školní poradenské pracoviště jim k tomu poskytuje
teoretickou i praktickou průpravu a podporu včetně náhledů do třídnických hodin. Pro jejich
další zefektivnění a zacílení práce třídních učitelů na potřeby konkrétních žákovských
kolektivů bylo v minulém školním roce realizováno dotazníkové šetření k třídnímu klimatu.



                                             6/10
Škola podporuje své žáky nejen ve všestranném rozvoji jejich profesních znalostí
a dovedností, ale vytváří také řadu příležitostí k upevňování a prohlubování jejich sociálníc h
kompetencí, společenských a mravních hodnot a budování pozitivních vzájemných vztahů.
Seznámení žákovského kolektivu s třídním učitelem prostřednictvím zážitkového programu
mimo školu a náhled externích organizátorů na nový kolektiv je účelem již tradičníc h,
pravidelně konaných adaptačních pobytů pro třídy 1. ročníku. Prohloubení vztahů a rozvoj
sportovních dovedností i uplatnění získaných praktických dovedností škola podporuje
sportovními kurzy s různým zaměřením a každoročně pořádaným školním soutěžním kláním
a sportovním turnajem. Kromě zájmových činností v DM mají žáci možnost rozvíjet své
dovednosti v polytechnických kroužcích přímo ve škole.


                                          Závěry
Vývoj školy
– Od poslední inspekční činnosti došlo ke znatelnému zkvalitnění úrovně materiálně
  technického zajištění školy, a to zejména u prostor pro odbornou praktickou výuku, kde
  proběhla výrazná modernizace a dovybavení speciální technikou. Díky své proaktivní
  činnosti škola získala finanční prostředky z projektů a grantů, jejichž využití má pozitivní
  dopad do kvality vzdělávání.
– Od minulé inspekční činnosti škola navýšila počet žáků o 200, počet tříd o 11.
– Od školního roku 2021/2022 ve škole působí nový výchovný poradce a školní metodik
  prevence. Nově byly zakomponovány třídnické hodiny do rozvrhu hodin.
– Od poslední inspekční činnosti byli nově jmenováni zástupci                  ředitele   školy
  pro koordinaci třídních učitelů a pro prevenci rizikového chování žáků.
Silné stránky
– Dlouhodobě oboustranně přínosná spolupráce s vnějšími partnery vede ke zkvalitně ní
  vzdělávání žáků. (1.5)
– Díky aktivnímu zapojením managementu školy do získávání dalších finanč níc h
  prostředků dochází ke zkvalitňování materiálně technických podmínek pro vzdělává ní
  průběžnou modernizací učebních pomůcek a strojního vybavení do odborných učeben
  a dílen. (2.4)
– Škole se dlouhodobě daří aktivně zapojovat co nejvyšší počet žáků do mezinárod ní
  spolupráce související s mobilitou, do projektových činností a soutěží s ohledem na jejich
  individuální předpoklady a zájmy. (5.3)
– Školní poradenské pracoviště vytvořilo promyšlený funkční systém pro cílenou podporu
  žáků se speciálními vzdělávacími potřebami, pro prevenci i řešení výchovn ýc h
  a vzdělávacích problémů žáků a pro práci s třídními učiteli, a to včetně transparentní
  informovanosti všech zúčastněných stran. (6.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Koncepce rozvoje školy není rozpracována pro všechny její součásti. (1.1)




                                             7/10
– Škola nedodržela minimální hodinovou dotaci v oblasti matematického vzdělává ní
  dle odpovídajících rámcových vzdělávacích programů u některých oborů vzdělání
  s výučním listem. (1.2)
– Učitelé ve sledované teoretické výuce nevytvářeli žákům dostatek příležitostí pro vlastní
  objevování a utváření poznatků na základě jejich samostatné práce s různými
  informačními zdroji či na základě vzájemné spolupráce, ve výuce všeobecně
  vzdělávacích předmětů nerozvíjeli dostatečně komunikativní a sociální dovednosti žáků.
  (4.2)
– Učitelé ve většině hospitovaných hodin teoretické výuky neověřovali u žáků dosažení
  vzdělávacího cíle s ohledem na jejich učení, jen výjimečně vyžadovali po žácích zpětnou
  vazbu k jejich vlastní práci či k práci jejich spolužáků. Posun žáků ve vzdělává ní
  nehodnotili. Práci žáků nediferencovali s ohledem na různé pracovní tempo či jejich
  vzdělávací možnosti a potřeby. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Zahrnout do koncepce školy její součást domov mládeže.
– Ve výuce využívat kromě frontální práce častěji i další formy a metody výuky, včetně
  činnostních a kooperativních, podporovat jimi samostatné objevování poznatků žáků
  s využitím různých informačních zdrojů i jejich funkční spolupráci. Vést žáky cíleně
  k souvislému vyjadřování a ve výuce všeobecně vzdělávacích předmětů ke zdůvodňo vá ní
  odpovědí, myšlenek a názorů. V rámci řízeného rozhovoru zapojovat žáky rovnoměrně.
– Ve výuce diferencovat zadávané úkoly s ohledem na rozdíly v pracovním tempu
  i vzdělávacích možnostech a potřebách jednotlivých žáků, využívat efektivně potenciál
  žáků v rámci vyučovací hodiny.
– Vést žáky k vlastnímu hodnocení jejich práce či práce spolužáků, a to ve vztahu
  k naplnění vzdělávacího cíle hodiny. Poskytovat žákům zpětnou vazbu k jejich práci
  i s ohledem na jejich posun ve vzdělávání.
– Vytvořit systém pro podporu žáků nadaných, s hlubším zájmem o obor, a to na základě
  diferenciace výuky podle individuálních potřeb a možností žáků a za metodické podpory
  školního poradenského pracoviště.
– Do záznamů z jednání pedagogických rad formulovat konkrétní doporučení pro zlepšení
  výsledků vzdělávání žáků ohrožených školním neúspěchem.
– Zefektivnit práci předmětových komisí s ohledem na metody a formy výuky.
– Oblast matematického vzdělávání transparentně rozpracovat do učebního plánu školního
  vzdělávacího programu, plnit minimální hodinovou dotaci matematického vzdělává ní
  dle odpovídajících rámcových vzdělávacích programů.
– Kontrolní činnost zaměřit do všech oblastí vzdělávacího procesu.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní


                                           8/10
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Dokumentace k hodnocení materiálních a finančních podmínek školy za rok 2023
      a školní rok 2024/2025
 2.   Doklady o dosaženém vzdělání pedagogických pracovníků, jejich pracovní náplni
      a osvědčení o dalším vzdělávání vedené ve školním roce 2023/2024 a 2024 - (vzorek)
 3.   Dokumentace k zajištění bezpečnosti žáků (včetně knih úrazů) vedená ve školním
      roce 2024/2025
 4.   Koncepce rozvoje školy na období 2020-2025
 5.   Učebně výchovný plán školy na školní rok 2024/2025
 6.   Školní vzdělávací programy školy platné k termínu konání inspekční činnosti
 7.   Plán dalšího vzdělávání pedagogických pracovníků na školní rok 2024/2025
 8.   Školní řád platný k termínu konání inspekční činnosti
 9.   Třídní knihy vedené ve školních letech 2022/2023, 2023/2024, 2024/2025 (vzorek)
10.   Rozvrhy hodin platné k termínu konání inspekční činnosti
11.   Školní matrika vedená ve školním roce 2024/2025 (vzorek)
12.   Zápisy z pedagogických rad ve školním roce 2023/2024
13.   Záznamy z jednání předmětových komisí ve školním roce 2023/2024
14.   Záznamy z hospitační činnosti vedení školy ve školním roce 2023/2024
15.   Výroční zpráva o činnosti školy za školní rok 2022/2023
16.   Dokumentace výchovného poradce a školního metodika prevence vedená a platná
      ve školním roce 2024/2025
17.   Dokumentace k činnosti domova mládeže vedená ve školním roce 2024/2025


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




                                         9/10
Složení inspekčního týmu a datum vyhotovení inspekční zprávy

 Mgr. Iva Suchánková, školní inspektorka, vedoucí inspekčního týmu
 Mgr. Alena Josefová, Ph.D., školní inspektorka
 Mgr. Dagmar Bláhová, školní inspektorka
 PhDr. Martin Dlouhý, Ph.D., školní inspektor
 Mgr. Petra Olivová, školní inspektorka
 Mgr. Josef Pavlát, kontrolní pracovník
 Ing. Petr Hrnčíř, přizvaná osoba
6. 11. 2024




                                        10/10
