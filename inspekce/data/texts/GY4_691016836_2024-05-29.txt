                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIA-1855/24-A
                                      Sp. zn. ČŠIA-S-227/24-A


Název                               Gymnázium KUDYKAMPUS s.r.o.
Sídlo                               Husinecká 903/10, Žižkov, 130 00 Praha 3
E-mail                              ondrej.dousa@gymkk.cz
IČO                                 11 894 610
Identifikátor                       691 016 836
Právní forma                        společnost s r.o.
Zastupující                         PhDr. Petra Kačmarčíková Bakajsová
Zřizovatel                          Ing. Martin Přibil
Místo inspekční činnosti            Hartigova 2747/99, Žižkov, 130 00 Praha 3
Inspekční činnost na místě          29. 5. 2024 − 31. 5. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.
Inspekční činnost na žádost podle § 174 odst. 7 školského zákona.


                                         Charakteristika
Právnická osoba Gymnázium KUDYKAMPUS s. r. o. (dále „škola“ nebo „instituce “)
vykonává svoji činnost od 1. 9. 2023. Poskytuje všeobecné vzdělání v denní formě
čtyřletého gymnázia. K termínu inspekční činnosti se ve škole ve dvou třídách prvního
ročníku vzdělávalo 48 žáků.
Charakteristickým rysem školního vzdělávacího programu (dále „ŠVP“) je realizace
převážné části obsahu všeobecného gymnaziálního vzdělávání v prvních dvou ročnících
studia s následným prohlubováním vědomostí a dovedností ve volitelných předmětech.
V ŠVP jsou obsahy přírodovědné a společenskovědní vzdělávací oblasti integrová ny
do několika předmětů, cílené propojování tematických okruhů, celků a témat tak podporuje
rozvoj mezipředmětových vztahů.
Instituce sídlí v pronajatých prostorách komerční budovy v městské části Prahy 3, další
pravidelné vzdělávací aktivity realizuje ve spolupráci s partnerskými subjekty (sportovní
aktivity, výtvarné a přírodovědné vzdělávání).


                         Hodnocení podmínek vzdělávání
Ředitelka školy (dále „ředitelka“) svou funkci zastává od 1. 9. 2023. Ve své pozici využívá
svých předchozích zkušeností v oblasti řízení pedagogických procesů a zdrojů. Rozvíjí svoji
jasně definovanou koncepci, vytváří otevřený vzdělávací model s důrazem na bezpečné
a podnětné prostředí pro každého žáka. V úzké spolupráci se zřizovatelem vytvoř ila
odpovídající organizační, prostorově, materiálně-technické zázemí i personální podmínky
pro realizaci všeobecného gymnaziálního vzdělávání. Při pravidelné interní evaluaci ověřuje
naplňování koncepčních záměrů, sleduje, kdy každý žák dosáhne ve všech měřených
klíčových kompetencích a vzdělávacích oblastech minimální úrovně standardů. Své silné
stránky pak prokazatelně reflektuje a rozvíjí ve formě žákovského portfolia v jednotlivýc h
předmětech. Vizi vedení školy sdílí všichni pedagogové a svým přístupem podporují
otevřenou komunikaci jednotlivých aktérů vzdělávání. Zákonní zástupci žáků se na chodu
školy podílejí prostřednictvím pravidelných setkání s pedagogy, tripartitních jednání
i školské rady. Škola spolupracuje s vysokými školami i dalšími odborníky z praxe
a zapojuje se do dalších aktivit navazujících na ŠVP.
Organizační struktura odpovídá velikosti a zaměření školy. Systém řízení vychází
z účelného delegování kompetencí na zástupce ředitelky a další pedagogické pracovníky,
stanovení transparentních pravidel a jasně vymezených úkolů s důrazem na posílení role
třídních učitelů a metodiků předmětových oblastí. Na četných provozních poradách
a pravidelných pedagogických radách ředitelka projednává všechny záležitosti týkající
se vzdělávání a zásadní pedagogické dokumenty. Propracovaný informační systém
je využíván jako nástroj komunikace mezi žáky a pedagogy, školou a zákonnými zástupci,
k přenosu informací i podpory žáků a pedagogů v rámci digitálního výukového prostředí.
Při pravidelné evaluaci průběhu a výsledků vzdělávání vedení školy spolupracuje s učiteli
v rámci mezipředmětových jednání, s metodiky-koordinátory realizace ŠVP a garanty
jednotlivých vzdělávacích oblastí. Všichni pedagogové se zapojují do realizace rozšiřujíc íc h
vzdělávacích aktivit a projektové činnosti a využívají sdíleného úložiště stěžejníc h
dokumentů a výukových materiálů.
Efektivitu pedagogického řízení zvyšují uplatňované nástroje kontroly, jejichž
prostřednictvím vedení školy vyhodnocuje úroveň vzdělávání a kvalitu práce pedagogů.
Ze závěrů časté a opakované hospitační činnosti vyplývají konkrétní metodická doporučení,
která pouze výjimečně nejsou aplikována některými pedagogy ve výuce. Metodické vedení
pedagogů je zaměřeno na organizaci a využívání různých metod a forem a na realizac i
koncepčních záměrů, kdy každý žák je individuálně veden k samostatnému pokroku v učení.
Koncepční práce vedení školy se odráží také v personálních podmínkách. K termínu
inspekční činnosti vzdělávání zajišťovalo 11 pedagogů, z nichž si tři příslušným studiem
doplňovali vzdělání a jeden vyučující nesplňoval kvalifikační předpoklady. Začínajíc ím


                                             2/7
pedagogům je poskytována pomoc uvádějícího či dalšího konzultujícího učitele, včetně
cílené podpory ze strany vedení školy. Pravidelná spolupráce všech pedagogů se školní
psycholožkou a s dalšími externími konzultanty pozitivně přispívá k vytváření podnětného
vzdělávacího prostředí. Další vzdělávání pedagogických pracovníků reaguje na aktuální
potřeby a koncepční záměry, např. získání odborné způsobilosti, zvládnutí funkciona lit
informačního systému a metodiky formativního i slovního hodnocení žáků.
Vícezdrojové financování, materiální a prostorové podmínky umožňují realizovat ŠVP.
Škola má k dispozici dostatečný počet učeben i pro budoucí ročníky vzdělávacího cyklu.
Samostatná učebna ICT a kmenové učebny jsou vybaveny multimediální didaktickou
technikou. Materiálně technické zázemí pro výuku přírodovědných předmětů je však
limitující. Škola nedisponuje odbornými učebnami či laboratořemi, přírodovědné didaktické
pomůcky jsou omezené. Průběžně jsou doplňovány učebnice, odborná literatura, didaktické
pomůcky a sportovní potřeby. Žáci mají k dispozici odpovídající provozně hygienické
a technické vybavení i relaxační zóny. Pro výuku tělesné výchovy a dalších pohybových
aktivit je smluvně zajištěná tělocvična a víceúčelové hřiště, výtvarná výchova je realizo vá na
mj. také v pronajatém ateliéru. K větší bezpečnosti žáků přispívá čipový systém
a zabezpečený vstup do budovy i do pronajatých prostor školy. Žáci mají pro stravování
k dispozici veřejnou jídelnu v budově školy.


                           Hodnocení průběhu vzdělávání
V koncepčně zpracovaném ŠVP je kladen důraz na propojování teoretického vzdělává ní
s reálnou praxí. Ve specifických předmětech osobnostní rozvoj, společenské vědy, přírodní
vědy a tvorba jsou integrovány vzdělávací obsahy daných předmětů podle souvisejíc íc h
kapitol, tj. hudební a výtvarná výchova, dějepis, občanský a společenskovědní základ,
fyzika, chemie, biologie apod., což přispívá k posilování a rozvoji mezipředměto výc h
vztahů. Základní učivo těchto předmětů je od třetího ročníku prohlubováno v navazujíc íc h
povinně volitelných předmětech podle profilace žáků. Předmět osobnostní rozvoj vyučovaný
v prvním ročníku je zaměřen mj. na žákovské sebepoznání, sebereflexi a osvojení
dovedností potřebných pro úspěšné gymnaziální studium. Škola klade napříč předměty
důraz na motivaci žáků ke vzdělávání a k převzetí jejich zodpovědnosti za úspěšné průběžné
sebevzdělávání. V nastaveném systému vytváří žákům prostřednictvím softwarové podpory
prostor pro vlastní způsob organizace procesu učení. Žáci jsou vedeni k bezpečné práci
v digitálním prostředí, významu plagiátorství i k promyšlenému využívání digitá lní
techniky. Vzdělávání je efektivně realizováno prostřednictvím jednotné elektronické
výukové platformy, která žákům nabízí širokou škálu sdílených výukových materiálů,
interaktivních odkazů či výukových aplikací. Vytváří také prostor pro poskytování účelné
zpětné vazby, umožňuje reagovat na individuální pokrok žáka a různé vzdělávací potřeby
všech žáků. Výuka je vhodně doplňována tematickými workshopy a sportovními výjezdy,
projektovými dny a týdny, kulturně vzdělávacími akcemi a exkurzemi.
Společným znakem všech sledovaných hodin byla příjemná pracovní atmosféra založená
na vzájemném partnerském přístupu a naplňování filozofie školy – pedagog provází žáka
na cestě poznání. Nastavená a dodržovaná pravidla komunikace a chování i jednotný
důsledný přístup celého pedagogického sboru přispívaly k vytváření a posilování pozitivníc h
vztahů. Vzdělávací strategie vycházely z předem stanovených cílů a charakteru probíraného
učiva, podporovaly osobnostní a sociální rozvoj žáků, jejich vědomostí a dovedností, včetně
kritického myšlení. Kvalitu výuky pozitivně ovlivňovala odbornost pedagogů, jejich
pedagogická praxe i zaujetí pro vyučovaný předmět. Tandemová výuka v některých
předmětech přispívala k individualizaci vzdělávacích strategií. Vhodná volba aktivizujíc íc h


                                             3/7
metod a forem, střídání činností a efektivní využívání digitálního prostředí výrazně
podporovalo žákovské učení. Vyučující preferovali párovou nebo skupinovou spolupráci
žáků, vhodně doplňovanou samostatnou prací, frontální výuka byla využita ojediněle.
Všichni žáci ve všech hodinách využívali vlastní notebooky i mobilní telefony, zpracováva li
různé digitální obsahy a vytvářeli vlastní výstupy. Vyučující účelně využívali didaktickou
techniku, výukové aplikace, interaktivní cvičení a zařazované textové materiály efektivně
podporovaly názornost výuky. Žáci samostatně vyhledávali a kriticky vyhodnocova li
informace získané z různých zdrojů. V jazykovém vzdělávání byla při práci s textem
systematicky rozvíjena čtenářská gramotnost. Výuka cizích jazyků (anglický a španělský)
byla vedena v cílovém jazyce, aplikace probíraných gramatických jevů v reálné
komunikační situaci podporovala rozvoj interaktivních řečových dovedností žáků.
Využívání anglického jazyka bylo uplatňováno i v dalších předmětech, např. přírodní vědy.
V matematickém vzdělávání zvolený didaktický postup směřoval k podpoře logického
myšlení a samostatného uvažování žáků. V přírodních vědách byli žáci vedeni především
k samostatnému řešení úloh, k pochopení mezipředmětových souvislostí a k logickému
uvažování, s důrazem na aplikaci učiva v praxi. V návaznosti na znalosti žáků z běžného
života byla také rozvíjena přírodovědná gramotnost. Různé, vhodně zvolené pohybové
aktivity v hodinách tělesné výchovy podporovaly zapojení žáků do výuky. Hospitovaná
výuka napříč předměty byla adekvátně diferencována vzhledem k individuá lním
vzdělávacím potřebám a studijním předpokladům všech žáků, pouze výjimečně nebyli více
podněcováni žáci s rychlejším tempem práce. Žáci aktivně reagovali na položené otázky,
neobávali se sami dotazovat na detaily nebo souvislosti daného tématu, iniciativně
přistupovali k řešení zadaného úkolu a prokazovali odpovídající míru znalostí a dovedností.
Pouze výjimečně nebyl ve výuce vytvořen prostor pro jejich souvislejší ústní vyjádření.
V průběhu všech sledovaných hodin pedagogové získávali průběžnou zpětnou vazbu
o pochopení učiva, poskytovali žákům pomoc při řešení problému a systematicky vedli žáky
k sebehodnocení. Práce s chybou byla většinou účelně využita, vedla tak žáky
k dostatečnému uvědomění si správného postupu. V některých hodinách žáci spontánně
oceňovali práci svých spolužáků nebo učitele. V závěru vyučovací hodiny pedagogové
převážně vytvářeli prostor pro společné shrnutí důležitých poznatků či závěrečnou
sebereflexi žáků.


                          Hodnocení výsledků vzdělávání
V kritériích přijímacího řízení ředitelka nastavila minimální úroveň nutnou pro přijetí
ke vzdělávání. Uchazeči o studium jsou přijímáni na základě výsledků jednotné přijímac í
zkoušky a výsledků školní části přijímací zkoušky, která se skládá z písemného testu
studijních předpokladů a anglického jazyka, ověřujícího jazykovou úroveň A2. Koncepčním
záměrem je postupné otevírání dalších tříd až do naplnění nejvyššího povoleného počtu žáků
ve škole. Zájem o vzdělávací nabídku dokládá i úspěšné naplnění nejméně dvou tříd
pro školní rok 2024/2025.
Při poskytování poradenských služeb se tým školního poradenského pracoviště, tj. výchovná
poradkyně, metodička prevence a zároveň školní psycholožka, v úzké spolupráci s vedením
školy a všemi pedagogy zaměřuje především na vytváření pozitivní vzdělávací atmosféry
a motivaci žáků k úspěšnému zvládnutí studia. V součinnosti se zákonnými zástupci jsou
žáci již od zahájení studia vedeni k vnímání svého pokroku v učení a spoluzodpovědnos ti
za dosahované výsledky, včetně způsobu organizace své práce. Jednotný přístup pedagogů
a jejich časté vzájemné konzultace přispívají k individuálnímu rozvoji každého žáka. Škola
k termínu inspekční činnosti vzdělávala jednoho žáka se speciálními vzdělávac ími


                                            4/7
potřebami a šest žáků s odlišným mateřským jazykem bez jazykové bariéry. Nastavené
vzdělávací strategie umožňují identifikovat jejich specifické vzdělávací potřeby
a poskytovat jim tak účinnou podporu, včetně práce se žáky ohroženými studijním
neúspěchem, např. individuální přístup ve výuce, konzultace i doučování, možnost opravy
výstupů některých předmětů.
Výsledky vzdělávání žáků jsou pravidelně vyhodnocovány nejen na jednáních pedagogické
rady a tripartitních setkáních, ale i v průběhu celého vzdělávání. Žáci jsou hodnoceni
prostřednictvím běžných nástrojů – pololetní klasifikace, ústní či písemné práce, prezentace,
ale i vytvářeného portfolia všech výstupů v daném předmětu. Zároveň je v elektronické
vzdělávací platformě v každém předmětu nastavený systém konkrétních kritérií hodnocení
všech odevzdávaných prací i aktivní práce žáka v hodině, což umožňuje pedagogům
poskytovat podrobnou zpětnou vazbu o pokroku žáka v procesu učení a žákům vytváří
prostor k sebehodnocení. Nastavená pravidla umožňují žákům u některých výstupů
i časovou flexibilitu, u dlouhodobějších úkolů četné konzultace. Hodnocena je nejen kvalita
odevzdávané práce, ale i splnění termínovaných úkolů. Žáci jsou v průběhu vzdělává ní
hodnoceni slovně s využitím procentové škály. Podle školních pravidel vychází celkové
hodnocení žáků na vysvědčení z kombinace slovního hodnocení a klasifikačního stupně .
Hodnocení v jednotlivých předmětech je upřesněno procentovým zastoupením jednotlivýc h
hodnocených oblastí podle ŠVP. Z analýzy průběžných výsledků vzdělávání uzavřené ho
prvního pololetí školního roku 2023/2024 vyplývá, že počet žáků prospívajíc íc h
s vyznamenáním a neprospívajících je stejný (vždy šest žáků). Žáci často neprospěli
z několika předmětů, obvykle měli zvýšenou omluvenou absenci, převážně z důvodu
nemoci. Škola s těmito žáky individuálně pracuje a poskytuje jim prostřednictvím digitá lní
platformy zvýšenou podporu. Výsledky vzdělávání žáka se speciálními vzdělávac ími
potřebami a žáků s odlišným mateřským jazykem jsou v porovnání se žáky intaktními
v některých předmětech ojediněle mírně horší.
Nastavená a funkční preventivní strategie se promítá i do hodnocení chování žáků, snížené
známky nejsou udělovány a pochvaly mají výrazně motivační charakter. Realizovaný postup
umožňuje včas odhalovat a zachycovat různé formy rizikového chování. Adaptační proces
žáků na požadavky středoškolského studia je systematicky podporován organizová ním
aktivit v rámci úvodního adaptačního týdne, pravidelných třídnických hodin a aktivit
v některých předmětech. Řada účinných činností (např. tematické přednášky, preventivní
programy) umožňuje vytváření příznivého sociálního klimatu, reflektuje potřeby a specifika
školy. Problematika prevence sociálně patologických jevů je doplňována vzdělávac ími
obsahy některých předmětů.


                                         Závěry
Silné stránky
– propracovaný systém integrování vzdělávacích oblastí do různých předmětů přispívá
  k posilování mezipředmětových vazeb a rozvoji funkčních gramotností žáků (1.2)
– využívání systémově nastavené jednotné digitální platformy školy vytváří efektivní
  nástroj pro realizaci vzdělávání, poskytování zpětné vazby a vzájemnou komunikac i
  pro všechny aktéry vzdělávání (1.3)
– sjednocené pedagogické postupy a široká škála využívaných metod a forem ve výuce
  a individuální přístup pedagogů k žákům přispívají k celkovému osobnostnímu rozvoji
  žáka (4.2)


                                            5/7
– efektivně realizovaný systém plánování výuky a poskytování průběžné zpětné vazb y
  umožňuje sledovat individuální pokrok každého žáka (4.3)
– motivující vzdělávací prostředí založené na vzájemné aktivní spolupráci vedení školy,
  pedagogů a žáků k dosahování pokroku v žákovském učení (5.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz

Slabé stránky (oblasti ke zlepšení)
– limitující materiálně technické zázemí pro výuku přírodovědných předmětů (2.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz


Doporučení pro zlepšení činnosti školy
– pokračovat v zabezpečení optimálního materiálně-technického vybavení školy zejména
  pro výuku přírodovědných předmětů a realizaci laboratorních cvičení, včetně doplňování
  vhodných didaktických pomůcek
– důsledněji analyzovat příčiny vyšší absence žáků ve výuce a reagovat na ně vhodnými
  opatřeními, která povedou ke snížení neúspěšnosti žáků v průběhu vzdělávání


Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Rozhodnutí MŠMT ve věci zápisu údajů vedených v rejstříku škol a školských
      zařízení ze dne 16. 6. 2023, č. j. MSMT-32902/2022-13, s účinností od 1. 9. 2023
      (zápis školy do školského rejstříku)
 2.   Jmenování do funkce ředitelky školy s účinností od 1. 9. 2023
 3.   Rozhodnutí MŠMT ve věci zápisu údajů vedených v rejstříku škol a školských
      zařízení ze dne 4. 9. 2023, č. j. MSMT-22142/2023-2(zápis do funkce ředitelky školy)
 4.   Výpis z rejstříku škol a školských zařízení – platný k termínu inspekční činnosti


                                            6/7
 5.   Koncepce rozvoje a strategický plán školy, vlastní hodnocení školy – SWOT analýza
 6.   Manuál člena týmu GKK – strategický dokument školy
 7.   Školní vzdělávací program oboru vzdělání s maturitní zkouškou 79-41-K/41
      Gymnázium „Vzdělání pro život – Když nevíš, kam pluješ, není ti žádný vítr dobrý“
      platný od 1. 9. 2023k termínu inspekční činnosti
 8.   Školní řád, vnitřní řády a předpisy platné k termínu inspekční činnosti
 9.   Rozvrh vyučovacích hodin platný k termínu inspekční činnosti
10.   Třídní knihy – školní rok 2023/2024 vedené k termínu inspekční činnosti
11.   Vybraný vzorek evidence žáků (školní matrika) vedená k termínu inspekční činnosti
12.   Záznamy z pedagogických rad, provozních porad a jednání pedagogů v rámci
      předmětových oblastí vedené ve školním roce 2023/2024 k termínu inspekční činnosti
13.   Přehled DVPP vedené k termínu inspekční činnosti
14.   Plán osobního rozvoje pedagogů – vedené k termínu inspekční činnosti
15.   Výběr z personální dokumentace pedagogických pracovníků vedené k termínu
      inspekční činnosti
16.   Dokumentace školního poradenského pracoviště vedená k termínu inspekční činnosti
17.   Dokumentace k bezpečnosti a ochraně zdraví žáků vedená k termínu inspekční
      činnosti
18.   Finanční vypořádání dotací MŠMT za rok 2023


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Hana Vejrážková, školní inspektorka, vedoucí inspekčního týmu
 MgA. Naděžda Ostřanská, školní inspektorka
 Ing. Marta Dykovská, kontrolní pracovnice
21. 06. 2024




                                          7/7
