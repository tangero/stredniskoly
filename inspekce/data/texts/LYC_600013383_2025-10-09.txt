                                  Česká školní inspekce
                                Jihomoravský inspektorát
                              Šumavská 519/35, 602 00 Brno
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIB-2455/25-B
                                      Sp. zn. ČŠIB-S-507/25-B


Název                               Střední škola cestovního ruchu a gastronomie, s.r.o.
Sídlo                               Masarykova 1355/12, 678 01 Blansko
E-mail                              marta.truhlarova@seznam.cz
IČO                                 25 346 407
Identifikátor                       600 013 383
Právní forma                        společnost s ručením omezeným
Zastupující                         Mgr. Marta Truhlářová
Zřizovatel                          Mgr. Marta Truhlářová, Horní Lhota 139,
                                    578 01 Blansko
Místa inspekční činnosti            Masarykova 1355/12, Hybešova 240/1, Blansko
Inspekční činnost na místě          9., 10. a 13. 10. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Střední škola cestovního ruchu a gastronomie, s.r.o. (dále jen „škola“) vykonává činnost
střední školy a poskytuje střední vzdělání s maturitní zkouškou v oboru 65-42-M/02
Cestovní ruch v denní formě vzdělávání. Výuka probíhá podle tří školních vzdělávac íc h
programů, z nichž dva jsou se specializací na Palubního stevarda a nově také na Animátora
volného času. Dále škola nabízí tříletý učební obor 65-51-H/01 Kuchař-číšník, zakončený
závěrečnou zkouškou, který lze studovat i s odborným zaměřením na Barmana-sommeliera.
Od 1. září 2025 škola rozšířila svou nabídku o nový maturitní obor 78-42-M/02 Ekonomické
lyceum se zaměřením na Řízení a provoz hotelu. V nástavbovém studiu u oboru
Gastronomie aktuálně vzdělávání neprobíhá.
Od posledního inspekčního hodnocení v roce 2019 došlo k nárůstu počtu žáků o 68 %.
Ke dni inspekční činnosti škola eviduje celkem 197 žáků, což představuje 48 % nejvyššího
povoleného počtu. Ve škole se aktuálně vzdělává 7 % žáků se speciálními vzdělávac ími
potřebami a 6 % žáků s odlišným mateřským jazykem. Stravování je zajišťováno
prostřednictvím extérních poskytovatelů stravovacích služeb.


                         Hodnocení podmínek vzdělávání
Ředitelka školy vychází při řízení a plánování rozvoje školy z podrobné SWOT analýzy.
Zaměřuje se zejména na postupnou eliminaci slabých stránek a hrozeb a k jejich odstranění
přijímá konkrétní opatření. V předchozích letech se hlavní pozornost soustředila na
zlepšování materiálních podmínek školy. Od minulé inspekční činnosti došlo k celkové
rekonstrukci tří kmenových tříd a ke zřízení odborných učeben, které byly slavnostně
otevřeny při příležitosti třicetiletého výročí školy. Promyšleným rozmístěním výukovýc h
materiálů v interiérech školy se zvýšila podnětnost výukového prostředí. Naopak příležitos tí
ke zlepšení zůstává oblast odborné a pedagogické kvalifikovanosti pedagogů a kvalita
výuky, což ředitelka sama vnímá jako určité riziko.
Od minulé inspekční činnosti došlo k rozšíření vedení školy o dva vedoucí učitele, kteří
společně s ředitelkou a zástupcem ředitelky tvoří širší vedení školy. Cílem tohoto kroku bylo
zefektivnit řízení, zvýšit zastupitelnost a posílit metodickou práci s pedagogy. Vedoucí
učitelka se zaměřuje na koordinaci oboru Cestovní ruch se zaměřením na Animační služby,
vykonává funkci metodika prevence a zajišťuje efektivní přenos informací mezi vedením
školy a pedagogickým sborem. Vedoucí učitel se soustředí na metodickou podporu nových
i stávajících pedagogů a představuje pro ně značnou oporu. Spolupracuje s třídními učiteli
a jeho metodické vedení je v pedagogickém sboru pozitivně hodnoceno. Tento model řízení
se ukazuje jako efektivní z hlediska rozložení odpovědnosti a podpory komunikace mezi
pedagogy. Přesto zatím chybí jednotná metodika vedení začínajících a nově příchozíc h
pedagogů, která by zajistila systematičnost a návaznost jednotlivých kroků. Vzhlede m
k výrazné obměně pedagogického sboru bylo realizováno opatření spočívající v delegování
kompetencí metodického vedení na vedoucího učitele. Doba adaptace nových pedagogů byla
stanovena na 1,5 roku a zahrnuje hospitace, náslechy a konzultace s vedením školy. Tento
systém však není plně funkční. Uvádění pedagogů probíhá bez strukturovanějš ího
systematického plánu, aktivity jsou realizovány spíše podle individuálních potřeb učitelů.
To se projevilo v nižší kvalitě části hospitovaných hodin.
Komunikace uvnitř školy probíhá prostřednictvím pravidelných porad vedení
a neformálních setkání ve sborovně. Pozitivní je přenos informací z vedení na pedagogický
sbor prostřednictvím vedoucí učitelky, který zajišťuje plynulost provozu školy. Škola rovněž


                                            2/10
zavádí elektronický systém komunikace, který by měl sloužit ke sdílení informac í
a dokumentace, avšak zatím není plně využíván, což snižuje jeho účinnost. Zefektivně ní
komunikace se zákonnými zástupci přinesla aktualizace školního řádu, kde jsou nově
stanovena pravidla komunikace. Na škole není zřízen žákovský parlament. Žáci mohou své
podněty předávat ředitelce prostřednictvím školské rady, v níž je zastoupeno větší množství
zletilých žáků, což však není v souladu s platnou legislativou a narušuje vyváženost složení
rady.
Školní vzdělávací program jednotlivých oborů vychází z vize školy a odpovídá jejímu
zaměření. Menší formální nedostatky či obsahové nepřesnosti neměly výrazný vliv
na kvalitu vzdělávání. Část pedagogů však vnímá tyto dokumenty jen jako formální materiál
a při plánování či realizaci výuky z něj nevychází. Z rozhovorů po hospitační činnosti
vyplynulo, že je třeba posílit povědomí pedagogů o významu školního vzdělávac ího
programu jako strategického dokumentu školy. Důležitým nástrojem ředitelky při vedení
pedagogického sboru jsou každoroční individuální pohovory s pedagogy, zaměřené na jejich
autoevaluaci a profesní rozvoj. Tyto rozhovory podporují otevřenou komunikaci mezi
vedením školy a učiteli, umožňují individuální reflexi práce, identifikaci potřeb. Zároveň
posilují motivaci, pocit uznání a zodpovědnosti za vlastní pedagogickou činnost.
Kontrolní a hospitační činnost vykonává především ředitelka školy, zástupce ředitele
a vedoucí učitel. Hospitace však probíhají v omezené míře a v aktuálním školním roce
nebyly dosud realizovány u nových pedagogů. Získané podklady z hospitací nejsou dále
systematicky analyzovány ani provázány s následnými opatřeními, která by vedla
ke zkvalitnění výuky. Předmětové komise nejsou formálně ustaveny, což vede k omezenému
sdílení osvědčených postupů a odráží se v nejednotném přístupu učitelů k výuce. Čtvrtletní
a pololetní klasifikační porady postrádají analytickou část zaměřenou na rozbor příčin
studijního neúspěchu žáků a na stanovení opatření ke zvýšení jejich úspěšnosti v průběhu
i při ukončování vzdělávání. Informace jsou pedagogům předávány převážně ústně
a neformálně. Další vzdělávání pedagogů probíhalo v předešlém školním roce ojediněle.
V uplynulých letech se ho účastnilo jen několik pedagogů, přičemž témata vycházela spíše
z individuálních potřeb než ze strategických potřeb školy. Ředitelka školy se snaží tento
nedostatek řešit zavedením tematicky zaměřeného společného vzdělávání všech pedagogů
v rozsahu pěti dnů, avšak tato opatření zatím nebyla realizována. Deficit systematické ho
vzdělávání se projevil i v části sledované výuky. Pozitivně lze hodnotit pouze pravidelná
školení v oblasti BOZP a první pomoci.
Školní poradenské služby jsou ve škole zabezpečovány týmem, který prošel částečnou
personální obměnou. Úkoly jednotlivých členů školního poradenského pracoviště jsou jasně
vymezeny a jejich spolupráci zajišťuje koordinátor školního poradenského pracoviště. Tým
poskytuje odborné poradenství a adekvátní metodickou podporu pedagogům, žákům i jejich
zákonným zástupcům, zejména při práci se žáky se speciálními vzdělávacími potřebami
a žáky ohroženými školním neúspěchem či jinými rizikovými faktory. Žákům se speciálními
vzdělávacími potřebami se věnuje ředitelka školy z pozice výchovné poradkyně, nově
ve škole působí i kariérní poradce. Školní metodička prevence úspěšně propojuje realizac i
některých preventivních aktivit se vzdělávacími okruhy u oboru Animátor volného času.
K lepší orientaci členů týmu v oblasti školního poradenství by přispělo doplnění odborné
kvalifikace specializačním studiem. Dílčí kompetence v oblasti vzdělávání žáků
se speciálními vzdělávacími potřebami, práce s žáky nadanými a vedení třídního kolektivu
jsou vhodně přeneseny na třídní učitele, což umožňuje včas poskytovat cílenou podporu
žákům a jejich zákonným zástupcům při řešení výchovných, vzdělávacích i osobnostních
obtíží.



                                           3/10
Praktické vyučování žáků oboru Cestovní ruch probíhá na pracovištích u smluvníc h
partnerů. Praktické vzdělávání je vhodně doplněno neformálními aktivitami, kdy žáci
poznávají služby z pohledu klienta (např. návštěva Pekla Čertovina, Pohádkové vesničky,
wellness zařízení či cestování v první třídě). Veškerý odborný výcvik žáků oboru Kuchař-
číšník rovněž probíhá u smluvních partnerů. Kontrolní činnost odborného výcviku zajišťuje
ředitelka školy se zástupcem ředitele. Během inspekční činnosti byl zjištěn odlišný způsob
vedení docházky žáků na jednotlivých pracovištích, což zpomaluje přenos informac í
o docházce ze smluvních pracovišť do školy. Úroveň jednotlivých pracovišť se liší, škola
však na tyto rozdíly adekvátně reaguje. Žáci mají možnost ovlivnit výběr svého pracoviště
odborného výcviku, mohou jej sami navrhnout, přičemž škola posoudí, zda je pracoviště
vhodné. V případě nespokojenosti žáka škola aktivně hledá řešení, například kontaktuje nová
zařízení nebo umožňuje výměnu pracoviště. Pozitivním zjištěním je, že i přes to, že odborný
výcvik probíhá u smluvních partnerů pod vedením instruktorů, škola dokáže zajistit kvalitní
pololetní hodnocení žáků, které obsahuje formativní hodnocení od instruktora,
sebehodnocení žáka a případná doporučení pro další rozvoj.
Plnění školního vzdělávacího programu žáků oboru Kuchař-číšník je vhodně doplňováno
teoretickou výukou v nově zřízené odborné učebně, která umožňuje propojení teorie s praxí.
U třetích ročníků je komunikace mezi školou a smluvními pracovišti intenzivnější, což
přispívá k úspěšnému složení závěrečných zkoušek. Škola systematicky vyhledává a rozvíjí
spolupráci s profesními organizacemi a odbornými firmami, čímž zajišťuje kvalitní průběh
praktického vyučování a vytváří podnětné vzdělávací prostředí. Nově spolupracuje
s Asociací hotelů a restaurací ČR, jejíž odborné konference zástupci školy pravidelně
navštěvují, čímž se posiluje informovanost o aktuálních trendech v cestovním ruchu.
Od poslední inspekční činnosti škola navázala také spolupráci se Svazem výrobců vína na
Slovensku a s Národním vinařským centrem, o. p. s., která přináší inovace a rozšiřuje
možnosti propojení výuky s praxí. Mezi nové partnery patří také finanční poradenská
společnost, s níž škola spolupracuje v rámci aktuálně otevřeného oboru Ekonomické
lyceum, tato spolupráce podporuje rozvoj finanční gramotnosti žáků. Výměnou za výukové
materiály se žáci podílejí na praktických animačních aktivitách. Pro zkvalitně ní
pedagogického procesu škola dlouhodobě spolupracuje s vysokou školou, jejíž studenti ve
škole absolvují pedagogickou praxi a někteří následně později pokračují na škole jako
zaměstnanci, což přispívá k zvýšení kvality vzdělávání a oboustranně přínosné spolupráci.


                          Hodnocení průběhu vzdělávání
V úvodu sledovaných vyučovacích hodin bylo zařazeno krátké opakování učiva, případně
motivační úvod navazující na zkušenosti žáků. Většina pedagogů podněcovala žáky k plnění
úkolů, dbala na dodržování stanovených pravidel a v průběhu výuky poskytovala zpětnou
vazbu alespoň vybraným žákům. Výuka z velké části probíhala frontální formou, zatímco
práce ve dvojicích či skupinách byla zastoupena méně často. V menší míře byla uplatňová na
diferenciace úloh podle úrovně či pracovního tempa žáků, výuka jen výjimečně podporovala
rozvoj kritického myšlení a sebehodnocení. Komunikace mezi učitelem a žákem byla často
stručná a jednostranná. V závěru většiny hodin sice docházelo ke shrnutí učiva, avšak
vyhodnocení dosažení cílů z pohledu žáků či reflexe jejich vlastního učení se objevovala
spíše ojediněle.
Sledovaná výuka literární výchovy měla rozdílnou úroveň. Pokud byly využity evokace
k dílu, predikce děje a pracovní listy s úkolem vyžadujícím vyhledávání informací na
internetu, škála metod podporovala převažující skupinovou práci a vedla ke kvalitní analýze
literárního díla. Výuka přinesla žákům prohloubení vztahu k literatuře a podílela se na


                                           4/10
rozvoji jejich čtenářské gramotnosti. Zaznamenána byla ale také frontálně vedená vyučovac í
jednotka, ve které se žáci do interpretace textu nezapojili vůbec. V humanitních předmětec h
sice frontální výuka převládala, nicméně často ji provázel dialog pedagogů s žáky
a propojování učiva se zkušenostmi z reálného života. Hodiny cíleně rozvíjely osobnostní
a sociální kompetence. Nízkou úroveň vykazovala sledovaná výuka matematiky, v jejím
průběhu docházelo k didaktickým nedostatkům. Žákům nebyly poskytnuty názorné
materiály, které by jim pomohly při volbě vhodného postupu řešení zadaných úloh. V rámci
rozvoje matematické gramotnosti nebylo zaznamenáno propojení učiva s reálným životem
ani posilování důvěry ve schopnosti žáků. Výuka anglického jazyka měla dobrou úroveň.
Pedagogové volili odpovídající didaktické přístupy s ohledem na složení tříd. V maturitníc h
ročnících bylo po celou dobu navozeno cizojazyčné prostředí, žáci komunikovali převážně
v angličtině a vykazovali dobrou jazykovou úroveň. Ve výuce nižších ročníků byla vhodně
zařazena témata blízká oboru vzdělávání, využity videosekvence i pracovní listy. Výuka
podporovala samostatnou i skupinovou práci, přesto převládalo hodnocení ze strany učitele.
Ve výuce německého jazyka byly zaznamenány rozdíly v kvalitě jednotlivých hodin.
Vhodně byla zvolena skupinová práce, avšak nedostatkem bylo minimální využití cílového
jazyka ze strany učitele. Při výuce ve vyšším ročníku, převažovala činnost učitele, žáci
nebyli vedeni k aktivní komunikaci v německém jazyce. Jazyková gramotnost
a komunikační kompetence byly tedy rozvíjeny jen částečně. Použití videa v anglické m
jazyce v předmětu Ekologie podpořilo názornost, což umožnilo vhodně zapojit žáky. Výuka
tělesné výchovy byla didakticky správně vedena, obsahovala vhodné rozcvičení i motivujíc í
herní prvky. Pedagog dokázal přizpůsobit aktivity smíšeným skupinám a v případě potřeby
efektivně reagoval na nevhodné chování žáků. Hospitované hodiny vzdělávací oblasti
Vzdělávání v informačních a komunikačních technologiích kombinovaly různé formy
a metody práce, žáci byli aktivně zapojeni do aktuálního tématu. Skupinová práce
podporovala rozvoj komunikačních dovedností a zapojení žáků při shrnutí učiva umožnilo
reflexi dosažených cílů. Diskuse o phishingu následovaná samostatnou prací s digitálními
soubory podporovala praktické dovednosti a spolupráci
Při výuce odborných předmětů využívali pedagogové digitální technologie, pracovní listy
i videoukázky. Výuka byla motivačně pojata, žáci byli rozděleni do skupin a aktivně
zapojeni do řešení úkolů. Pedagogové využívali dramatizaci, rozvíjeli kreativitu
a komunikační dovednosti žákyň potřebné pro profesní i osobní život. Docházelo
k propojení teorie s praxí a k rozvoji komunikativních kompetencí žáků. V některých
hodinách se však objevila převaha frontálního stylu a menší prostor pro samostatnou práci
či využití didaktické techniky. Hodnocení žáků probíhalo spíše formou dotazování, méně se
rozvíjelo sebehodnocení a reflexe žákovské práce. V odborných předmětech zaměřenýc h
na gastronomii byla výuka podpořena názornými prezentacemi. Vyučující efektivně
určovali cíle hodin a pracovali s okamžitou zpětnou vazbou. Ve výuce ekonomiky byla
patrná motivace a zájem žáků o probírané téma, avšak chyběla názornost, hlubší propojení
s praxí a důslednější vysvětlení ekonomických veličin. Ve sledovaném odborném výcviku
žáci prokazovali vysokou míru profesionality, samostatnosti a odborných dovedností
odpovídajících jejich oboru. Komunikace s instruktory i kvalita činností žáků dokládaly
jejich připravenost pro výkon povolání. Zařízení smluvních partnerů vykazovala odlišnou
úroveň zejména ve velikosti provozoven a ve skladbě hostů navštěvujících restaurace
a hotely, což škola zohledňuje při plánování odborného výcviku a přidělování žáků.




                                           5/10
                          Hodnocení výsledků vzdělávání
Škola sleduje a vyhodnocuje výsledky vzdělávání žáků pomocí běžných interníc h
evaluačních nástrojů, mezi něž patří písemné a ústní zkoušení, praktické činnosti a cílené
pozorování žáků. Na konci třetího ročníku maturitního oboru jsou zařazeny tzv. ředitelské
testy, jejichž cílem je ověřit připravenost žáků k maturitní zkoušce. Tyto testy současně
simulují atmosféru skutečné maturitní zkoušky, což žákům umožňuje získat zkušenost
a sebedůvěru pro reálný průběh závěrečného hodnocení. Výsledky těchto testů jsou zahrnuty
do celkového hodnocení žáka na konci pololetí. Zákonní zástupci jsou o výsledcíc h
vzdělávání informováni prostřednictvím elektronického informačního systému a na
pravidelných třídních schůzkách. Výsledky vzdělávání jednotlivců i tříd jsou pravidelně
prezentovány na jednáních pedagogické rady. Záznamy z těchto jednání se však převážně
zaměřují na statistické vyhodnocení prospěchu, chybí systematické stanovení opatření
vztahující se k neúspěšným žákům. Externí způsoby ověřování výsledků vzdělávání škola
v současné době nevyužívá.
Výsledky vzdělávání žáků vykazovaly v hodnoceném období posledních tří let srovnate lno u
úroveň. Většina žáků dosahuje výsledků odpovídajících očekávaným výstupům stanoveným
ve školních vzdělávacích programech. V hodnoceném období prospělo s vyznamená ním
průměrně 11,2 % žáků, stejně tak 11,2 % žáků bylo neprospívajících. Úspěšnost žáků
při ukončování vzdělávání maturitní zkouškou u oboru Cestovní ruch vykazuje určité
výkyvy. Ve školním roce 2021/2022 byla celková hrubá neúspěšnost žáků 23,1 %, ve
školním roce 2022/2023 4,3 %, v roce 2023/2024 pak 5,6 %, v posledním uzavřené m
školním roce 2024/2025 se opět zvýšila na 26,6 %. Na proměnlivé výsledky v úspěšnosti
žáků vedení reagovalo zavedením pravidelného testování v průběhu školního roku.
Výsledky závěrečných zkoušek u tříletého oboru Kuchař-číšník, včetně zaměření
Barman-sommelier byly od školního roku 2023/2024 výborné. Tedy všichni žáci, kteří se
ke zkoušce přihlásili, ji také úspěšně absolvovali. Ve školním roce 2022/2023 byla hrubá
neúspěšnost 10 %, kdy z deseti přihlášených žáků jeden zkoušku nekonal. Výchovná
opatření jsou ve škole využívána. V elektronickém informačním systému jsou ovšem
zaznamenávána pouze kázeňská opatření v podobě napomenutí a důtek třídního učitele
a důtek ředitelky školy. Pochvaly škola eviduje neformálně, takže zákonní zástupci o nich
nejsou informováni oficiálním způsobem. Průměrná absence za poslední tři roky dosahovala
73 hodin na žáka a má sestupnou tendenci, neomluvená absence se týká jen jednotek žáků.
Ke kvalitním oborovým výsledkům přispívá projekt „Barmanské dny na Střední škole
cestovního ruchu a gastronomie v Blansku“, který představuje komplexní výukovou aktivitu
zaměřenou na přípravu a prezentaci nápojů. Žáci se pod vedením učitelů seznamují
s novinkami v oblasti mixologie, vytvářejí vlastní receptury a obsluhují spolužáky
i veřejnost. Součástí akce je soutěž o nejlepší koktejl, která rozvíjí kreativitu a schopnost
prezentace. Propojení s Mezigeneračním klubem školy umožňuje žákům komunikaci se
seniory a širokou veřejností, což podporuje jejich sociální a komunikační dovednosti. Škola
také organizuje terénní výuku zaměřenou na propojení teoretických poznatků s reálným
prostředím odborné praxe. Jednotlivé akce se vztahují k profilovým oborům a jsou hrazeny
školou, aby byly dostupné všem žákům. Součástí těchto aktivit jsou například „Den na
železnici“, v rámci něhož žáci oboru Cestovní ruch poznávají provoz vlakových dopravců
a letiště, dále „Animátorská terénní výuka“, kde žáci sledují práci animátorů a program
„Okno do duše vína" určený pro gastronomické obory. Právě „Okno do duše vína“
představuje ukázkový příklad efektivní terénní výuky s přímým vzdělávacím dopadem. Žáci
ve vinařství procházejí celým procesem výroby vína – od sběru hroznů přes jejich zpracování
až po degustaci a rozpoznávání vůní. Kombinace teoretické průpravy, praktických úkonů


                                            6/10
a zážitkové části umožňuje žákům porozumět výrobním procesům. Program posiluje vztah
k regionálním tradicím, podporuje profesní identitu a přispívá k vyšší kvalitě odborného
vzdělávání.


                                         Závěry
Vývoj školy od poslední inspekční činnosti konané v roce 2019
–   Zlepšení materiálních podmínek v oblasti vybavení a postupné rekonstrukce kmenovýc h
    a odborných učeben.
–   Rozšíření maturitního oboru 65-42-M/02 Cestovní ruch o specializaci se zaměřením na
    Animátora volného času a doplnění nabídky o maturitní obor 78-42-M/02 Ekonomické
    lyceum se zaměřením na Řízení a provoz hotelu.
–   Rozšíření vedení školy o nově zřízené pozice dvou vedoucích učitelů.
–   Výrazné navýšení počtu přijímaných žáků.
–   Zvýšení počtu sociálních partnerů.
–   Zavedení opatření zlepšující výsledky maturitních zkoušek.
–   Propojení teoretického a praktického vzdělávání prostřednictvím projektů.
Silné stránky
– Škola systematicky vyhledává, navazuje a rozvíjí spolupráci s profesními organizace mi
  a odbornými firmami. Tato partnerská síť přináší významné obohacení vzdělávac ího
  procesu. (1.5)
– Systematické zlepšování materiálních podmínek školy významně podporuje kvalitní
  a efektivní realizaci výuky a příznivě ovlivňuje učební prostředí žáků. (2.4)
– Propojení teoretického a praktického vzdělávání prostřednictvím projektů a terénní výuky
  rozvíjí odborné, komunikační i sociální kompetence žáků a posiluje jejich profesní
  identitu v reálném prostředí praxe. (6.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Kontrolní činnost vedení školy, včetně hospitační činnosti, není ve všech oblastech
  systematická a důsledná. (2.1)
– Další vzdělávání pedagogických pracovníků neprobíhá systematicky. Plány profesního
  rozvoje nereagují plně na potřeby školy a jen částečně přispívají ke zkvalitňování průběhu
  výuky. (2.5)
– Nízká míra diferenciace a omezené využívání různých informačních zdrojů dostatečně
  nepodporuje aktivní zapojení žáků do vzdělávacího procesu. Vyhodnocování dosažených
  cílů žáky probíhalo v hodinách jen ojediněle. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz




                                           7/10
Doporučení pro zlepšení činnosti školy
– Nastavit systém pravidelných hospitací a kontrolních mechanismů s následnou analýzo u
  a vyhodnocením jejich výsledků.
– Propracovat jednotný plán uvádění začínajících učitelů a zajistit jeho důslednou realizac i
  v praxi.
– Zpracovat dlouhodobý plán profesního rozvoje pedagogických pracovníků vycházející ze
  strategických cílů školy a v rámci dalšího vzdělávání zařadit školení zaměřená na třídní
  klima, formativní hodnocení, pedagogický takt a další oblasti podporující kvalitu
  vzdělávání.
– Ustavit předmětové komise a využívat je ke koordinaci výuky, sdílení efektivníc h
  metodických postupů a podpoře využívání aktivizujících metod i diferenciace výuky
  podle individuálních potřeb žáků.
– Zapojit pedagogické pracovníky do úprav školních vzdělávacích programů a zvážit
  zřízení pozice koordinátora těchto programů.
– Zavést pravidla pro plné využívání elektronického systému jako hlavního komunikač ního
  a informačního nástroje školy.
– Zajistit plnou odbornou kvalifikaci všem členům školního poradenského pracoviště.
– Upravit složení školské rady v souladu s legislativou a zřídit žákovský parlament pro
  podporu žákovské participace.
– Zvýšit názornost a kvalitu výuky matematiky. Posílit využívání cílového jazyka ve výuce
  a podporovat aktivní komunikaci žáků v německém jazyce. Zařazovat pravidelně prvky
  sebehodnocení a reflexe do závěru vyučovacích hodin.
– Zařazovat do klasifikačních porad analytické vyhodnocení výsledků žáků a stanovovat
  následná opatření k jejich zlepšení.
– Podpořit učitele v aktivním udělování pochval a posílení pozitivní motivace žáků,
  zároveň zavést jejich formální evidenci a informovat zákonné zástupce prostřednictvím
  informačního systému.
– Sjednotit způsob evidence docházky žáků na všech smluvních pracovištích odborného
  výcviku.
– Propracovat systém autoevaluace školy a pravidelného sběru zpětné vazby od žáků
  a jejich zákonných zástupců a na základě získaných informací přijímat vhodná opatření.
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 14 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně


                                            8/10
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Výpis z rejstříku škol a školských zařízení IZO: 110 000 048 (střední škola), tisk dne
      4. 9. 2025
 2.   M8a Výkaz o střední škole podle stavu k 31. 3. 2025, ze dne 5. 9. 2025
 3.   Koncepce rozvoje školy na období 2024–2027 ze dne 26. 8. 2024 aktualizovaná ke
      dni 17. 9. 2025
 4.   Školní vzdělávací programy platné ve školním roce 2025/2026
 5.   Školní řád školy, včetně přílohy Pravidla pro hodnocení výsledků vzdělávání žáků
      platný od 1. 4. 2025
 6.   Dokument o seznámení se školním řádem ze dne 2. 10. 2025
 7.   Zápis o prokazatelném seznámení žáků se školním řádem květen, červen 2025
 8.   Elektronický informační systém školy vedený ve školním roce 2025/2026
 9.   Rozvrhy hodin jednotlivých tříd platné ve školním roce 2025/2026
10.   Reporty z elektronického informačního systému jako podklad pro jednání
      pedagogické rady ve školním roce 2024/2025 a 2025/2026
11.   Výroční zprávy školy za školní roky 2022/2023, 2023/2024
12.   Zápis ze zahajovací porady vedené ve školním roce 2024/2025
13.   Záznamy z provozních porad a z jednání širšího vedení školy ve školním roce
      2025/2026
14.   Dokumentace k výchovnému a kariérovému poradenství a k prevenci rizikové ho
      chování ve školním roce 2024/2025 a 2025/2026 k datu inspekce
15.   Hospitační záznamy vedení školy vedené ve školních letech 2024/2025, 2025/2026
16.   Pedagogické dokumenty (Stanovení průběhu vyučovací hodiny, Desatero učitele
      odborných předmětů, Metodika při řešení výchovných opatření, Povinnosti třídního
      učitele) (nedatováno)
17.   Přehled výsledků ředitelských testů ve školním roce 2024/2025
18.   Přehled konzultačních hodin pedagogů vedený ve školním roce 2025/20256
19.   Harmonogram a instrukce terénní výuky oboru Cestovního ruchu a Kuchař-číšník ve
      školním roce 2025/2026
20.   Harmonogram a instrukce terénní výuky ze dne 9. 9. 2025
21.   Dokumentace školy k zajištění bezpečnosti a ochrany zdraví, včetně Knihy úrazů
      vedená ve školním roce 2024/2025 a 2025/2026
22.   Interní směrnice pro organizaci odborné praxe oboru Cestovní ruch platná od
      1. 9. 2022
23.   Interní směrnice pro organizaci odborné praxe oboru Cestovní ruch se zaměřením
      Palubní stevard, platná od 1. 9. 2022
24.   Interní směrnice pro organizaci odborné praxe oboru Cestovní ruch se zaměřením
      Animátor volného času, platná od 1. 9. 2022
25.   Vnitřní řád odměňování žáků učebních oborů školy za produktivní činnosti v rámci
      odborného výcviku platný od 19. 1 2024


                                           9/10
26.   Traumatologický plán školy platný od 1. 9. 2023
27.   Krizový plán školy platný od 31. 3. 2025
28.   Postup vyučujících při řešení vážnějších zdravotních indispozic žáka z dubna 2023
29.   Manuál administrativy odborného výcviku a odborných praxí (nedatováno)
30.   Dokumentace k hodnocení ekonomických podmínek a zajištění bezpečnosti žáků
      po dobu jejich pobytu ve škole
31.   Zápis z jednání s ředitelkou školy ze dne 13. 10. 2025
32.   Inspekční zpráva Čj. ČŠIB-1954/19-B, ze dne 27. 12. 2019


Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Ing. Michaela Svobodová, školní inspektorka, vedoucí inspekčního týmu
 Mgr. Dana Karpíšková, školní inspektorka
 Mgr. Marcela Hanáková, školní inspektorka
 Mgr. Milan Heroudek, školní inspektor
 PhDr. Jiří Wasserburger, školní inspektor
5. 11. 2025




                                        10/10
