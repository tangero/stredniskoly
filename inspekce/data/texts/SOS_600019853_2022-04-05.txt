                                    Česká školní inspekce
                                  Jihomoravský inspektorát
_________________________________________________________________________________________________________ ___




                         IN S P E K Č N Í ZP R ÁVA
                                           Čj. ČŠIB-486/22-B


Název                                Střední zdravotnická škola Evangelické akademie
Sídlo                                Šimáčkova 235/1, 628 00 Brno - Líšeň
E-mail                               cszs@eabrno.cz
IČ                                   62159101
Identifikátor                        600019853
Právní forma                         školská právnická osoba
Zastupující                          Mgr. Renáta Michálková
Zřizovatel                           Českobratrská církev evangelická
Místo inspekční činnosti             Jánská 22, Brno
Termín inspekční činnosti            5. 4. 2022 − 7. 4. 2022


Inspekční činnost byla zahájena předložením pověření k inspekční činnosti.


                                  Předmět inspekční činnosti
Inspekční činnost podle § 174 odst. 2 písm. b), c) a d) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů
 Zjišťování a hodnocení naplnění školních vzdělávacích programů a jejich souladu
s právními předpisy a příslušnými rámcovými vzdělávacími programy




2021/2022
                                  Charakteristika
Střední zdravotnická škola Evangelické akademie (dále škola) vykonává činnost střední
školy. V době inspekční činnosti probíhala výuka kvůli havarijnímu stavu sídla školy
v náhradních prostorách na adrese Jánská 22, Brno, které užívá na základě smlouvy se
statutárním městem Brnem.
Vzdělání ukončené maturitní zkouškou mohou žáci získat v oboru 53-41-M/03 Praktická
sestra, v dobíhajícím oboru 53-41-M/01 Zdravotnický asistent a v nástavbovém studiu oboru
75-41-L/51 Sociální činnost v denní formě. Závěrečnou zkouškou je ukončeno vzdělává ní
oboru 53-41-H/01 Ošetřovatel.
Škola k 30. 9. 2021 poskytovala vzdělávání celkem 192 žákům v devíti třídách. Z tohoto
počtu bylo 9 % žáků se speciálními vzdělávacími potřebami (dále SVP), 2 % žáků činili cizí
státní příslušníci bez jazykové bariéry. Škola je naplněna na 96 % nejvyššího povoleného
počtu žáků, což je o 31 % více než při poslední inspekční činnosti.
Škola nemá svoji jídelnu ani jídelnu-výdejnu, pro žáky školy je školní stravování v rámci
jejich hmotného zabezpečení aktuálně zajištěno na základě smlouvy s jiným subjektem.


                        Hodnocení podmínek vzdělávání
Ředitelka školy (dále ředitelka) zpracovala koncepci rozvoje školy pro období 2019−2024,
která zahrnuje hlavní vize rozvoje školy. Koncepční cíle jsou zaměřeny na rozvoj
vzdělávacích, výchovných cílů, dále na rozvoj oblasti personální, managementu školy
a oblast materiálního vybavení. Pedagogové se aktivně zapojují do projektů, projektových
dnů, spolupráce s partnerskými organizacemi, čímž napomáhají k naplňování koncepčních
cílů školy. Jednotlivé cíle se daří vedení školy postupně realizovat. Ředitelka účelně
delegovala některé kompetence na svou zástupkyni, metodickou vedoucí předmětů
zdravotnické sekce a metodickou vedoucí předmětů sociální sekce. Kvalitu průběhu
vzdělávání sleduje vedení školy prostřednictvím pravidelné hospitační činnosti, je zaveden
také systém vzájemných hospitací pedagogů. Výsledky hospitační činnosti vyhodnocují
vedoucí pracovníci individuálně s jednotlivými učiteli, dále společně na schůzkách
předmětových komisí, na pedagogických radách a sdílením vzájemných hospitací mezi
pedagogy. Předmětové komise také navrhují úpravy školních vzdělávacích programů
jednotlivých oborů. Zefektivnění komunikace uvnitř školy i směrem k zákonným zástupcům
přineslo zavedení elektronického informačního systému. Na konci loňského školního roku
provedla škola šetření dopadů distanční výuky. Na základě analýzy informací provádí
opatření ke zlepšení vzdělávacích výsledků žáků, organizuje doučování v českém
a anglickém jazyce a v ošetřovatelství. Ředitelka podporuje zapojení pedagogů do dalšího
vzdělávání pedagogických pracovníků na základě aktuálních potřeb školy i jejich profesních
zájmů. Pedagogové aktivně spolupracují na svém profesním vývoji. Přínos dalšího
vzdělávání pedagogů se projevil zejména ve výuce odborných předmětů a českého jazyka,
patrný nebyl v některých hospitovaných hodinách anglického jazyka. Začínající učitelé jsou
cíleně podporováni po dobu jednoho roku stanoveným mentorem.
Škola věnuje adekvátní pozornost zajištění bezpečnosti žáků, o čemž svědčí jen malé
množství evidovaných úrazů, k nimž docházelo z části ve výuce tělesné výchovy, případně
šlo o drobná poranění vzniklá při nácviku odborných praktických činností.
Školní poradenské pracoviště (dále ŠPP) poskytuje efektivně podporu pedagogům a všem
žákům, kterou zajišťuje výchovná poradkyně, metodička prevence a kaplanka školy.
Výchovná     poradkyně vyučuje        téměř ve všech třídách, má tak přehled
o jednotlivých žácích školy. V případě problematických situací koordinují třídní učitelé


2021/2022                                   2
spolupráci se ŠPP, které organizuje vše od prvotních konzultací se žáky až po svolání
výchovné komise. Opatření výchovné komise jsou průběžně vyhodnocována a jeví se jako
účinná. Metodička prevence kvalitně zpracovala přehled rizik a dalších oblastí ve školním
preventivním programu. V rámci preventivního programu se žáci aktivně účastní
adaptačních, interních i externích preventivních akcí zaměřených na utváření pozitivníc h
vztahů ve třídním kolektivu, prevenci sociálně patologických jevů. Specifická role kaplanky
spočívá v podpoře žáků formou rozhovorů, setkávání se s nimi, péče o jejich duševní zdraví
a psychohygienu. Kaplanka poskytuje bezpečný prostor ve složitých životních situacíc h
žáků. Její nezastupitelná role se ukázala v době pandemie nemoci Covid, kdy poskytovala
žákům vyšších ročníků pomoc a podporu v náročných profesních i lidských situacích, se
kterými se setkávali při plnění pracovní povinnosti ve zdravotnických zařízeních. Rezervy
ŠPP existují v oblasti průkazného doložení komunikace pracovníků ŠPP se zákonnými
zástupci zletilých žáků. Kariérovému poradenství je rovněž věnována dostatečná pozornost
prostřednictvím projektových dnů. Činnost ŠPP je pravidelně prezentována na poradách
pedagogického sboru a má pozitivní dopad ve výchovné oblasti a klimatu školy.
Škola měla v hodnoceném období dostatek finančních prostředků k naplňování školních
vzdělávacích programů a k svému dalšímu rozvoji. Vícezdrojové financování získává
zapojením do projektů, které využívá ke zkvalitnění vzdělávání žáků i pedagogickýc h
pracovníků prostřednictvím projektových dnů ve škole i v externích centrech, zapojením
odborníků z praxe do výuky. Došlo ke zlepšení materiálních podmínek vzdělávání nákupem
pomůcek do odborných učeben, ICT techniky, licence kancelářského software, televizor ů,
přenosných tabulí a dalších.


                          Hodnocení průběhu vzdělávání
Společným znakem sledovaných hodin v rámci inspekční činnosti byla příjemná pracovní
atmosféra založená na vzájemném respektu a důvěře, žáci kladli bez obav dotazy
a vyjadřovali se k tématu, přístup pedagogů k žákům byl vstřícný, vycházel z jejich
přirozené autority a podporoval otevřenou komunikaci. V hospitovaných hodinách byla
patrná diferenciace učiva vzhledem k potřebám žáků. V některých hodinách byli žáci vedeni
k sebehodnocení a vzájemnému hodnocení, zejména ve výuce odborných předmětů byly
účelně využívány prvky formativního hodnocení a průběžné motivační hodnocení.
V hospitovaných hodinách byli žáci seznámeni s tématy, ne vždy však s cíli hodiny.
Závěrečné shrnutí a zhodnocení hodiny učitelem se objevilo jen v některých hodinách stejně
jako zhodnocení práce žáků. Ve sledovaných hodinách byly v různé četnosti zastoupeny
účelně formy frontální, individuální, skupinové práce i práce ve dvojicích, v některých
hodinách vyučující účelně pracovali s digitálními technologiemi.
K účelnému rozvoji sociálních a osobnostních kompetencí přispěla výuka českého jazyka,
ve které byli žáci vedeni k pochopení tématu různými metodami a formami práce, prací
s textem byla rozvíjena čtenářská gramotnost. Témata hodin se žákům dařilo chápat
v mezipředmětových souvislostech i ve vztahu k celospolečenským tématům. Ve většině
navštívených hodin anglického jazyka nebyli žáci cíleně vedeni a motivováni k aktivnímu
používání praktických řečových dovedností. Komunikace probíhala pouze mezi učitele m
a jedním či dvěma žáky. V malé míře byla zařazena práce ve dvojicích či ve skupinách. Při
poslechových cvičeních nebyl vhodně zvolen způsob ověřování porozumění textu.
Aktivizační metody chyběly také v hodině zaměřené na gramatiku, která byla jen okrajově
procvičována v mluveném projevu. Výjimkou byla výuka zaměřená na procvičování slovní
zásoby a konverzaci, ve které se učitelce dařilo respektujícím přístupem a vhodnými
metodami zapojit všechny žáky do plnění zadaných úkolů. V hodinách přírodovědnýc h



2021/2022                                   3
a společenskovědních předmětů byli žáci aktivní, měli prostor pro diskusi, učivo bylo
propojováno s reálnými situacemi v životě. Hodiny informační a komunikační technolo gie
byly postaveny na samostatné práci žáků, žáci reagovali adekvátně na probíranou látku,
učivo bylo propojováno s využitím moderních technologií v praktickém životě. K rozvoji
pohybových dovedností přispěla zdravotní tělesná výchova, ve které byly využity správné
postupy při rozcvičování, protahování a přípravě na výkonovou aktivitu. Přínosné bylo
testování zlepšující se zdatnosti žáků, které vedlo k překonání předchozích osobních rekordů
u všech žáků. Vyučující podporuje a zvyšuje stejným způsobem také zdatnost všech žáků
školy. V hodinách odborných předmětů byly efektivně rozvíjeny odborné kompetence,
čtenářská gramotnost a komunikativní dovednosti zařazením kooperativních forem výuky
doplněné samostatnou prací žáků. Rozvoj komunikativních dovedností a čtenářské
gramotnosti spočíval v zařazení práce s odborným textem, řízeným rozhovorem, diskusí.
Žáci přistupovali aktivně k plnění zadaných úkolů, procvičování praktických činností, při
kterých aplikovali získané vědomosti a dovednosti. Žáci byli důsledně vedeni k používá ní
odborné terminologie, k propojování teorie s praxí.
Praktická výuka realizovaná ve zdravotnických zařízeních byla dobře zorganizo vá na
a zajištěna na odděleních lůžkové péče. Žáci byli zapojeni do činností dle krátkodobého
ošetřovatelského plánu, vedli si dokumentaci, nacvičovali ošetřovatelské výkony,
upevňovali získané vědomosti pod vedením učitelek, které je účelně vedly, instruo va ly
a provázely praktickou výukou. Žáci rozvíjeli komunikaci s pacienty i v týmu
zdravotnického personálu, spolupracovali mezi sebou při péči o pacienty. Témata
teoretických hodin odborných předmětů se prolínala se sledovanými ošetřovatelskými
výkony. Žáci prokazovali požadované dovednosti k výkonu povolání, na závěr praktické
výuky proběhlo sebehodnocení i hodnocení žáků učitelkami, všichni společně zhodnotili
dosažení cílů praktické výuky.


                          Hodnocení výsledků vzdělávání
Výsledky vzdělávání žáků škola průběžně sleduje a hodnotí podle nastavených pravidel ve
školním řádu. Informace o hodnocení učitelé sdílejí se žáky a jejich zákonnými zástupci
prostřednictvím elektronického informačního systému. Pedagogové využívají k zjišťová ní
dosažených výsledků vzdělávání a pokroku žáků různé metody ústního a písemného
zkoušení či praktického ověřování žákovských vědomostí a dovedností. Vyhodnocová ní
prospěchu a chování žáků se analyzuje čtvrtletně na jednáních pedagogické rady nebo
v rámci předmětových komisí a škola přijímá opatření k zvýšení školní úspěšnosti žáků
využitím projektu Šablony, dále navázala na Národní plán doučování, aktivně vyhleda la
žáky s potřebou zvýšené pedagogické podpory z důvodu vzniku rizika školní neúspěšnosti.
Po pohovorech s rizikovými žáky všech tříd se nyní tito žáci zapojují do doučování.
Průběžné výsledky vzdělávání žáků se za poslední tři školní roky výrazněji nezměnily.
I přesto, že škola přijímá opatření pro zlepšení výsledků vzdělávání žáků, kteří jsou ohroženi
školním neúspěchem, ne vždy se daří tyto žáky dostatečně motivovat. Pro zmír ně ní
negativního dopadu distanční výuky škola vydala metodické pokyny, založené na
důsledném dodržování nastavených pravidel u žáků s vyšším počtem zameškaných hodin
a žáků ohrožených školním neúspěchem.
V porovnání s celorepublikovou úrovní výsledků žáků ostatních škol je celková úspěšnost
žáků při ukončování vzdělávání maturitní zkouškou dlouhodobě podprůměrná především
u nástavbového studia. Ve společné části maturitní zkoušky dosahují nižší úspěšnosti žáci
obou maturitních oborů v anglickém jazyce. Škola se těmito zjištěními systematicky zabývá



2021/2022                                     4
a přijala v této oblasti konkrétní opatření, jejichž účinnost se zatím nemohla ve výsledcíc h
maturantů projevit s ohledem na specifickou situaci loňského školního roku.
Žáci vzhledem k této epidemiologické situaci konali maturitní zkoušku ve zkrácené podobě,
83 % jich uspělo. V letošním školním roce škola nastavila systém pravidelného testování
žáků maturitních ročníků z českého jazyka a literatury i anglického jazyka, během školního
roku též píší simulované didaktické testy. Škola poskytuje žákům zpětnou vazbu
připravenosti k maturitní zkoušce prostřednictvím SCIO testů. Většina žáků oborů středního
vzdělání s výučním listem v posledních třech školních letech závěrečnou zkoušku úspěšně
vykonala.
Vhodným nástrojem ke zlepšování sociálního klimatu, rozvoji komunikačních dovedností
žáků, schopnosti prosadit jejich názor je žákovský parlament. Zástupci tříd na schůzkách
s vedením školy, které se konají dvakrát během pololetí, projednávají studijní a provozní
záležitostí a podílí se na aktivitách školy (příprava a realizace školního plesu, vánoční
besídky, výuka první pomoci pro žáky ŽS a další).
Sociální kompetence žáků byly specificky rozvíjeny rozhovory s kaplankou školy v době
pandemie Covid, kdy byli žáci třetích a čtvrtých ročníků povoláni k pracovní povinnosti do
nemocnic a zařízení sociální péče. Za pomoc žáků v době pandemie ve zdravotnick ýc h
a sociálních zařízeních obdržela škola z rukou hejtmana pamětní bronzovou medaili.
Škola rozvíjí partnerství se širokým spektrem organiza cí, které umožňují žákům rozvíjet
osobnostní, profesní a sociální kompetence, které souvisí s přípravou na budoucí povolání.
Mezi významné partnery, kde probíhá odborná praxe a současně zařízení nabízejí
absolventům pracovní místa, patří Domov pro seniory Věstonická, Centrum sociálníc h
služeb pro osoby se zrakovým postižením v Brně-Chrlicích, Centrum Kociánka,
Pečovatelská služba Brno, Diecézní charita Brno, Fakultní nemocnice u svaté Anny,
Masarykův onkologický ústav, Fakultní nemocnice Brno, Vojenská nemocnice, Miniško lka
Skřítek. K rozvoji občanských a komunikačních kompetencí a k prohlubování sociálníc h
vztahů mezi žáky a klienty Domova pro seniory Věstonická probíhá neformálně každý týden
v odpoledních hodinách za podpory humanitární a rozvojové organizace dobrovolnick ý
program „Setkávárna“ spočívající ve vytváření volnočasových aktivit pro seniory. Děti
a žáky mateřských a základních škol v Líšni vyučují žáci školy zábavným způsobem první
pomoc. Důležitým partnerem je partnerská škola ve Stuttgartu, kde žáci při týdenním pobytu
rozvíjí své dovednosti komunikace v cizím jazyce, získávají informace o odborném
vzdělávání partnerské školy i organizaci služeb v zahraničních sociálních zařízeníc h.
Sdružení rodičů a přátel školy se aktivně spolupodílí na organizaci akcí školy a motivuje
žáky k dosahování výborných studijních výsledků prostřednictvím odměn za výborný
prospěch na konci školního roku. Spolupráce s partnery je mnohostranná a je velkým
přínosem pro další rozvoj školy.
Škola vytváří vhodné podmínky a motivuje své žáky k zapojení do mnoha aktivit
s pozitivním dopadem na komplexní rozvoj jejich klíčových i odborných kompetencí
a naplnění profilu absolventa.


                                         Závěry
Vývoj školy

       -    Změna na vedoucí pracovní pozici ředitelky školy.
       -    Zavedení elektronického informačního systému.
       -    Zlepšení vybavení odborných učeben.


2021/2022                                    5
          -   Výrazné navýšení počtu žáků v porovnání s poslední inspekční činností.

Silné stránky

          -   Aktivitami v oblasti dobrovolnictví škola umožňuje žákům získávat sociální
              a odborné kompetence.

          -   Škola rozvíjí kvalitní a pro žáky přínosnou spolupráci s mnoha partnery, která
              souvisí s přípravou na jejich povolání.

Slabé stránky a/nebo příležitosti ke zlepšení

          -   V teoretické výuce není dostatečně podporována práce s učebními cíli. Na
              koncích hodin není zařazováno pravidelné hodnocení a sebehodnocení žáků.

          -   Ve výuce anglického jazyka není dostatečně podporováno aktivní používá ní
              mluveného projevu a kooperativní výuka.

Doporučení pro zlepšení činnosti školy
      -   Zařazovat do výuky častěji prvky formativního hodnocení a sebehodnocení žáků.
      -   V rámci dalšího vzdělávání pedagogických pracovníků se soustředit na kooperativní
          metody a formy výuky.
      -   Na základě analýzy získaných dat z hospitační činnosti a přijatých opatření sledovat
          jejich efektivitu
      -   Více motivovat žáky nástavbového studia k lepším vzdělávacím výsledkům


                                       Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 14 dnů odstranit nedostatky zjištěné při inspekční činnosti a ve stejné lhůtě
písemně informovat Českou školní inspekci, jak byly nedostatky odstraněny a jaká
byla přijata opatření.
Zprávu zašlete na adresu Česká školní inspekce, Jihomoravský inspektorát, Křížová
22, 603 00 Brno, případně prostřednictvím datové schránky (g7zais9), nebo na e-
podatelnu csi.b@csicr.cz s připojením elektronického podpisu.


               Seznam dokladů, o které se inspekční zjištění opírají
 1.       Jmenovací dekret ředitelky školské právnické osoby Č. j. ÚCK/616/2017 na dobu
          určitou od 1. 1. 2018 do 31. 12. 2024 ze dne 12. 7. 2017
 2.       Výpis z rejstříku škol a školských zařízení IZO: 110 009 584 Střední škola ze dne 31.
          3. 2022
 3.       Osvědčení ze dne 21. 5. 2019 o absolvování funkčního studia řídících pracovníků škol
          a školských zařízení ředitelkou školy
 4.       Školní řád ze dne 31. 8. 2021
 5.       Školní vzdělávací program 2021 SZŠ EA Praktická sestra 1, platnost od 1. 9. 2021
 6.       Školní vzdělávací program 2021 SZŠ EA Praktická sestra 2, platnost od 1. 9. 2021


2021/2022                                       6
 7.    Školní vzdělávací program 2019 SZŠ EA Praktická sestra, platnost od 1. 9. 2019
 8.    Školní vzdělávací program SZŠ EA Zdravotnický asistent, platnost od 1. 9. 2019
 9.    Školní vzdělávací program 2021 SZŠ EA Sociální činnost, platnost od 1. 9. 2021
10.    Školní vzdělávací program 2019 SZŠ EA Sociální činnost, platnost od 1. 9. 2019
11.    Školní vzdělávací program 2021 SZŠ EA Ošetřovatel, platnost od 1. 9. 2019
12.    Školní vzdělávací program 2019 SZŠ EA Ošetřovatel, platnost 1. 9. 2019
13.    Elektronický informační systém školy a matrika vedená ve školním roce 2021/2022
14.    Dokumentace školního poradenského pracoviště včetně osobních spisů žáků se
       speciálními vzdělávacími potřebami vedená ve školním roce 2021/2022
15.    Seznam žáků se SVP ve školním roce 2021/2022
16.    Zápis z pedagogické rady vedené ve školním roce 2020/2021, 2021/2022
17.    Strategie předcházející školní neúspěšnost
18.    Školní program proti záškoláctví
19.    Výroční zpráva školy za školní roky 2018/2019, 2019/2020, 2020/2021
20.    Přehled prospěchu školy ve školním roce 2018/2019, 2019/2020 a 2020/2021
21.    Webové stránky školy
22.    Smlouva o nájmu nebytových prostor č. 6621031976 se Statutárním městem Brnem
       na dobu od předání nebytových prostor do 31. 7. 2022 na adrese Jánská 22, Brno
       ze dne 22. 4. 2021
23.    Smlouva o zajištění stravování se Školní jídelnou Brno, Horní 16, příspěvkovou
       organizací ze dne 1. 11. 2021 na dobu neurčitou
24.    M8 Výkaz o střední škole podle stavu k 30. 9. 2021 ze dne 19. 10. 2021
25.    Smlouvy o zabezpečení praktického vyučování (odborné praxe) ve školním roce
       2021/2022
26.    Personální dokumentace pedagogických pracovníků vč. dokladů o dosaženém
       vzdělání- vzorek
27.    Dokumentace školy k hodnocení ekonomických podmínek, zajištění bezpečnosti
       a zdraví žáků


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na výše uvedenou adresu a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




2021/2022                                 7
Složení inspekčního týmu a datum vyhotovení inspekční zprávy


 Mgr. Kateřina Veselá, školní inspektorka,       Mgr. Kateřina Veselá v. r.
 vedoucí inspekčního týmu
 Mgr. Milan Heroudek, školní inspektor           Mgr. Milan Heroudek v. r.
 Mgr. Zdeňka Kubíková, Ph.D., MBA,               Mgr. Zdeňka Kubíková, Ph.D., MBA v. r.
 školní inspektorka
 Ing. Lenka Skotáková, školní inspektorka        Ing. Lenka Skotáková v. r.
 Ing. Hana Šarounová, kontrolní pracovnice       Ing. Hana Šarounová v. r.

V Brně 4. 5. 2022


Datum a podpis ředitelky školy potvrzující projednání a převzetí inspekční zprávy


 Mgr. Renáta Michálková, ředitelka školy         Mgr. Renáta Michálková v. r.

V Brně 19. 5. 2022




2021/2022                                    8
