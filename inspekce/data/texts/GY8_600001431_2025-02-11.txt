                              Česká školní inspekce
                               Ústecký inspektorát
                   W. Churchilla 6/1348, 400 01 Ústí nad Labem
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIU-218/25-U
                                       Sp. zn. ČŠIU-S-32/25-U


Název                               Biskupské gymnázium, Základní škola a Mateřská
                                    škola Bohosudov
Sídlo                               Koněvova 100, Bohosudov, 417 42 Krupka
E-mail                              info@bgbzs.cz
IČO                                 70 901 619
Identifikátor                       600 001 431
Právní forma                        školská právnická osoba
Zastupující                         Mgr. Bc. Jana Pucharová
Zřizovatel                          Biskupství litoměřické
Místa inspekční činnosti            Koněvova 100, Bohosudov, Krupka
                                    Koněvova 34, Bohosudov, Krupka
Inspekční činnost na místě          11. 2. 2025 − 14. 2. 2025

Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb. o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání poskytovaného
mateřskou školou, základní školou, střední školou, školní družinou, školním klubem
a střediskem volného času podle příslušných školních vzdělávacích programů.
Zjišťování a hodnocení naplnění školních vzdělávacích programů pro předškolní, základní,
střední a zájmové vzdělávání a jejich souladu s právními předpisy a rámcovými
vzdělávacími programy.
                                   Charakteristika
Biskupské gymnázium, Základní škola a Mateřská škola Bohosudov (dále „škola“)
vykonává činnost mateřské školy, základní školy, střední školy, školní družiny, školního
klubu, střediska volného času a školní jídelny – výdejny.
Předškolní vzdělávání je organizováno v jedné třídě. Z celkového počtu 24 dětí plní pět
povinnou předškolní docházku, jedno dítě má diagnostikovány speciální vzdělávací potřeby.
V základní škole se v době inspekční činnosti vzdělávalo 235 žáků v 10 třídách, přípravnou
třídu navštěvovalo 12 dětí. Škola eviduje vysoký zájem o poskytované vzdělávání, v prvním
ročníku základní školy převyšuje kapacitní možnosti školy. Střední škola poskytuje
vzdělávání v oborech vzdělání 79-41-K/41 Gymnázium (čtyřletý vzdělávací program)
a 79- 41-K/81 Gymnázium (osmiletý vzdělávací program). V době inspekční činnosti se ve
střední škole vzdělávalo 300 žáků ve 12 třídách.
Škola eviduje 100 žáků se speciálními vzdělávacími potřebami a tři žáky s odlišným
mateřským jazykem. Podle individuálního vzdělávacího plánu se vzdělávají čtyři žáci.
Ve školní družině bylo do čtyř oddělení zapsáno 100 účastníků zájmového vzdělávání, ve
školním klubu 241 účastníků. Ve středisku volného času bylo vedeno 21 zájmových útvarů
pro 193 účastníků.
Další informace o škole jsou k dispozici na webových stránkách www.bgbzs.cz.


                         Hodnocení podmínek vzdělávání
Ředitelka školy ve své koncepci stanovila za cíl být komunitní školou, která klade důraz na
etickou a morální výchovu, osobnostní rozvoj dětí a žáků a poskytování kvalitního
zájmového vzdělávání. Pedagogický sbor se na tvorbě vize podílel a z činnosti školy je
zřejmé, že ji sdílí. Stanovené cíle jsou postupně úspěšně naplňovány. Škole se dlouhodobě
daří výuka metodou instrumentálního uvědomování, realizuje předmět etické výchovy,
nabízí žákům možnost smysluplného naplňování volného času formou pestré nabídky
zájmových útvarů střediska volného času, školní družiny a školního klubu. Jejich účelně
uspořádané samostatné prostory a vybavení příznivě ovlivňují kvalitu zájmového
vzdělávání, umožňují úspěšnou realizaci vzdělávacích programů a přispívají k relaxaci
účastníků. Formou četné volnočasové nabídky je rozvíjeno nadání a talent účastníků.
I přes velikost subjektu si škola udržuje komunitní charakter, pořádá akce pro veřejnost
(např. jarmarky, dny otevřených dveří, tvořivá odpoledne), úzce spolupracuje se zákonnými
zástupci a aktivně se zapojuje do kulturního života města. Kooperuje také s Univerzitou Jana
Evangelisty Purkyně (např. přednášky o finanční gramotnosti, pravidelně pořádané
badatelské tábory pro žáky). Organizovány jsou také zahraniční výjezdy a sportovní kurzy
(lyžařský, cyklistický, vodácký, plavecký výcvik pro předškoláky), na které škola žákům
v případě potřeby finančně přispívá. Účastí v charitativních projektech je v žácích
podporováno prosociální cítění a empatie. Na činnosti školy se prostřednictvím školního
parlamentu podílejí také žáci, organizují vlastní akce jako např. zimní ples Snowball nebo
letní Zahradní party.
Četným zapojením do projektové činnosti získává škola finanční prostředky pro
zkvalitňování podmínek pro vzdělávání. V oblasti materiálně technických podmínek, které
jsou na velmi dobré úrovni, je pro školu přínosem funkční spolupráce se zřizovatelem. Škola
disponuje odbornými učebnami, nadstandardní je zázemí pro mimoškolní aktivity a relaxaci



                                           2/10
žáků. Prostředí je esteticky podnětné. Děti v mateřské škole mají k dispozici dostatečné
množství hraček, výtvarných a digitálních pomůcek i knih, které je stimulují k činnoste m.
Didaktické pomůcky, včetně pomůcek pro experimentování, jsou průběžně doplňovány
a odpovídají vzdělávacím potřebám dětí.
Škola nese označení Ekoškola, pro podporu environmentálního vzdělávání využívá základní
i mateřská škola projektové dny, disponuje také vlastní zahradou s jezírkem. Pro konání
kulturních akcí a tradičních rituálů, jako je např. rozloučení s devátým ročníkem, je
využívána školní kaple.
Organizační struktura odpovídá velikosti subjektu a rozsahu činností, které škola vykonává.
Část organizačních a kontrolních kompetencí včetně hospitační činnosti ředitelka účelně
delegovala na své zástupce. Nastavené kontrolní a hodnoticí mechanismy jsou funkční
a umožňují průběžný monitoring všech důležitých oblastí činnosti školy. Přijatá opatření
k nápravě zjištěných nedostatků zatím nebyla zcela efektivní v oblasti výuky na druhém
stupni základní školy a ve třídách gymnázia, není zde ještě systematicky prováděna reflexe
vzdělávacích cílů a rozvoj hodnoticích dovedností žáků. Vedení školy vytváří podmínky pro
rozvoj spolupráce mezi pedagogy, podporuje vzájemné hospitace a sdílení zkušeností.
Učitelé nabízené formy spolupráce využívají. Prostřednictvím práce v metodickýc h
orgánech pedagogové účinně participují na plánování a vyhodnocování výchovně
vzdělávacího procesu.
Vzdělávání pedagogických pracovníků vychází z potřeb školy, je realizováno formou
seminářů pro celý sbor i individuálně dle zájmu jednotlivců. V poslední době bylo zaměřeno
např. na metody a formy výuky, rozvoj digitálních kompetencí pedagogů a využití umělé
inteligence. Přínos získaných poznatků ze vzdělávání se již projevil ve výuce na prvním
stupni základní školy, kde jsou efektivně využívány výukové strategie, a v mateřské škole,
kde se účelně aplikují poznatky z absolvování studia zaměřeného na oblast logopedie.
Organizace pedagogické činnosti mateřské školy je přizpůsobována potřebám dětí. Daří se
zde uplatňovat souběžné působení učitelek, které přispívá k efektivitě vzdělávacího procesu.
Vzájemná spolupráce vyučujících, asistentky pedagoga i provozní zaměstnankyně vytvářejí
optimální podmínky pro zajištění potřebné podpory při vzdělávání dětí, včetně těch
nejmladších.
Poradenské služby ve škole poskytuje školní poradenské pracoviště, tj. výchovná poradkyně,
čtyři školní metodici prevence, speciální pedagožka a nově také terapeutka, která pomáhá
v případě potřeby s psychickými problémy žákům. Nastavený systém poradenských služeb,
vzájemná spolupráce a způsob sdílení informací s vyučujícími je nadstandardní. Výborná
úroveň poradenských služeb se odvíjí od odborné fundovanosti a značné osobní
zainteresovanosti jednotlivých členů.


                          Hodnocení průběhu vzdělávání
V průběhu hospitační činnosti v mateřské škole byla patrná pozitivní atmosféra
s empatickým přístupem učitelek k potřebám dětí jednotlivých věkových skupin. Učitelky
účinně napomáhaly rozvoji sociálních dovedností dětí. Realizovaná vzdělávací nabídka
podporovala rozvoj fantazie (děti ve spolupráci s učitelkami tvořily knihy, které si samy
ilustrovaly, zapojovaly se do rozmanitých výtvarných a pracovních činností), hudebně-
pohybových a komunikativních dovedností dětí a rozvoj jemné motoriky. Děti měly
dostatečný prostor pro spontánní aktivity. Při řízených činnostech převažovala frontální
organizace práce, která nebyla vždy dostatečně efektivní vzhledem k minimální diferenciac i


                                           3/10
dle různorodých individuálních potřeb věkově odlišných dětí. Učitelky děti pozitivně
motivovaly, podporovaly jejich prosociální chování, případně je chválily. Jen ojediněle byly
děti vedeny k sebehodnocení a ne vždy jim byla poskytována průběžná zpětná vazba k jejich
vzdělávacím pokrokům. Formativní hodnocení pedagožky nevyužívaly. Prostřednictvím
každodenního pobytu venku byly realizovány pohybové aktivity a podporován tělesný
rozvoj dětí. Pravidelný denní rytmus a řád umožňuje organizaci činností v průběhu dne
operativně přizpůsobit potřebám dětí a aktuální situaci. Důsledná diferenciace odpoledního
odpočinku dětí plně zohledňuje jejich rozdílné fyziologické potřeby.
Činnosti realizované v přípravné třídě probíhaly v souladu s cíli školního vzdělávac ího
programu, směřovaly k adaptaci dětí na školní prostředí, rozvíjely jejich prosociální
dovednosti, zručnost a schopnost pracovat samostatně i v kolektivu. Učitelka i asistentka
pedagoga vstřícným přístupem respektovaly individuální potřeby dětí, průběžně je
aktivizovaly a udržovaly tak jejich pozornost. Děti se do činností ochotně zapojovaly,
spolupracovaly, komunikovaly na přiměřené úrovni s pedagožkou i mezi sebou. Dostatek
prostoru byl věnován rozvoji jejich komunikativních dovedností.
Společným znakem výuky v základní škole i střední škole byla vstřícná atmosféra, učitelé
zaujímali k žákům respektující přístup, napomáhali tak vytvářet psychicky bezpečné
prostředí pro jejich učení. Hospitované hodiny byly pečlivě připravené, stanovená
organizační a komunikační pravidla žáci většinou dodržovali. Účelně byly využity
didaktické pomůcky a technika, učivo bylo vhodně propojováno s reálným životem
a zkušenostmi žáků. Asistentky pedagoga měly s vyučujícími jasně rozdělené role
a efektivně se věnovaly podpoře žáků.
Výuka na prvním stupni základní školy se vyznačovala účelným střídáním činností
a zapojením žáků. Byly zařazovány vhodné aktivizační metody, které podpořily efektivitu
učebního procesu. Žáci s vyučujícími spolupracovali, tempo i náročnost výuky byly
přizpůsobeny potřebám jednotlivců. Při skupinové práci byly cíleně rozvíjeny kooperativní
dovednosti. Důraz byl kladen na rozvoj hodnoticích dovedností žáků, probíhala reflexe
jednotlivých aktivit, vzájemné hodnocení i závěrečná sebereflexe vzhledem ke stanovenému
vzdělávacímu cíli. Některé učitelky využívaly prvky formativního hodnocení, umožňo va ly
výběr úkolů dle kognitivní náročnosti, vhodně využívaly motivaci, podporovaly imaginac i
a kreativitu žáků a efektivně zapojily řízenou relaxaci.
V hospitovaných hodinách na druhém stupni probíhala výuka nejčastěji formou frontálně
řízeného rozhovoru. Při samostatné práci poskytovali pedagogové žákům individuá lní
podporu i potřebný čas pro řešení úloh. V některých hodinách byla vhodně zařazena práce
ve dvojici podporující kooperaci. Organizaci výuky bez zbytečných časových prodlev
usnadňovala vzájemná součinnost vyučující s přítomnou asistentkou pedagoga. O žácích se
speciálními vzdělávacími potřebami byli vyučující informováni, diferenciace vzdělávání dle
jejich potřeb případně dle dosahovaných výsledků však byla ve sledovaných hodinách
zaznamenána jen ojediněle. Vyhodnocení naplnění cílů ze strany žáků, zapojení do
závěrečného shrnutí, které by žákům poskytovalo zpětnou vazbu o jejich procesu učení, se
objevilo minimálně.
Ve sledovaných hodinách na střední škole podporovala kvalitu výuky odborná erudice
pedagogů. Vzdělávací strategie a postupy odpovídaly charakteru probíraného učiva.
Pedagogové ve výuce využívali různé výukové metody a organizační formy, žáci s nimi
ochotně spolupracovali.
Zejména výuka cizích jazyků se vyznačovala pestrým střídáním činností a využívá ním
aktivizujících prvků. V hodinách byly efektivně uplatněny prvky kooperativního vzdělává ní.
Účinně byl prostřednictvím řízeného rozhovoru a práce ve dvojici podporován rozvoj


                                           4/10
komunikačních dovedností žáků. Žáci byli vedeni k rozvoji kritického myšlení a dostali
příležitosti k souvislému mluvenému projevu a formulaci vlastních názorů. Efektivní pro
rozvoj perceptivních dovedností žáků bylo vedení hodin v cílovém jazyce.
V hodinách přírodovědných předmětů učitelé využívali převážně frontální výuku formou
výkladu a řízeného rozhovoru. Pro upevňování a procvičování učiva často zařazova li
samostatnou práci, při které žákům poskytovali individuální podporu. Jen někteří učitelé
účelně zařadili kooperativní činnosti nebo aktivizační metody, které účinně podporovaly
zapojení všech žáků do výuky. K udržení pozornosti žáků byly vhodně zařazeny
demonstrační pokusy nebo propojování probíraného tématu s běžným životem
a zkušenostmi žáků.
I přes rozdílnou úroveň znalostí a dovedností žáků ve většině hodin nebyla využita
diferenciace vzdělávacího obsahu nebo výběr dle kognitivních dovedností a zájmů, zadávané
učební úlohy měly pro všechny žáky stejnou obtížnost. Formativní hodnocení bylo učiteli
zařazováno minimálně. Digitální technika byla používána především k prezentaci
multimediálních studijních materiálů, v některých případech byla vhodně využita žáky
k samostatné práci, či ověřování výsledků zadaných úkolů. Jen v některých zhlédnutýc h
hodinách zadávali učitelé úlohy, které by vyžadovaly ověřování informací z různých
informačních zdrojů se záměrem vést žáky k samostatnému pochopení souvislostí a rozvoji
kritického myšlení. V závěru výuky někteří učitelé společně se žáky zhodnotili její průběh,
shrnuli téma, méně však hodnotili míru dosažení vzdělávacího cíle a pokrok žáků. Ojediněle
vytvářeli pedagogové prostor pro rozvoj hodnoticích dovedností žáků formou
sebehodnocení nebo vzájemného hodnocení.
Zájmové vzdělávání ve školní družině, školním klubu a středisku volného času navazuje na
vzdělávací cíle základního vzdělávání, účastníci jsou vhodně motivováni k účelnému
naplnění volného času. Hospitované činnosti ve školní družině, školním klubu
a navštívených zájmových útvarech (dramatickém, tanečním, hudebním a počítačovém)
probíhaly v příjemné atmosféře, nabízené aktivity poskytovaly účastníkům dostatek
příležitostí k individuálnímu rozvoji tvořivosti a k aktivnímu i pasivnímu odpočinku,
podporovaly všestranný rozvoj osobnosti účastníků a přispívaly k utváření přátelských
vztahů v kolektivu. V rámci zájmového vzdělávání je realizována řada krátkodobých
i dlouhodobějších soutěžních projektů a sportovních turnajů, jejichž výstupy jsou vhodně
prezentovány v prostorách školy i na veřejnosti.


                         Hodnocení výsledků vzdělávání
Mateřská škola poskytuje vhodné prostředí pro vzdělávání, v němž děti získávají poznatky
a dovednosti potřebné pro plynulý přechod k základnímu vzdělávání. Dobré výsledky děti
projevovaly v oblasti získávání a rozvoje sociálních dovedností. Všechny se dobře
orientovaly v prostředí školy a zvládaly běžné praktické činnosti. Starší děti uměly
samostatně organizovat a rozvíjet své hry, chovaly se k sobě kamarádsky, byly přiměřeně
obratné vzhledem ke svému věku. Mezi sebou i s dospělými přirozeně a srozumite lně
komunikovaly, reprodukovaly krátké texty říkanek a písniček. V posledním roce před
zahájením povinné školní docházky měly děti osvojené pracovní návyky, zvládly se na
činnost soustředit a dokončit ji. Pravidelně jsou zařazovány aktivity k rozvoji
předčtenářských i grafomotorických dovedností. K podpoře komunikativních dovedností
přispívá také systematicky realizovaná logopedická preventivní péče. Ke zlepšování
kognitivních funkcí dětí je využívána metoda instrumentálního uvědomování. Děti jsou
vedeny ke zdravému životnímu stylu pravidelnými pohybovými aktivitami. Výchovně


                                           5/10
vzdělávací proces je obohacován hudebními aktivitami (tzv. Nástrojníček), které mateřská
škola uskutečňuje ve spolupráci se základní uměleckou školou.
Vzdělávací pokroky dětí jsou sledovány a zaznamenávány. Předložené záznamy podávají
dobrou zpětnou vazbu o rozvoji klíčových kompetencí a vývoji dětí v jednotlivýc h
oblastech. Učitelky poznatky využívají zejména v aktuálním působení, méně již při přípravě
individualizované vzdělávací nabídky. Mateřská škola klade důraz na spolupráci se
zákonnými zástupci dětí, kteří získávají informace o výsledcích vzdělávání dětí při denním
kontaktu, prostřednictvím informační aplikace, na třídních schůzkách a tradičních akcích
školy.
Zákonní zástupci žáků základní a střední školy jsou o průběhu a výsledcích vzdělává ní
informováni prostřednictvím školního informačního systému, webových stránek školy a na
pravidelných nebo individuálních schůzkách. Ke zjišťování úrovně dosažených
očekávaných výstupů podle školních vzdělávacích programů využívají pedagogové
standardní evaluační nástroje. V hlavních předmětech kurikula (český jazyk, cizí jazyky,
matematika) zadávají učitelé čtvrtletní písemné práce, které vyhodnocují a jejich výsledky
analyzují v rámci předmětových komisí, případně v rámci širšího vedení školy. Následně se
ve výuce zaměřují na učivo, v němž žáci selhávají. Podpora čtenářské gramotnosti je
výrazněji realizována v rámci jazykových předmětů, v ostatních předmětech jsou rozvíjeny
spíše základní čtenářské dovednosti. V základní škole se příliš nedaří přijímat účinná
opatření pro rozvoj matematické gramotnosti a zlepšení výsledků v externím testování. Žáci
ohrožení školním neúspěchem i další zájemci využívají doučování a individuální konzultace
s učiteli. Důležitým prostředkem je také často využívaná možnost peer učení. Efektivita
těchto nástrojů se projevuje v nízkém počtu žáků, kteří na konci školního roku neprospějí.
V základní škole se pedagogové věnují také přípravě žáků na jednotné přijímací zkoušky.
Přispívá k tomu posílená dotace českého jazyka a matematiky, zařazování vzorových úloh
z didaktických testů, realizace testů nanečisto a poskytování zpětné vazby zákonným
zástupcům o chybách v těchto testech.
O úspěšnosti školy a kvalitě poskytovaného vzdělávání v gymnáziu svědčí výsledky při
ukončování vzdělávání maturitní zkouškou. Pozitivem je, že všichni žáci, kteří se k maturitní
zkoušce přihlásili, ji také konali. Přestože jsou výsledky ve srovnání s ČR v dané skupině
oborů horší, ve zkušebním období roku 2023 i 2024 neuspěli vždy pouze dva žáci. Účinnou
podporou k přípravě na maturitní zkoušku jsou pro žáky čtvrtého ročníku volitelné semináře,
procvičování úloh z didaktických testů v rámci běžné výuky nebo konzultace zaměřené na
přípravu k maturitní zkoušce.
Škola podporuje nadané a talentované žáky nejen formou zájmových útvarů, pořádáním
badatelských aktivit a kempů, ale i zapojováním do středoškolské odborné činnosti. Žáci
jsou také motivování k účasti v předmětových olympiádách, sportovních a dalších soutěžích.
Často postupují do krajských kol, někdy se účastní republikových kol. Škola podporuje žáky
v zakládání studentských firem, ty se pak úspěšně prezentují na různých akcích a veletrzíc h.
Významného úspěchu na republikové úrovni s mezinárodní účastí dosáhli žáci gymná zia
v soutěži zaměřené na ekonomiku a management.
Informace o žácích se speciálními vzdělávacími potřebami poskytuje pedagogům ve
spolupráci s třídními učiteli speciální pedagožka. Spolu s výchovnou poradkyní sledují
plnění podpůrných opatření ve výuce, spolupráci asistentek pedagoga s vyučujíc ími,
komunikují s žáky i pedagogy a v případě potřeby navrhují vhodné postupy řešení ve
spolupráci s jednotlivými školskými poradenskými zařízeními. V souladu s efektivně
nastaveným vlastním plánem podpory poskytují všem žákům metodickou či poradenskou
pomoc při opakovaném prospěchovém selhávání. Angažují se nejen při řešení


                                            6/10
problematických školních situací, ale i osobních problémů žáků. Pokud je to nutné,
intenzivně spolupracují také se zákonnými zástupci. Speciální pedagožka rovněž aktivně
pomáhá s individuální výukou žáků se speciální péčí (např. s potřebou využití
kompenzačních pomůcek), věnuje se i žákům po delší absenci ve výuce. V oblasti
kariérového poradenství poskytuje výchovná poradkyně žákům efektivní podporu při volbě
dalšího studia či uplatnění na pracovním trhu, spolupracuje s úřadem práce i profesními
organizacemi, organizuje návštěvy škol a studijních veletrhů apod. Výsledkem této
spolupráce je úspěšné uplatnění absolventů v praxi nebo nastavení cesty dalšího studia.
Významná pozornost je věnována preventivním aktivitám, akcent je kladen zejména na
posilování prosociálních vztahů v třídních kolektivech, což se významně projevuje
v příznivém klimatu školy. K podpoře weellbeingu slouží i konzultace poskytované
terapeutkou. Při potřebě klidu či odpočinku mohou žáci využít relaxační místnost.
Preventivní aktivity napříč vzdělávacími stupni jsou svým obsahem cíleny mj. také na péči
o duševní zdraví žáků. Osvědčenými strategiemi jsou pravidelné třídnické hodiny, adaptační
pobyty pro nové třídní kolektivy, třídní výlety, zážitkové akce a zapojení do četných
projektových aktivit. V souladu s preventivním programem jsou také organizo vá ny
tematicky zaměřené besedy. Případné problémy s nevhodným chováním žáků jsou řešeny
bezodkladně, což minimalizuje jejich výskyt. Školní poradenské pracoviště uskutečňova né
aktivity pravidelně vyhodnocuje a každoročně na základě získaných informací od žáků
i pedagogů aktualizuje. K volbě správných postupů a řešení krizových situací v případě
potřeby účelně přispívají velmi kvalitně a přehledně zpracované krizové plány, se kterými
jsou seznámeni všichni pedagogičtí pracovníci školy.


                                        Závěry
Vývoj školy
– Pokračuje funkční spolupráce se zřizovatelem, četné zapojení do projektové činnosti
  a získávání finančních prostředků pro zkvalitňování podmínek vzdělávání.
– Škola eviduje zvýšený zájem o vzdělávání.
– Škola nadále podporuje environmentální a etické vzdělávání.
– Pokračuje účinná realizace logopedické prevence v mateřské škole, vstřícný přístup
  pedagogických pracovníků k dětem a kvalitní spolupráce se zákonnými zástupci a dalšími
  partnery.
– Přetrvává nesystematické využití pedagogické diagnostiky pro diferencova no u
  vzdělávací nabídku v mateřské škole a absence reflexe vzdělávacích cílů ve střední škole
  a na druhém stupni základní školy.
Silné stránky
Mateřská škola
– Pravidelným zařazováním pohybových aktivit vede škola děti ke zdravému životnímu
  stylu. (5.2)
– Vzájemná efektivní spolupráce pedagogických pracovnic a systematická podpora dětí
  v povinném předškolním vzdělávání přispívají k rozvoji jejich prosociálních dovedností
  a k bezproblémovému přechodu do navazujícího vzdělávání. (5.3)
Základní a střední škola



                                          7/10
– Četná účast žáků v charitativních činnostech a jejich zapojení do peer aktivit podporuje
  pozitivní rozvoj vzájemných vztahů a přispívá k účelnému naplňování osobnostních
  a sociálních kompetencí. (5.3)
– Systematická práce školního poradenského pracoviště včetně množství uskutečňova nýc h
  aktivit s třídními kolektivy, odborná a osobnostní erudice jejich členů a účelně nastavený
  systém primární prevence pozitivně ovlivňují osobnostní rozvoj žáků a naplňují jejich
  individuální potřeby. (6.2)
– Formou pestré nabídky školních i mimoškolních aktivit poskytuje škola kvalitní zájmové
  vzdělávání, čímž přispívá ke smysluplnému naplňování volného času dětí i žáků a účelně
  podporuje rozvoj jejich nadání a talentu. (6.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Metodická podpora poskytovaná pedagogům není dostatečné účinná pro zvyšová ní
  kvality poskytovaného vzdělávání. (2.3.)
Mateřská škola
– Závěry pedagogické diagnostiky nejsou systematicky využívány k diferenciac i
  vzdělávací nabídky. Pedagogové nezařazují pravidelně formativní hodnocení a nevedou
  děti k rozvoji hodnoticích dovedností. (4.3)
Základní a střední škola
– Nedostatečná reflexe vzdělávacích cílů ve výuce nevede k rozvoji hodnoticích dovedností
  žáků. (4.3)
Střední škola
– Pedagogové nepravidelně zařazují v průběhu výuky práci s informačními zdroji, méně
  jsou využívány metody podporující rozvoj kritického myšlení. (4.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– V návaznosti na hospitační činnost poskytovat pedagogům účinnou metodickou podporu
  vedoucí ke zkvalitňování vzdělávacího procesu.
– Systematicky využívat závěry z pedagogické diagnostiky k diferenciaci vzdělávac í
  nabídky.
– Pravidelně reflektovat naplnění vzdělávacího cíle, vést děti a žáky k rozvoji hodnoticíc h
  dovedností.
– Pracovat s různými informačními zdroji, využívat metody podporující rozvoj kritického
  myšlení a podporovat čtenářskou gramotnost napříč předměty pro zlepšování výsledků
  vzdělávání.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
a školského zařízení ve lhůtě do 10 dnů od marného uplynutí lhůty pro podání


                                           8/10
připomínek k obsahu inspekční zprávy, resp. od doručení stanoviska k připomínká m,
přijmout opatření k odstranění nedostatků zjištěných inspekční činností. Tyto
nedostatky jsou formulovány v části slabé stránky (oblasti ke zlepšení). Ve stejné lhůtě
písemně informujte Českou školní inspekci, jaká byla přijata opatření, a to
prostřednictvím datové schránky (g7zais9).


           Seznam dokladů, o které se inspekční zjištění opírají
 1.   Zřizovací listina školské právnické osoby č. j.: 281/10 GV (ze dne 28. 1. 2010) včetně
      Dodatku č. 1 až 3
 2.   Jmenování ředitelkou školské právnické osoby č. j.: 1425/2020 s účinností od
      1. 6. 2020 do 31. 5. 2025
 3.   Výpisy z rejstříku škol a školských zařízení MŠMT (ze dne 5. 2. 2025)
 4.   Souhlas MŠMT ČR se zřízením přípravné třídy základní školy ve školním roce
      2024/2025 (ze dne 20. 5. 2024)
 5.   Povolení vydané zřizovatelem – výjimka z nejvyššího počtu žáků ve třídě na školní
      rok 2024/2025 (ze dne 15. 7. 2024)
 6.   Školní vzdělávací program Biskupského gymnázia, základní školy a mateřské školy
      Bohosudov včetně dodatku platného od 1. 9. 2024
 7.   Školní vzdělávací program pro předškolní vzdělávání přípravné třídy, platný ve
      školním roce 2024/2025
 8.   Školní vzdělávací program pro školní družinu, aktualizace 1. 9. 2023
 9.   Školní řád základní školy a gymnázia vydaný s platností od 25. 10. 2024
10.   Školní řád mateřské školy vydaný s účinností od 1. 10. 2022
11.   Školní řád přípravné třídy Biskupského gymnázia, Základní školy a Mateřské školy
      Bohosudov, platný ve školním roce 2024/2025
12.   Vnitřní řád školní družiny vydaný dne 28. 8. 2019
13.   Vnitřní řád školního klubu a střediska volného času vydaný s účinností od 1. 9. 2019
14.   Koncepce dalšího rozvoje školy (ze dne 22. 4. 2020)
15.   Školní matrika, školní rok 2024/2025 k termínu inspekční činnosti (vzorek)
16.   Třídní knihy, školní rok 2024/2025 k termínu inspekční činnosti (vzorek)
17.   Třídní vzdělávací programy, školní rok 2024/2025 (vzorek)
18.   Pedagogická diagnostika dětí, školní rok 2024/2025 (vzorek)
19.   Přehledy výchovně vzdělávací práce ve školní družině, školní rok 2024/2025 (vzorek)
20.   Rozvrhy hodin, školní rok 2024/2025
21.   Dokumentace k oblasti výchovného poradenství a prevence rizikového chování dětí
      a žáků vedená k datu inspekční činnosti (vzorek)
22.   Záznamy z pedagogických rad a metodických sdružení, školní rok 2024/2025
      (vzorek)
23.   Plán kontrolní činnosti a plán hospitací včetně hospitačních záznamů, školní rok
      2024/2025 (vzorek)
24.   Plán dalšího vzdělávání pedagogických pracovníků na školní rok 2024/2025
25.   Výroční zpráva o činnosti školy za školní rok 2023/2024
26.   Inspekční zpráva České školní inspekce č. j.: ČŠIU- 1628/19-U


                                           9/10
27.   Webové stránky školy: www.bgbzs.cz


                                      Poučení
Podle § 174 odst. 11 školského zákona může ředitelka školy a školského zařízení podat
připomínky k obsahu inspekční zprávy České školní inspekci, a to do 14 dnů po jejím
převzetí. Případné připomínky zašlete prostřednictvím datové schránky (g7zais9), a to
k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Klára Šafránková, školní inspektorka, vedoucí inspekčního týmu
 Mgr. Ilona Hronová, školní inspektorka
 Ing. Anna Kejřová, školní inspektorka
 PhDr. Alena Pilousová, školní inspektorka
 Ing. Bc. Monika Součková, školní inspektorka
 Bc. Blanka Zoudunová, kontrolní pracovnice


14. 3. 2025




                                         10/10
