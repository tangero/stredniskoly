CSI0X00…
Počet listů:




                                     Česká školní inspekce
                                     Plzeňský inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIP-950/22-P


Název                               Gymnázium, Sušice, Fr. Procházky 324
Sídlo                               Fr. Procházky 324, 342 01 Sušice
E-mail                              gymnazium@gymsusice.cz
IČO                                 61781444
Identifikátor                       600009360
Právní forma                        příspěvková organizace
Zastupující                         Mgr. Ivan Kratochvíl
Zřizovatel                          Plzeňský kraj
Místo inspekční činnosti            Fr. Procházky 324, Sušice
Inspekční činnost na místě          19. − 21. 10. 2022


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání poskytovaného střední
školou podle § 174 odst. 2 písm. b) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů, zjišťování a hodnocení naplňování školních vzdělávacích programů podle § 174
odst. 2 písm. c) školského zákona.


                                         Charakteristika
Gymnázium, Sušice, Fr. Procházky 324 (dále „škola“) poskytuje střední vzdělání s maturitní
zkouškou v osmiletém oboru vzdělání 79-41-K/81 Gymnázium a čtyřletém oboru vzdělání
79-41-K/41 Gymnázium v denní formě. Škola se vyváženě zaměřuje na jednotlivé oblasti
vzdělávání a připravuje žáky zejména ke studiu na vysokých školách. K termínu inspekce
navštěvovalo školu ve dvanácti třídách 277 žáků, z nichž 11cizinců bez jazykové bariéry.
V rámci hmotného zabezpečení je žákům umožněno pravidelné stravování ve školní jídelně
základní školy.


                         Hodnocení podmínek vzdělávání
Řízení školy je funkční. Škola vytváří velmi dobré podmínky pro vzdělávání žáků. Za
přispění všech pedagogických pracovníků se daří postupně naplňovat stanovené cíle.
Kontrolní činnost vedení školy včetně hospitací má v některých oblastech spíše formální
charakter. Naplňování školního vzdělávacího programu je sledováno především na úrovni
tematických plánů, v menší míře je sledováno naplňování obsahu učiva. Spolupráce
pedagogů v rámci předmětových komisí probíhá v rozdílné míře a kvalitě, didaktická
problematika je spíše opomíjena, rovněž další vzdělávání pedagogických pracovníků je
zaměřováno především na posilování odborných kompetencí. Elektronický informač ní
systém sdílený pedagogy, žáky i zákonnými zástupci umožňuje efektivní komunikaci mezi
aktéry vzdělávání. Dokumentace je vedena v souladu s legislativními požadavky, dílčí
nedostatky byly odstraněny v průběhu inspekční činnosti.
Vstupy do budovy jsou trvale uzavřeny před cizími osobami a ke vchodům jsou zavedeny
zvonky napojené na videotelefon. Žáci vstupují do budovy samostatným vchodem, který je
ovládán přes identifikační systém s jednoznačnou detekcí vcházejícího (čipy, otisky prstů).
Žáci jsou pravidelně prokazatelně seznamováni se zásadami dodržování pravidel
bezpečnosti v prostorách školy, o čemž je učiněn zápis v třídních knihách.
Přínosná spolupráce s řadou sociálních partnerů se zaměřuje zejména na podporu nadaných
žáků. Vzájemné výměnné pobyty žáků a vyučujících a studijní pobyty žáků v rámci
dlouhodobé spolupráce se dvěma partnerskými školami v Bavorsku přispívají k posilová ní
česko-německých vztahů a poznávání odlišného sociokulturního prostředí. Spoluprací
s řadou místních firem škola umožňuje žákům poznávat reálné pracovní prostředí a
poskytuje pomoc při rozhodování o výběru budoucího povolání. Důraz je kladen i na
spolupráci s mateřskými a základními školami, která se soustřeďuje na pořádání řady
sportovních, kulturních a charitativních akcí.
Ředitel školy aktivně získává další finanční zdroje z řady projektů na podporu vzdělává ní
a modernizaci školy. Tyto finanční prostředky slouží k rozvoji školy v oblasti materiálně-
technického zázemí a v oblasti aktivit posilujících kvalitu vzdělávání.


                          Hodnocení průběhu vzdělávání
(…)Hospitované hodiny byly připravené, vycházely z dosavadních znalostí a dovedností
žáků a osnov školního vzdělávacího programu. Vzdělávací obsah byl zpravidla vhodně
strukturován, propojován s reálnými situacemi, stanovené cíle se však často zaměřova ly
pouze na osvojování vědomostí. Vstřícný způsob komunikace mezi žáky a pedagogy
i dodržování nastavených pravidel se odrážely v příjemné pracovní atmosféře. Hodiny
českého, anglického, německého a španělského jazyka byly strukturovány ve vztahu ke
stanovenému cíli, vyznačovaly se dobrou organizací práce, pojetí vzdělávání i přístup
pedagogů odpovídal věkové kategorii žáků. Ti se do všech předkládaných činností
spontánně zapojovali, prokazovali odpovídající úroveň svých znalostí a dovedností.
K silným stránkám výuky patřila podnětnost zadávaných činností a motivující kontext učení,
který byl podpořen využíváním vhodných učebních materiálů včetně digitálních verzí


                                           2/6
učebnic, prezentací, zajímavých videí i různých jazykových her. Výuka českého jazyka byla
založena především na metodě výkladu s častými otázkami k žákům, zařazovány byly
párové činnosti pro různé typy práce s texty, v nichž žáci vyhledávali či vyvozova li
informace a souvislosti. Učivo bylo prezentováno v širších mezipředmětových vztazích, žáci
byli stimulováni i ke kreativnímu psaní. Výuka cizích jazyků probíhala v cílovém jazyce,
rovnoměrný prostor byl věnován všem řečovým dovednostem, standardem bylo zařazování
smysluplných úkolů zaměřených na rozvoj mluveného projevu žáků. Výuka byla založena
na uplatnění aktivizujících metod a forem práce, zdařilá párová či skupinová interakce mezi
žáky byla realizována téměř ve všech sledovaných hodinách. Zapojování rodilého mluvč ího
pro anglický jazyk, který se v tandemu s vyučujícími účastní některých hodin, přispívá k
rozvoji jazykové kompetence žáků.
Ve výuce matematiky, fyziky, chemie, biologie a zeměpisu použili učitelé vyučovací metody
a formy práce, které umožňovaly realizovat stanovené cíle. Nejčastěji volenou metodou byl
řízený rozhovor. Velká pozornost byla věnována pochopení, osvojování a procvičování
učiva. Ve většině hodin byl zaznamenán důraz na kladení problémových otázek a vedení
žáků k samostatnému aktivnímu učení, k rozvoji logických myšlenkových postupů a
abstraktního myšlení. Podíl aktivních žáků ve výuce se lišil podle stylu výuky jednotlivýc h
vyučujících. Nejvyšší kvalitu měla výuka s vysokým podílem samostatné činnosti
žáků, aktivní zpětnou vazbou a efektivním propojením předmětů a kompetencí. Účinnou
uplatněnou metodou byla také vzájemná pomoc spolužáků v hledání postupů při řešení úloh
a práci s chybou. Rovněž začlenění průřezových témat a mezipředmětových vztahů bylo
účinné. Minimálně byla organizována vnitřní diferenciace, zhruba ve třetině sledované
výuky tak vznikaly prostoje rychlejších žáků. Část pedagogů využívala prostředky
informačních technologií. Ačkoliv byla struktura hodin promyšlená, rezervy se projevily ve
způsobu ukončování hodin. V některých případech byly otázky zjišťující pochopení
probíraného tématu pokládány formálně v samém závěru hodiny bez možnosti opětovného
vysvětlení, chyběl také dostatečný časový prostor pro shrnutí učiva. Vyhodnocení splnění
stanoveného cíle, práce třídy nebo individuálního pokroku žáků stejně jako vedení žáků
k reflexi vlastního učení nebylo téměř zaznamenáno.
Sledované hodiny tělesné výchovy byly dobře připraveny a realizovány. Pohybové
dovednosti žáků škola aktivně rozvíjí organizováním například lyžařských výcviko výc h
nebo cykloturistických kurzů, které přispívají k rozvoji tělesné zdatnosti.


                          Hodnocení výsledků vzdělávání
Vedení školy a pedagogové průběžně získávají informace o výsledcích vzdělávání žáků.
Škola zjišťuje individuální výsledky vzdělávání žáků obvyklými způsoby, především
písemným a ústním zkoušením, podkladem pro hodnocení žáků jsou také seminární práce
včetně jejich prezentací. Vhodně je doplňuje i nástroji externími, např. výsledky žáků
v olympiádách a soutěžích.
Škola se dlouhodobě prezentuje zaměřením na přípravu ke studiu na vysoké škole a s tím
související náročností studia. Ve 3. a 4. ročníku (také v septimě a oktávě) si žáci volí
semináře z široké nabídky volitelných předmětů napříč všemi vzdělávacími obory. Škola
podporuje rozvoj specifického nadání a zájmů svých žáků. Součástí vzdělávání je také
příprava na olympiády a soutěže ve všech vzdělávacích oblastech.
Žáci školy dosahují dobrých výsledků vzdělávání, počet vyznamenaných se pohybuje kolem
22 % z celkového počtu žáků. Trvale je nízký počet neprospívajících, ve druhém pololetí
2021/2022 jich bylo takto hodnoceno šest (1,50 %). Sledováním a základní analýzo u


                                            3/6
výsledků vzdělávání se zabývají jednání pedagogické rady a některých předmětových
komisí, v případě neúspěšnosti žáků však chybí v zápisech údaje o přijímání přísluš nýc h
opatření. Případné kázeňské problémy či školní neúspěch jsou projednávány se žáky, popř.
se zákonnými zástupci. Díky vhodně nastaveným pravidlům pro hodnocení žáků v případě
absence a jejich důslednému uplatňování se škole daří úspěšně řešit problémy spojené
s neomluvenou absencí. Neomluvené hodiny jsou zaznamenány výjimečně. V této oblasti se
pozitivně odráží rozdělení kompetencí výchovné poradkyně i školní metodičky prevence.
K výchovným opatřením je přistupováno na základě nastavených pravidel pro hodnocení
chování, převažují pochvaly především za výrazné úspěchy v olympiádách a soutěžích nebo
za angažovanost při školních akcích, snížený stupeň z chování byl uplatněn výjimečně.
V prevenci rizikového chování žáků škola postupuje efektivně. Na začátku školního roku
pořádá adaptační kurzy pro žáky 1. ročníků, které vedou k jejich seznámení a podporují
kladné vztahy v kolektivu. Jedenkrát ročně v každé třídě hodnotí úspěšnost preventivního
působení za uplynulé období formou pohovorů se žáky. Škola tak získává cennou zpětnou
vazbu pro vztahovou diagnostiku v jednotlivých kolektivech a s těmito informacemi dále
pracuje. Pravidelně vyhodnocovaná preventivní strategie školy má komplexní charakter
a slouží jako podklad pro stanovení cílů minimálního preventivního programu na další školní
rok. Jednotlivá témata jsou realizována začleněním do výuky, kterou doplňují další aktivity.
Výskyt projevů rizikového chování je dlouhodobě nízký. Tato skutečnost dokládá, že
zvolená strategie je účinná.
Výchovné poradkyni se daří zvládat jak oblast studijních problémů, tak i otázky výběru
dalšího studia a možnosti profesního uplatnění na trhu práce. Škola systematicky sleduje
výsledky přijímacího řízení na vysoké školy, v souladu s deklarovanou vyváženou podporou
vzdělávacích oblastí odchází většina žáků studovat na vysoké školy různého zaměření.
Významnou motivací z hlediska rozvoje osobnosti a jazykové gramotnosti je účast žáků
v programu Erasmus+ pod názvem „Gymnázium Sušice překračuje hranice“. Při společných
aktivitách i výjezdech do zahraničí žáci uplatňují své jazykové a sociální dovednosti a
podrobněji se seznamují s jinými sociokulturními podmínkami. Obdobně přínosné jsou pro
žáky aktivity projektu Cena vévody z Edinburghu (DofE), které posilují vzájemno u
komunikaci, spolupráci a sdílení nápadů.


                                         Závěry
Vývoj školy
- Výrazně se snížil počet žáků od poslední inspekční činnosti v roce 2016, a to z 317na 277.
- Od poslední inspekční činnosti v roce 2016 bylo vybudováno multifunkční sportovní
  hřiště, vyměněna okna a otopná tělesa v celé budově.
- Od 1. 9. 2022 došlo ke změně ve funkci zástupce ředitele.
Silné stránky
- Aktivní působení vedení školy při zajišťování vícezdrojového financování a zlepšování
  materiálních podmínek školy.
Slabé stránky a/nebo příležitosti ke zlepšení
- Neefektivní práce se závěry některých vyučovacích hodin a nízké využití formativního
  hodnocení a reflexe vzdělávacího pokroku žáků.




                                            4/6
- Nedostatečné využívání diferenciace      učiva vzhledem    k individuálním    potřebám
  jednotlivých žáků ve výuce.
Doporučení pro zlepšení činnosti školy
- Diferencovat výuku s ohledem na organizaci           vzdělávání   podle individuálníc h
  vzdělávacích potřeb žáků.
- Využívat možnosti hospitací ze strany předsedů předmětových komisí a vzájemnýc h
  hospitací učitelů jako jedné z forem pedagogické spolupráce.
- Eliminovat dlouhodobý a trvalý úbytek žáků čtyřletého studijního oboru, např. nabídnout
  a zajistit ve spolupráci se zřizovatelem žákům dojíždějícím ze vzdálenějších oblastí
  (Šumava, Pošumaví) možnost internátního ubytování v domově mládeže, čímž by bylo
  dosaženo větší naplněnosti školy a lépe tak využita její kapacita.


                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 14 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Plzeňský inspektorát, Koperníkova
26, 301 00 Plzeň, případně prostřednictvím datové schránky (g7zais9), nebo na e-
podatelnu csi.p@csicr.cz s připojením elektronického podpisu.


            Seznam dokladů, o které se inspekční zjištění opírají
 1.   Zřizovací listina Gymnázia, Sušice, Fr. Procházky 324 vydaná Plzeňským krajem pod
      čj.: H/756/01 dne 30. 11. 2001 s účinností od 1. 12. 2001 včetně dodatků č. 1 až 10
 2.   Jmenování ředitele Gymnázia, Sušice, Fr. Procházky 324 vydané Plzeňským krajem
      pod čj.: ŠMSPers./14/13 dne 16. 7. 2013 s účinností od 1. 8. 2013 na období 6 let
 3.   Dodatek ke jmenování ředitele školy vydaný Plzeňským krajem pod čj.:
      ŠMSPers./70/15 dne 20. 5. 2015, kterým se mění jmenování ředitele školy na neurčito
 4.   Osvědčení o kvalifikačním studiu pro ředitele škol a školských zařízení č. K01-05-
      14-141/614-0001-07 vydané NIDV Plzeň dne 21. 10. 2014
 5.   Výpis z rejstříku škol ze dne 18. 10. 2022 - aktuální stav
 6.   Výkaz o střední škole M8 podle stavu k 30. 9. 2022 ze dne 10. 10. 2022
 7.   Školní vzdělávací program Gymnázia, Sušice, Fr. Procházky 324 platný od 1. 9. 2021
 8.   Kniha úrazů za školní roky 2020/2021, 2021/2022 a 2022/2023
 9.   Doklady o dosaženém odborném vzdělání vybraných pedagogických pracovníků
10.   Plán dalšího vzdělávání pedagogických pracovníků na školní rok 2022/2023
11.   Výroční zpráva o činnosti školy za školní rok 2021/2022
12.   Školní řád platný od 12. 9. 2022
13.   Koncepce rozvoje Gymnázia, Sušice, Fr. Procházky 324
14.   Strategie předcházení školní neúspěšnosti ze dne 1. 9. 2022
15.   Preventivní program Gymnázia, Sušice, Fr. Procházky 324 pro školní rok 2022/2023




                                           5/6
16.   Hodnocení plnění plánu práce výchovného poradce Gymnázia, Sušice, Fr. Procházky
      324 ve školním roce 2021/2022
17.   Plán práce výchovného poradce pro školní rok 2022/2023
18.   Hodnocení preventivního programu za školní rok 2021/2022
19.   Zápisy z předmětových komisí za školní rok 2021/2022
20.   Zápisy z pedagogických rad od školního roku 2021/2022
21.   Rozvrhy tříd pro školní rok 2022/2023
22.   Rozvrhy učitelů pro školní rok 2022/2023
23.   Účetní výkazy ke dni 31. 12. 2021
24.


                                         Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Plzeňský inspektorát,
Koperníkova 26, 301 00 Plzeň, případně prostřednictvím datové schránky (g7zais9),
nebo na e-podatelnu csi.p@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy



 Ing. Drahuše Šefčíková, školní
 inspektorka, vedoucí inspekčního týmu               ………………………..

 Mgr. Alena Tomcová, školní inspektorka
                                                     ………………………..
 Ing. Václava Matasová, kontrolní
 pracovnice                                          ………………………..
 Mgr. Jitka Křížková, MBA, odborník na
 přírodovědné předměty                               ………………………..




V Plzni …………………….




                                           6/6
