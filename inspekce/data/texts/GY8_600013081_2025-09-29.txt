                               Česká školní inspekce
                               Pardubický inspektorát
                         Sukova třída 1556, 530 02 Pardubice
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIE-1811/25-E
                                       Sp. zn. ČŠIE-S-200/25-E


Název                               Gymnázium Žamberk
Sídlo                               Nádražní 48, 564 01 Žamberk
E-mail                              gyz@gyz.cz
IČO                                 49 314 891
Identifikátor                       600 013 081
Právní forma                        příspěvková organizace
Zastupující                         Mgr. Kamil Koblížek
Zřizovatel                          Pardubický kraj
Místo inspekční činnosti            Nádražní 48, Žamberk
Inspekční činnost na místě          29. 9. - 1. 10. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Předmětem inspekční činnosti vykonávané podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů, bylo zjišťování a hodnocení podmínek,
průběhu a výsledků vzdělávání včetně hodnocení naplňování školních vzdělávac íc h
programů.


                                         Charakteristika
Gymnázium Žamberk (dále „škola“) vykonává činnost střední školy. Ve škole se ke dni
inspekční činnosti vzdělávalo celkem 295 žáků, z toho 100 žáků ve čtyřech třídách
čtyřletého oboru vzdělání s maturitní zkouškou 79-41-K/41 Gymnázium a 195 žáků v osmi
třídách osmiletého oboru vzdělání s maturitní zkouškou 79-41-K/81 Gymnázium.
Škola ke dni inspekční činnosti evidovala devět žáků se speciálními vzdělávac ími
potřebami. Stravování je pro žáky zajišťováno ve Školní jídelně Žamberk, náměstí Generála
Knopa 433 a ve školní jídelně při Střední škole gastronomické a technické Žamberk,
Zámecká 1.


                         Hodnocení podmínek vzdělávání
Ředitel školy ve svém prvním funkčním období vychází z koncepce rozvoje školy vytvořené
před nástupem do funkce. Koncepce zahrnuje všechny důležité oblasti rozvoje školy,
s důrazem na podporu vztahů se všemi účastníky vzdělávání a rozvoj materiálních podmínek
školy. Cíle některých oblastí nejsou konkretizovány zejména s ohledem na časové období,
kdy lze cílů dosáhnout. Koncepce je reálně nastavená, ale není zcela zřejmé, zda jsou všichni
učitelé seznámeni a ztotožněni s vytyčenými cíli. Ztotožnění s ní učitelům částečně omezuje
její nezveřejnění. Hodnocení naplňování dílčích koncepčních cílů aktuálně probíhá při
zpracování výroční zprávy školy. Doporučením je stávající koncepci vyhodnotit, se
zjištěními seznámit učitele, nastavit konkrétní termíny splnění cílů a pojmenovat kroky
vedoucí k jejich dosažení a ve stanovených obdobích realizaci cílů dále průběžně
vyhodnocovat.
Na řízení školy se podílejí dva zástupci a společně v rámci svých kompetencí usilují
o zefektivnění některých oblastí fungování školy, aktuálně např. školního poradenského
pracoviště a jeho spolupráce s pedagogickým sborem. Společně se podílejí na řešení
případných podnětů ze strany žáků i jejich zákonných zástupců. Pozitivem je záměr posílit
participaci žáků na chodu školy prostřednictvím nově ustanoveného žákovského parlamentu.
Pravidla pro realizaci vzdělávání jsou nastavena ve vnitřní školní dokumentaci, ale v dílčích
oblastech vedení školy se projevuje málo účelné nastavení kontrolních mechanismů. Vedení
školy se po nástupu do funkce zaměřilo na zmapování oblasti sebehodnocení učitelů, začalo
se také věnovat sledování průběhu vzdělávání a realizuje hospitační činnost. Doporučení
učitelům pro jejich další pedagogický rozvoj jsou aktuálně formulována pouze v menší míře.
Nastavení efektivity hospitační činnosti a z ní vyplývající zpětné vazby patří k důležitým
cílům týmu vedení školy. Vzájemné hospitace mezi učiteli jako nástroj pro jejich vlastní
pedagogický rozvoj téměř neprobíhají. Pravidla pro činnost předmětových komisí jsou
nastavena, vedení školy získává o jejich aktivitách přehled ústně nebo prostřednictvím
sdílených informací. Příležitostí je postupně zapojit do hospitační činnosti i vedoucí
předmětových komisí, motivovat učitele k vzájemným hospitacím s cílem inspirovat se
od kolegů a prostřednictvím hospitací výchovné poradkyně posílit kompetence školního
poradenského pracoviště společně se získáním přehledu o poskytování podpůrných opatření.
Další vzdělávání pedagogických pracovníků vychází zejména z jejich osobních zájmů,
finančních možností a potřeb školy. Aktuálně je kromě vzdělávání pedagogů prioritou také
studium pro získání odborné kvalifikace a její prohlubování zejména nově působícího vedení
školy a pracovníků školního poradenského pracoviště. Ve škole je zajištěna podpora
nastupujících a začínajících pedagogů ze strany uvádějících učitelů i ostatních kolegů.
Pro podporu žáků ohrožených školní neúspěšností jsou nabízeny zpravidla konzultace nebo
doučování, které zajišťují učitelé individuálně v době mimo vyučování, podle potřeb
jednotlivců, nebo jako podporu skupinám žáků např. při přípravě k maturitní zkoušce.
Prostorové podmínky pro vzdělávací proces jsou příznivé, materiálně technické podmínky
jsou dobré a škole se daří tyto podmínky průběžně zlepšovat. Díky finančním prostředkům
získaným z účelově zaměřených projektů jsou realizovány četné aktivity podporující
získávání potřebných kompetencí žáků, doučování i programy v oblasti prevence.


                                            2/6
                          Hodnocení průběhu vzdělávání
Společným znakem hospitované výuky byla klidná pracovní atmosféra. Motivace žáků,
snaha podpořit jejich zájem o vyučovaná témata a volba účelných metod a forem práce
učiteli byla v jednotlivých hodinách velmi rozdílná.
V hospitovaných hodinách převažovala frontální výuka s dominantním postavením učitele
jako zdroje informací. V části hodin se učitelům dařilo žáky průběžně aktivizo vat
promyšleným střídáním činností a kladením problémových otázek, což podporovalo jejich
aktivitu. Ve struktuře hodin byl pouze ojediněle stanovován učitelem vzdělávací cíl
orientovaný na žáka a ověření jeho naplnění v závěru hodiny tak proběhlo jen v malém počtu
hodin. Obvykle učitelé věnovali málo pozornosti využití závěru hodiny ke zhodnocení jejího
průběhu a získání zpětné vazby od žáků.
Zvolené vzdělávací strategie ne vždy zohledňovaly individuální vzdělávací potřeby
jednotlivců. Žákům byly nejčastěji zadávány úkoly stejné náročnosti bez výraznějš í
diferenciace učebních aktivit. Příležitosti ke skupinové spolupráci, diskusi, sebehodnocení
i vzájemného hodnocení byly vytvářeny v malé míře. V některých hodinách byly využity
informační technologie, učitelé je využívali především k prezentování textů sloužících jako
podklad pro zápis učiva, nebo k procvičení látky, občas popřípadě fotografií, map. Ojediněle
byla prezentována edukační videa, ale zpravidla v této situaci nebyla využita příležitost se
žáky diskutovat o jejich obsahu a rozvíjet jejich postoje k učebním tématům. Možnost
využívání různorodých informačních zdrojů žáky a podněcování jejich kritického myšle ní
nebyla ve sledované výuce uplatňována v žádoucí míře. Občas byla v hodinách méně využita
možnost důsledně upevňovat nastavená pravidla chování žáků, což se společně s jejich
nízkou aktivizací nepříznivě projevilo v probíhající výuce.
Výuka cizích jazyků byla převážně vedena ve vyučovaném jazyce. Rozvoj komunikač níc h
a jazykových kompetencí se více soustředí na klasické pojetí (rozhovory nejčastěji ve stálých
dvojicích, bez pestřejšího střídání komunikačních partnerů). V hodinách českého jazyka
bylo v části hodin přínosem využívání pracovních listů k seznámení s pojmy literární teorie,
k rozvoji čtenářské gramotnosti i slovní zásoby.


                          Hodnocení výsledků vzdělávání
Škola sleduje průběžné i celkové výsledky žáků, účastníky vzdělávání i veřejnost s nimi
seznamuje prostřednictvím webových stránek nebo výroční zprávy o činnosti školy.
Ročníkové výsledky žáků jsou podle jejich klasifikace výborné. Spíše výjimkou jsou v tomto
ohledu žáci neúspěšní, případně ohrožení školním neúspěchem, doplňkové nebo opravné
zkoušky absolvují pouze jednotlivci, a zpravidla úspěšně. Výsledky žáků u maturitníc h
zkoušek jsou také výborné, všichni žáci úspěšně absolvují společnou i profilovou část
maturitní zkoušky, velká část žáků absolvuje maturitní zkoušky s vyznamenáním. Výsledky
žáků u maturitních zkoušek jsou od minulé inspekce stabilní, žáci školy byli ve společné
části maturitní zkoušky úspěšnější v porovnání s průměrným výsledkem gymnázií v ČR.
Dobré výsledky vzdělávání by bylo vhodné podpořit přímo v hodinách inovativními
metodami výuky, které by žáky více motivovaly, aktivizovaly a cíleně rozvíjely jejich další
kompetence např. spolupráci, sebehodnocení, schopnost argumentace, orientaci
v informacích apod.
Doporučením je ke sledování výsledků vzdělávání žáků připojit i analýzu rozdílů
v hodnocení jednotlivých předmětů (např. porovnání výsledků u naukových, jazykovýc h


                                            3/6
a výchovných předmětů), aby škola dokázala vyhodnotit a porovnat vliv vnitřní motivace
žáků ke vzdělávání nebo potřebu využití vhodných inovativních metod výuky pro rozvoj
jejich učebního potenciálu. Vhodným postupem by rovněž bylo koncepční nastavení práce
pro vyhledávání nadaných žáků a individuálnímu nastavení podmínek pro rozvoj jejich
talentu přímo v běžné výuce.
Vzdělávání žáků se speciálními vzdělávacími potřebami koordinuje zejména výchovná
poradkyně, která ve funkci působí druhým rokem a aktuálně absolvuje kvalifikační studium,
což se částečně projevilo v méně efektivním nastavení kontrolního systému a vedení
dokumentace. Výchovná poradkyně informuje pedagogy o potřebě podpůrných opatřeních
pro žáky a zajišťuje přípravu a vyhodnocování individuálních vzdělávacích plánů.
Doporučením je posílit metodické vedení vyučujících v práci s žáky celého spektra nadání
a potřeb i prostřednictvím hospitací.
Škola poskytuje podpůrná opatření žákům podle doporučení poradenského zařízení a také
dalším žákům na základě vlastní identifikace jejich potřeby. Přínosem pro zajištění žádoucí
podpory je přítomnost školního psychologa, který ve škole pracuje na částečný úvazek.
Oblast prevence zajišťuje druhým rokem metodička prevence, která si studium ke zvýšení
kvalifikace aktuálně doplňovala. Pravidelně jsou pořádány adaptační kursy i další aktivity,
které přispívají ke zlepšení vztahů v třídních kolektivech. Jednotlivé případy rizikové ho
chování žáků jsou operativně řešeny ve spolupráci s třídními učiteli, s žáky samotnými
i s jejich rodiči. Škála preventivních aktivit podporuje naplňování cílů prevence. Škola se
zabývá problematikou školního a třídního klimatu, v rámci aktivit posilujících pozitivní
školní klima se osvědčily tzv. dny s třídním učitelem a celoškolní projekty.
Výuka pro žáky je zpestřována organizováním různých výchovně vzdělávacích akcí
a podporována je také prezentace výsledků práce školy na veřejnosti. Vedení školy četnost
akcí monitoruje, záměrem je zajistit jejich vyvážené plánování pro každý školní rok
s ohledem na kontinuitu vzdělávání žáků ve škole a na naplňování školních výstupů.
V rámci podpory poznávání kulturních odlišností a přiblížení života i studia v zahraničí se
díky letité spolupráci gymnázia se střední školou v Rice Lake vybraní žáci školy každoročně
účastní ročního pobytu ve Spojených státech amerických, přínosem v této oblasti je
i realizace jazykového pobytu v Anglii. Žáci školy jsou úspěšní v soutěžích, zejména
v matematice, fyzice a anglickém jazyce. Ve sportovních soutěžích dosahují velmi dobrých
umístění ve florbale nebo orientačním běhu. Žádoucí formování hodnot a zejména
sounáležitosti je podporováno zapojením žáků do dobrovolnických aktivit, DOFE
(Mezinárodní cena vévody z Edinburghu) apod. Vzdělávací proces ve škole je obohacován
také prostřednictvím spolupráce s různými partnery (Univerzita Palackého v Olomouci,
Contipro a.s. apod.), která je přínosem pro rozvoj potenciálu zejména nadaných žáků.


                                         Závěry
Vývoj školy
– od minulé inspekce došlo ke změně na pozici ředitele školy
Silné stránky
- velmi dobré výsledky žáků v jednotlivých ročnících i u maturitních zkoušek, účast
  v soutěžích (5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz


                                            4/6
Slabé stránky (oblasti ke zlepšení)
- málo účelné nastavení kontrolních mechanismů vedení školy pro přijímání vhodných
  opatření (2.1)
– nedostatečný časový prostor věnovaný závěrečnému shrnutí a upevnění učiva, absence
  reflexe vzdělávacích cílů v závěru výuky omezuje účinnou zpětnou vazbu pedagogům
  i žákům o míře zvládnutého učiva (4.1)
– převaha frontální výuky, malá míra aktivizujících činností a absence kooperativníc h
  metod nedostatečně podporují aktivní zapojení žáků do procesu vzdělávání (4.2)
– chybějící diferenciace a individualizace v průběhu výuky dostatečně nezohledňují odlišné
  potřeby jednotlivých žáků (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– formulovat koncepční záměry školy pro další období na základně vyhodnocení aktuálního
  stavu prostřednictvím cílené komunikace se všemi účastníky vzdělávání, koncepční
  záměry průběžně vyhodnocovat
– nastavit jasná pravidla pro realizaci kontrolních mechanismů a účelně je využívat
  pro řízení pedagogického procesu a dalších oblastí chodu školy
– další vzdělávání pedagogických pracovníků zaměřit na metody a formy výuky
  podporující diferenciaci a individualizaci vzdělávání a aplikaci formativního hodnocení,
  získané znalosti a dovednosti efektivně využívat ke zkvalitnění výuky
– ve struktuře hodiny se zaměřit na pravidelné stanovení vzdělávacího cíle zaměřeného
  na žáka, závěrečné shrnutí učiva a reflexi vzdělávacího cíle v závěru výuky
– individualizovat a diferencovat výuku v souladu s předpoklady jednotlivých žáků,
  podporovat kooperativní činnosti, pravidelně využívat sebehodnocení žáků a formativní
  hodnocení
– motivovat pedagogy ke vzájemným hospitacím
– koncepčně nastavit způsoby pro vyhledávání nadaných žáků a individuálního nastavení
  podmínek pro rozvoj jejich talentu přímo v běžné výuce
– účelně nastavit kontrolní systém a vedení dokumentace ve školním poradenském
  pracovišti a zefektivnit podporu žáků se speciálními vzdělávacími potřebami hospitační
  činností výchovné poradkyně


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).




                                            5/6
           Seznam dokladů, o které se inspekční zjištění opírají
 1.   Školní vzdělávací programy platné ve školním roce 2025/2026
 2.   Školní řád Gymnázia Žamberk platný od 29. 8. 2024
 3.   Školní matrika pro školní rok 2024/2025 a 2025/2026 (výběr z dokumentace)
 4.   Plán dalšího vzdělávání pedagogických pracovníků ve školním roce 2025/2026
 5.   Rozvrhy hodin tříd, studijních skupin a učitelů pro školní rok 2025/2026
 6.   Třídní knihy pro školní rok 2024/2025 a 2025/2026
 7.   Výroční zpráva o činnosti školy pro školní rok 2023/2024
 8.   Koncepce rozvoje školy 2023 - 2028
 9.   Záznamy jednání pedagogické rady pro školní roky 2024/2025 a 2025/2026
10.   Doklady k personálním podmínkám školy (aktuální stav, výběr)
11.   Dokumentace výchovného poradenství a prevence rizikového chování žáků, školní
      roky 2024/2025 a 2025/2026
12.   Inspekční zpráva Čj. ČŠIE-1997/22-E


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Mgr. Petra Holánková, školní inspektorka, vedoucí inspekčního týmu
 Mgr. Martin Valášek, školní inspektor
 Mgr. Hana Řebíčková, školní inspektorka
30. 10. 2025




                                          6/6
