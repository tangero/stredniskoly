                                     Česká školní inspekce
                                      Ústecký inspektorát
____________________________________________________________________________________________________________




                         IN S P E K Č N Í ZP R ÁVA
                                           Čj. ČŠIU-19/22-U


Název                               Gymnázium Václava Hlavatého, Louny,
                                    Poděbradova 661, příspěvková organizace
Sídlo                               Poděbradova 661, 440 01 Louny
E-mail                              gvh@glouny.cz
IČ                                  61357235
Identifikátor                       600010929
Právní forma                        příspěvková organizace
Zastupující                         Mgr. Daniel Syrovátko
Zřizovatel                          Ústecký kraj
Místo inspekční činnosti            Poděbradova 661, Louny
Termín inspekční činnosti           11. 1. 2022 − 14. 1. 2022


Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání poskytovaného střední
školou podle příslušných školních vzdělávacích programů. Zjišťování a hodnocení naplnění
školních vzdělávacích programů pro základní a střední vzdělávání a jejich souladu
s právními předpisy a rámcovými vzdělávacími programy.




2021/2022
                                   Charakteristika
Gymnázium Václava Hlavatého, Louny, Poděbradova 661, příspěvková organizace (dále
„škola“) vykonává činnost střední školy a vzdělává žáky v denní formě vzdělávání v oborech
vzdělání 79-41-K/41 Gymnázium (čtyřletý vzdělávací program) a 79-41-K/81 Gymnázium
(osmiletý vzdělávací program).
K 30. 9. 2021 se ve škole vzdělávali 363 žáci, z toho 238 žáků v osmiletém vzdělávac ím
programu a 125 ve čtyřletém vzdělávacím programu.
Další informace o škole jsou k dispozici na webových stránkách www.glouny.cz.


                         Hodnocení podmínek vzdělávání
Koncepční záměry dalšího rozvoje školy se řediteli daří naplňovat zejména v oblasti
výsledků vzdělávání a podpory jazykového a přírodovědného vzdělávání. Systém řízení
školy je funkční, část organizačních a kontrolních pravomocí ředitel vhodně delegoval na
své zástupce. Vedení školy kontroluje a hodnotí práci pedagogů, avšak zpětná
vazba a metodická podpora, kterou jim poskytuje, není zcela účinná, což se negativně
projevilo v některých hospitovaných hodinách.
Pedagogický sbor je stabilní a převážně kvalifikovaný. Dva nekvalifikovaní pedagogové si
požadované vzdělávání doplňují. Další vzdělávání pedagogických pracovníků je vedením
školy podporováno. Odvíjí se od zájmu pedagogů, návrhů metodických orgánů a aktuální
nabídky vzdělávacích akcí. Je zaměřeno převážně na prohlubování odborné kvalifikace
pedagogů podle jejich oborového zaměření. Systematické vzdělávání pedagogickýc h
pracovníků zaměřené na nedostatky při hospitační činnosti (formativní hodnocení,
pedagogická diagnostika a diferenciace ve výuce) škola nerealizuje. Začínajícím učitelům je
určen uvádějící učitel, který jim poskytuje podporu zejména při adaptaci na nové prostředí.
Pedagogové účinně spolupracují v rámci metodických orgánů, sdílí informace z výuky,
navrhují aktualizace školních vzdělávacích programů, diskutují využívání výukovýc h
materiálů a vyhodnocují výsledky vzdělávání žáků. Na začátku tohoto školního roku
projednávali také zkušenosti z distanční výuky a implementaci osvědčených prvků
digitálního vzdělávání do běžné výuky.
Škola má pro naplňování stanovených vzdělávacích cílů převážně dobré prostorové
podmínky i materiální a technické vybavení. Přírodovědné znalosti a dovednosti žáků
podporují nově vybudované arboretum, školní naučná stezka, učebna v přírodě a chov
drobného zvířectva. Ve škole však chybí moderně vybavené odborné učebny i laboratoře
pro výuku fyziky a chemie. K realizaci povinných i volnočasových sportovních aktivit jsou
využívány tělocvična a sportovní hřiště.
Škola účinně spolupracuje se zřizovatelem, jenž se finančně podílel na renovaci venkovníc h
prostor, což přispělo ke zlepšení podmínek vzdělávání a rozvoji ekologické výchovy ve
škole. Společně s městem Louny a Městskou knihovnou se škola podílí na vybudování
informačního a vzdělávacího centra, které bude sloužit žákům školy i široké veřejnosti.
Navázaná partnerství s tuzemskými i zahraničními školami přispívají k rozvoji klíčovýc h
kompetencí žáků včetně cizojazyčných komunikativních dovedností.


                          Hodnocení průběhu vzdělávání
Společným znakem hospitovaných hodin bylo pozitivní klima, příjemná pracovní atmosféra
a partnerský vztah mezi pedagogy a žáky. Ve většině sledovaných hodin byl důraz kladen


2021/2022                                   2
na podpoření motivace žáků ke vzdělávání. Vysoká odbornost pedagogů, jejich zájem
o předmět a použití pestrých didaktických metod účinně přispělo k aktivizaci žáků.
Názornost výuky byla v některých případech podpořena vhodnými didaktický mi
pomůckami, audiovizuální technika sloužila především k prezentaci probíraného učiva.
Dílčím nedostatkem byla absence formativní zpětné vazby pro žáky a chybějící shrnutí učiva
v závěrech některých vyučovacích hodin. Práce s výukovým cílem chyběla ve většině hodin.
Vyučovací hodiny často končily po zvonění připomenutím domácí přípravy nebo úkolu,
někteří pedagogové vyučovací hodinu poté jen formálně shrnuli.
V zhlédnutých hodinách českého jazyka byla výuka vedena odborně správně, učivo bylo
průběžně upevňováno a procvičováno. V jedné vyučovací jednotce byly zdařile využity
aktivizující prvky i skupinová práce, ve které vyučující vedla žáky ke kritickému myšlení.
Velmi kvalitní byl průběh výuky anglického jazyka. Hodiny byly vedeny výhradně ve
vyučovaném jazyce. Učitelé účelně využívali moderní trendy ve výuce cizích jazyků
s upřednostňováním komunikativních forem práce. Připravenými činnostmi žáky
aktivizovali a umožňovali jim rozvíjet všechny jazykové dovednosti. Výuku doplňoval
vhodně zvolený výukový materiál a učebnice. Vzdělávání v anglickém jazyce škola realizuje
ve skupinách. Na základě dosažené úrovně vzdělávacích výsledků, které jsou na konci
každého školního roku ověřovány, jsou skupiny v ročníku vzájemně prostupné. Široká
nabídka pro výběr dalšího cizího jazyka (německý, francouzský, španělský a ruský), nižší
počet žáků ve skupině a výuka s rodilými mluvčími (anglický a ruský jazyk) umožňují
efektivní a pro žáky přínosnou výuku cizích jazyků. Škola nabízí žákům mnoho příležitos tí
podporujících aktivní rozvoj jejich komunikačních dovedností. Organizuje nadstandardní
programy, v rámci kterých si žáci rozvíjejí získané znalosti. Například vyučujíc ím
anglického a francouzského jazyka se dlouhodobě daří motivovat žáky ke složení
mezinárodních jazykových zkoušek podle Společného evropského referenčního rámce.
V hodinách informační a výpočetní techniky byl frontální výklad nového učiva účelně
provázán se samostatnou prací žáků, kteří hledali informace a procvičovali zadané úlohy.
Vyučující vhodnou formou kontrolovali, hodnotili a poskytovali odbornou podporu
jednotlivcům. Učivo bylo propojeno s reálným světem a praktickými zkušenostmi žáků.
Ve výuce matematiky a přírodovědných předmětů byla efektivní frontální výuka vhodně
doplněna samostatnou prací žáků a v některých hodinách i skupinovou prací či prací ve
dvojicích. Zařazení jednoduchých pokusů v hodinách fyziky zvyšovalo efektivitu
vzdělávání, umožnilo žákům samostatné získávání vědomostí a dovedností a přispělo
k udržení jejich pozornosti a zájmu. Žáci byli ve všech předmětech vedeni k odbornému
vyjadřování. Učitelé však nevyužívali obsahovou diferenciaci dle vzdělávacích potřeb
jednotlivých žáků ani žáků se speciálními vzdělávacími potřebami. Všichni žáci plnili stejné
typy úloh.
Výuka přírodovědných předmětů je efektivně mezipředmětově propojena, což přispívá ke
zkvalitňování vyučovacího procesu. Využívání činnostního učení, badatelských metod
a projektové výuky (například programování robotů, modelace Sluneční soustavy) zvyšuje
motivaci žáků ke vzdělávání.
Bohatá nabídka volitelných předmětů realizována formou seminářů ve třetím a čtvrtém
ročníku efektivně podporuje profilaci žáků podle jejich zájmu a dalších studijních záměrů.




2021/2022                                    3
                          Hodnocení výsledků vzdělávání
Individuální a skupinové výsledky vzdělávání žáků zjišťuje škola obvyklými způsoby
(především písemné zkoušení), eviduje je v elektronické podobě a hodnotí v pololetníc h
intervalech na jednáních pedagogické rady. V případě vzdělávacího neúspěchu je žákům
poskytována pomoc formou individuálních či skupinových konzultací.
Vzdělávacím výsledkům věnuje škola dlouhodobě zvýšenou pozornost. Pedagogové
zařazují v průběhu vzdělávání na vyšším stupni gymnázia (první ročník čtyřletého
vzdělávacího programu a pátý ročník osmiletého vzdělávacího programu) srovnávací testy
ve všech naukových předmětech. S výsledky těchto testů pracují předmětové komise
a v případě potřeby se pedagogové zaměřují na problémové jevy ve výuce. Pro zvýšení
úspěšnosti u maturitní zkoušky je každoročně realizována pro žáky posledních ročníků
v jarním období školního roku maturitní generálka obsahující didaktické testy společné části
maturitní zkoušky z minulých let.
Výsledky žáků u maturitní zkoušky jsou dlouhodobě velmi dobré. Ve školním roce
2019/2020 uspěli u maturitní zkoušky čtyřletého a osmiletého vzdělávacího programu
všichni žáci, kteří se ke zkoušce přihlásili. Ve školním roce 2020/2021 neuspěl pouze jeden
žák.
Škola pravidelně zapojuje svoje žáky do řady soutěží. Přední umístění měli žáci například
v okresním kole zeměpisné olympiády, v krajském kole fyzikální olympiády, v soutěži
v německém jazyce či v celostátním kole překladatelské soutěže Raduga Duha. Pravidelně
se zapojují také do Fyziklání, logické olympiády či projektových soutěží univerzit v České
republice.
Školní poradenské služby poskytují žákům výchovný poradce, metodik prevence
a koordinátor pro práci s nadanými žáky. Činnost výchovného poradce se zaměřuje
především na kariérové poradenství, spolupráci se školskými poradenskými zařízeními,
minimálně na řešení výukových a osobních potíží žáků. Pedagogové jsou o žácích se
speciálními vzdělávacími potřebami informováni, avšak výchovný poradce účinnost
realizované podpory pravidelně nesleduje ani nevyhodnocuje. Od tohoto školního roku
začala škola intenzivněji pracovat s nadanými žáky, navázala spolupráci s Mensou ČR – ve
škole probíhá standardizované testování, vznikl Klub nadaných dětí. Ten je otevřen pro
všechny zájemce, nejen pro žáky s mimořádným nadáním. Náplní činnosti klubu jsou
především exkurze, setkání s odborníky, aktivity rozvíjející intelektové schopnosti žáků,
logické a matematické hry. Preventivní aktivity realizované školou jsou efektivní, rizikové
chování žáků škola řeší jen výjimečně. Pro úspěšné začlenění žáků nižšího i vyššího stupně
gymnázia jsou pořádány adaptační pobyty.
Vývoj školy
Vybudování arboreta, skalky a venkovní odpočinkové zóny pro žáky přispělo ke zlepšení
podmínek pro vzdělávání i relaxaci žáků.
Silné stránky
Široká nabídka cizích jazyků, zařazování moderních výukových metod, využívání rodilých
mluvčích a výuka jazyků v diferencovaných skupinách přispívají k vysoké kvalitě
poskytovaného jazykového vzdělávání.
Škola dosahuje velmi dobrých výsledků žáků v průběhu vzdělávání i při jeho ukončování
a také v předmětových soutěžích jazykového a přírodovědného zaměření.
Slabé stránky a/nebo příležitosti ke zlepšení


2021/2022                                    4
Řízení pedagogických procesů není zcela funkční. Pedagogům není poskytována efektivní
zpětná vazba o kvalitě jejich práce a účinná metodická podpora.
Nepravidelné využívání reflexe vzdělávacích cílů v závěru výuky omezuje účinnou zpětnou
vazbu pedagogům i žákům o míře zvládnutého učiva, chybějící diferenciace v průběhu
výuky dostatečně nezohledňuje odlišné potřeby jednotlivců.
Pedagogové ve výuce málo využívají formativní zpětnou vazbu jako prostředek
individuálního rozvoje žáků a jejich motivace k dalšímu vzdělávání.
Doporučení pro zlepšení činnosti školy
Pedagogům poskytovat efektivní zpětnou vazbu o kvalitě jejich práce a účinnou metodickou
podporu.
Výuku diferencovat podle individuálních vzdělávacích potřeb jednotlivců, v závěru hodin
ověřovat naplnění stanovených vzdělávacích cílů.
Ve výuce využívat formativní zpětnou vazbu, která by vedla k individuálnímu rozvoji žáků
a motivovala je k dalšímu učení.


                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 15 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Ústecký inspektorát, W. Churchilla
6/1348, 400 01 Ústí nad Labem, případně prostřednictvím datové schránky (g7zais9),
nebo na e-podatelnu csi.u@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Úplné znění zřizovací listiny Gymnázia Václava Hlavatého, Louny, Poděbradova
       661, příspěvková organizace ze dne 11. 1. 2019
 2.    Jmenovací list ředitele příspěvkové organizace Ústeckého kraje s účinností od
       1. 8. 2017
 3.    Výpisy z rejstříku škol a školských zařízení MŠMT ze dne 10. 1. 2022
 4.    Výkaz o střední škole (M 8) podle stavu k 30. 9. 2021
 5.    Školní vzdělávací program Škola tradice – škola pro vysoké ambice, platný ve
       školním roce 2021/2022
 6.    Organizační struktura školy ve školním roce 2021/2022
 7.    Střednědobé a dlouhodobé strategické cíle při řízení Gymnázia Václava Hlavatého,
       Louny
 8.    Školní matrika
 9.    Školní řád, platný ve školním roce 2021/2022
10.    Zápisy z jednání pedagogické rady, školní rok 2021/2022
11.    Plány práce a záznamy o činnosti předmětových komisí, školní rok 2021/2022
12.    Záznamy z hospitační činnosti ve školním roce 2021/2022
13.    Výroční zpráva o činnosti školy za školní rok 2020/2021


2021/2022                                  5
14.    Třídní knihy, školní rok 2021/2022 (vzorek)
15.    Rozvrh hodin, školní rok 2021/2022
16.    Dokumentace výchovného poradenství a prevence rizikového chování žáků, školní
       roky 2020/2021 a 2021/2022
17.    Dokumentace k ukončování vzdělávání maturitní zkouškou, školní roky 2019/2020
       až 2021/2022
18.    Personální dokumentace pedagogických pracovníků (vzorek)
19.    Plán dalšího vzdělávání pedagogických pracovníků ve školním roce 2021/2022
       včetně realizace
20.    Inspekční zpráva České školní inspekce č. j.: ČŠIU-1015/14-U ze dne 19. 11. 2014
21.    Webové stránky https://www.glouny.cz


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Ústecký inspektorát, W.
Churchilla 6/1348, 400 01 Ústí nad Labem, případně prostřednictvím datové schránky
(g7zais9), nebo na e-podatelnu csi.u@csicr.cz s připojením elektronického podpisu, a
to k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




2021/2022                                  6
Složení inspekčního týmu a datum vyhotovení inspekční zprávy


 Mgr. Markéta Linhartová,                                Markéta Linhartová, v. r.
 školní inspektorka, vedoucí inspekčního týmu
 Mgr. Dita Henzlová, školní inspektorka                   Dita Henzlová, v. r.
 Mgr. Ilona Hronová, školní inspektorka                   Ilona Hronová, v. r.
 Ing. Kateřina Wilhelmová, kontrolní pracovnice           Kateřina Wilhelmová, v. r.

V Ústí nad Labem 4. 2. 2022


Datum a podpis ředitele školy potvrzující projednání a převzetí inspekční zprávy


 Mgr. Daniel Syrovátko                                    Daniel Syrovátko, v. r.
 ředitel školy

V Lounech 22. 2. 2022




2021/2022                                  7
