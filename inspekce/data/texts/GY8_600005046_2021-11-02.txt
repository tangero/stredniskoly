                                     Česká školní inspekce
                                      Pražský inspektorát
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIA-2390/21-A


Název                               Gymnázium, Praha 4, Písnická 760
Sídlo                               Písnická 760, 142 00 Praha 4
E-mail                              zr@gpisnicka.cz
IČ                                  60444916
Identifikátor                       600005046
Právní forma                        Příspěvková organizace
Zastupující                         Mgr. Bc. Julius Kolín
Zřizovatel                          Hlavní město Praha
Místo inspekční činnosti            Písnická 760, 142 00 Praha 4
Termín inspekční činnosti           2. 11. 2021 – 5. 11. 2021


Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.


                                         Charakteristika
Gymnázium, Praha 4, Písnická 760 (dále „škola“, „gymnázium“ nebo „instituce“) poskytuje
všeobecné vzdělávání ve čtyřleté a osmileté denní formě studia. Všeobecné zaměření je
podporováno rovnoměrným rozložením disponibilní časové dotace hlavních předmětů.
K profilaci absolventů účinně napomáhá rozmanité spektrum volitelných seminář ů
a rozšiřujících vzdělávacích aktivit. Jazykové dovednosti žáků jsou od prvního ročníku


2021/2022
osmiletého i čtyřletého studia cíleně prohlubovány ve dvou cizích jazycích (anglick ý
a německý) s možností získat mezinárodní jazykový certifikát.
Škola si dlouhodobě udržuje stabilní počet žáků a tříd. K 30. 9. 2021 se zde vzděláva lo
ve 12 třídách 346 žáků (231 v osmiletém a 115 ve čtyřletém gymnáziu). Nejvyšší povolený
počet žáků (400) byl využit na 87 %. Gymnázium sídlí v pronajaté budově a sdílí prostory
společně se základní školou, nachází se v klidné lokalitě Prahy s dobrou dopravní
dostupností.
Gymnázium má status fakultní školy Matematicko- fyzikální fakulty a Přírodovědecké
fakulty Univerzity Karlovy.


                         Hodnocení podmínek vzdělávání
Ředitel školy (dále „ředitel“) zastává řídicí funkci od dubna roku 2020. Jeho dlouhodobé
profesní působení na pozici statutárního zástupce ředitele i kompletní znalost problematik y
školy zajistily kontinuitu řízení. Stanovená střednědobá koncepce vychází z výsledků
vlastního hodnocení, z reálných podmínek menší školy, reflektuje její potřeby i zájmy
zřizovatele. Zaměřuje se na aktualizaci školních vzdělávacích programů (dále „ŠVP“),
vytváření podmínek pro nadstandardní odborné aktivity školy a realizaci další podpory
projektové výuky. Aktivní přístup ředitele umožňuje postupně naplňovat koncepční záměry
a vytvářet tak příznivé předpoklady pro perspektivní rozvoj gymnázia.
Manažerské schopnosti ředitele se pozitivně promítají do plánování i funkčně nastavené
organizační struktury. Vedení školy (ředitel a zástupce ředitele) tvoří efektivně
spolupracující tým s přesně vymezenými pravomocemi a povinnostmi. Systém porad
a pravidelná neformální komunikace umožňují plynulý chod školy včetně operativního
řešení případných problémů. Dlouhodobě využívaný informační systém školy a jeho
propojení s elektronickou třídní knihou umožňuje včasné předávání informací o aktuálním
dění ve škole a výsledcích vzdělávání žáků. Systém zároveň funguje jako uložiště stěžejníc h
dokumentů i databáze elektronických výukových materiálů.
Učitelům jsou vytvořeny podmínky pro participaci na fungování instituce prostřednictvím
činnosti předmětových komisí a na jednání pedagogické rady. V rámci metodickýc h
sdružení účelně spolupracují zejména v oblasti organizačního zajištění vzdělávacích aktivit
a koncipování výuky, např. úpravy učebních plánů a obsahu ŠVP, organizace soutěží,
projektů, sportovních kurzů, příprava žáků k maturitní zkoušce. Cílená spolupráce učitelů
umožňuje sdílení výukových materiálů a předávání potřebných informacích o žácích.
Kontrolní činnost je systematicky plánována. Vedení školy sice monitoruje kvalitu
poskytovaného vzdělávání (včetně distanční výuky), avšak ze závěrů hospitační činnosti
nevyplývají konkrétní zjištění, na jichž základě by byla stanovena příslušná opatření.
Doporučení ke zkvalitnění výchovně vzdělávacího procesu jsou učitelům předávána pouze
ústně, což v delším časovém horizontu neumožňuje kontrolu jejich naplňová ní
a vyhodnocování účinnosti přijatých opatření.
Kvalitní naplňování profilu absolventa je podporováno aktivní spoluprací s vysokými
školami (laboratorní a odborné práce; zapůjčení nejnovější laboratorní techniky) i dalšími
subjekty (např. vědeckotechnické centrum - AMAVET). Spolupráce se soustřeďuje
především na výchovu nových učitelů, podporu talentovaných žáků a další vzdělává ní
pedagogů. Škola komunikuje se zákonnými zástupci žáků, kteří se do chodu školy zapojují
prostřednictvím Rady rodičů a spoluúčastí při organizování či finančním zabezpečení
školních i mimoškolních aktivit včetně vybavení školy. Vedení školy aktivně podporuje


2021/2022                                    2
navazování vztahů se zahraničními školami či účast v mezinárodním programu. Výjezdy
žáků či setkání organizovaná školou umožňují výměnu odborných názorů a zkušeností,
podporují multikulturalitu žáků a jejich schopnost komunikovat v cizím jazyce.
Konstruktivní partnerské vztahy vytváří vedení školy rovněž se zřizovatelem, který se
finančně významně podílí na zlepšování podmínek vzdělávání. Kooperace s dalšími
subjekty je efektivně využívána při realizaci školního vzdělávacího programu, primární
prevence i k podpoře mimoškolní činnosti.
Výchovně vzdělávací proces zajišťuje stabilizovaný, převážně zkušený sbor
35 pedagogických pracovníků, z toho je jeden asistent pedagoga. Pouze dva nekvalifiko va ní
vyučující si doplňují vysokoškolské studium, dosud chybějící odborná kvalifikace však
neměla dopad na průběh jejich výuky. Genderově rovnoměrné složení pedagogického sboru
napomáhá k vzájemnému předávání a sdílení pedagogických zkušeností i k sekundární
socializaci žáků. Ředitel si je vědom nárůstu průměrného věku pedagogických pracovníků,
k zajištění kontinuální kvality výuky však podniká konkrétní kroky, jako je např. oslovování
studentů konajících ve škole učitelskou praxi. Nově příchozím a začínajícím učitelům
poskytuje individuální metodickou a organizační podporu zkušenější pedagog.
Další vzdělávání pedagogických pracovníků (dále „DVPP“) bylo vzhledem k aktuálním
potřebám školy v období vzdělávání distančním způsobem zaměřeno především na rozvoj
digitálních kompetencí učitelů včetně využití vhodných online nástrojů ve výuce na dálku.
Aplikace získaných poznatků (robotické systémy, prohlubující jazykové semináře aj.) se
pozitivně promítla v kvalitě vzdělávání v hospitované výuce.
Finanční a materiální podmínky umožňují realizaci školních vzdělávacích programů. Vedení
gymnázia průběžně zkvalitňuje materiálně technické vybavení - kmenové třídy, odborné
učebny chemie, fyziky, biologie, výpočetní techniky a výtvarné výchovy, didaktické
pomůcky, prezentační a audiovizuální technika. Žáci mají k dispozici Wi-fi síť, relaxační
zázemí a studovnu s knihovnou. Tělovýchovné aktivity jsou zajištěny organizač ní
spoluprací se základní školou ve dvou tělocvičnách a ve venkovním areálu s hřištěm.
Stravování žáků probíhá v jídelně základní školy.


                          Hodnocení průběhu vzdělávání
Realizovaná koncepce všeobecně zaměřeného gymnaziálního vzdělávání klade na žáky
zvýšené studijní nároky. K jejich zvládnutí a komplexní přípravě žáků na maturitní zkoušku
napomáhá promyšlená organizace výuky, účelné využití disponibilních hodin a efektivita
výuky dělených hodin. Dostatečná nabídka volitelných předmětů a seminářů umožňuje
účinně podporovat rozvoj potenciálu žáků s ohledem na jejich přípravu k maturitní zkoušce
a budoucí studium na vysoké škole. V průběhu vzdělávání je kladen důraz na provázanost
teoretické výuky s praktickým využitím poznatků, mj. formou celoškolních projektů nebo
využitím odborných počítačových programů při zpracování seminárních prací.
Metodické a didaktické vedení sledovaných hodin nevykazovalo výraznější rozdíly mezi
výukou na nižším a vyšším gymnáziu. Žáci na obou stupních gymnázia prokazovali
vědomosti a dovednosti stanovené ŠVP na výborné úrovni, což koresponduje s jejich
dosahovanými výsledky. Většina hospitovaných hodin probíhala v pracovní atmosféře,
učitelé uplatňovali k žákům partnerský přístup. Žáci dodržovali pravidla přirozené
komunikace a respektovali stanovené postupy práce. Učitelé zpravidla dbali na jasné
seznámení s cílem či tématem hodiny, úvodní a průběžná motivace byla ale zazname ná na
jen v části vyučovacích hodin. Požadavky na žáky byly přiměřené, nové učivo bylo
podáváno srozumitelně a v logických souvislostech. Učitelé v převážné míře účinně využili


2021/2022                                    3
výhodu menších skupin (dělené hodiny matematiky, cizí jazyky, programování) k aktivnímu
a rovnoměrnému zapojení žáků do vzdělávacího procesu. Názornost a provázanost výuky
s obdobím distančního vzdělávání ve všech předmětech podporovalo účelné využití
didaktické techniky a uplatnění digitálních zdrojů. Vyučující vesměs volili efektivní formy
a metody práce vzhledem k probíranému učivu, věku i studijním předpokladům žáků.
Nejčastěji využívanou frontální výuku vhodně kombinovali s metodicky dobře vedeným
řízeným rozhovorem a samostatnou prací. Někteří učitelé účelně volili i činnosti ve
skupinách napomáhající vzájemné kooperaci žáků. Učitelé ponechávali žákům dostatečný
prostor pro aplikaci získaných vědomostí a dovedností, pro rozvoj logického a abstraktního
myšlení. Efektivně byly využívány mezipředmětové přesahy a interdisciplinární vazby.
Žáci ve výuce účelně pracovali s literárním i odborným textem. Zadané úkoly řešili
samostatně nebo s dopomocí učitele. Při jejich řešení uplatňovali schopnost logického
a kritického myšlení, poznatky zapracovali (referáty) s využitím informač níc h
a komunikačních technologií. Převážná část sledovaných hodin cizích jazyků se
vyznačovala přiměřenou dynamikou a promyšlenou aktivizací žáků. Kvalitní mluve ný
projev pedagogů a důsledné vedení výuky v daném cizím jazyce podporovalo pozornost
žáků včetně jejich vzájemné interakce. Učitelé systematicky rozvíjeli jazykové znalosti
a řečové dovednosti žáků procvičováním písemného i mluveného projevu. Velmi vysoká
úroveň přírodovědného a matematického vzdělávání koresponduje i s pravidelno u
spoluprací učitelů s vysokými školami či s úspěchy žáků v olympiádách. Správně
terminologicky vedené hodiny a četná laboratorní cvičení metodicky připravují žáky
k navazujícímu terciárnímu vzdělávání. K názornosti výuky hodin přispívalo účelné
využívání didaktických pomůcek nebo demonstrativních metod. Didaktická technika byla
uplatněna uvážlivě vzhledem ke stanovenému vzdělávacímu cíli (výuková prezentace,
nástroje interaktivní tabule video, poslech, rozvoj receptivních dovedností žáků). Zadávání
problémových úkolů napříč předměty vedlo žáky k utváření vlastních strategií řešení
a k samostatnému vyvozování závěrů. Účelně byla využita i práce s chybou. Vyučujíc í
promyšlenou přípravou individuálně podporovali žáky k samostatnému plnění praktického
úkolu - sestavování a programování funkčních modelů (vlaková souprava, letadlo, šachy
ovládané hlasem) a robotů. Při tělovýchovných aktivitách byly vhodně uplatněny didaktické
postupy s respektem k fyzické kondici jednotlivých žáků včetně cíleného rozvoje sportovně
nadaných žáků. V převážné části všech hospitovaných hodin poskytovali učitelé žákům
zpětnou vazbu využitelnou při dalším učení. Systém domácí přípravy je účelně využívá n
k procvičování učiva i k úkolům s tvořivým zadáním.
Kvalitu vzdělávacího procesu snižovaly některé dílčí metodické a didaktické nedostatky.
V části hospitovaných hodin se předávání hotových znalostí včetně faktografick y
zaměřeného výkladu projevilo nižší interakcí žáků a jejich nerovnoměrným zapojením
v průběhu vyučovací hodiny. Dominantní činnost učitele bez průběžné motivace vedla
k jejich částečné pasivitě. V některých hodinách pedagogové v menší míře vytváře li
dostatečný prostor pro souvislejší vyjádření žáků (jednoslovné odpovědi). Nedostatkem části
hospitovaných hodin byla absence závěrečného shrnutí, a tím i ověření splnění vzdělávac ího
cíle. Využití formativního hodnocení proběhlo v minimální míře a jen ojediněle vyučujíc í
vedli žáky k sebereflexi nebo objektivnímu posouzení výkonu spolužáků, např. vzájemné
hodnocení podle předem daných kritérií.
Zapojení žáků do mezinárodních projektů a celoškolních akcí dlouhodobě přispívá
k všestrannému rozvoji jejich osobnosti i k podpoře jejich jazykových kompetencí.
Pravidelně zařazované aktivity propojují teoretickou výuku s praxí a umožňují tak ověřovat
naplňování klíčových kompetencí (předmětové exkurze, zahraniční výjezdy, laboratorní
cvičení, sportovní kurzy, projektové dny). Škole se daří vytvářet vhodné podmínky


2021/2022                                   4
pro podporu kreativity a individuálních zájmů talentovaných žáků (soutěže, klub Amavet při
gymnáziu, robotika - probíhala i distančně, sportovní turnaje a olympiády). Cílené školní
environmentální a dobrovolnické aktivity žáků napomáhají rozvoji jejich sociálníc h
kompetencí.


                          Hodnocení výsledků vzdělávání
Výsledky vzdělávání pozitivně ovlivňuje funkčně nastavený adaptační proces žáků
a systematická výchovně vzdělávací práce většiny pedagogů.
Škola poskytuje žákům účinnou podporu pravidelnými adaptačními kurzy prvních ročníků
s aktualizovaným zaměřením na pozitivní vazby nových třídních kolektivů, efektivní učení
a prosociální chování žáků. Komplexně pojatý adaptační proces je mimo jiné zaměřen i na
včasnou identifikaci rizikových projevů chování. Prioritou je vytváření důvěryhodné ho
a bezpečného prostředí pro vzdělávání, jehož nedílnou součástí je řada mimoškolních aktivit
napříč ročníky. Příkladné zapracování tematických bloků zaměřených na prevenci sociálně
patologických jevů účelně doplňuje vzdělávací obsah části vyučovacích předmětů. Účinnost
realizovaného adaptačního a preventivního programu je vyhodnocována ve spolupráci
s odbornými pracovníky. Systém zvolených mechanismů je funkční, což dokládá ve
sledovaném období nulový počet žáků hodnocených sníženým stupněm z chování a žádná
neomluvená absence. Výchovná opatření jsou ukládána uvážlivě v souladu s nastavenými
pravidly, převažuje motivační charakter pochval. Žáci jsou vedeni k spoluodpovědnosti za
své výsledky při plnění termínovaných úkolů, dlouhodobých projektů a v rámci vlastní
domácí přípravy.
Škola reflektuje různé vzdělávací potřeby žáků a v rámci poradenských služeb vytváří
příznivé podmínky pro jejich studium. Včasná informovanost vyučujících výchovno u
poradkyní o vzdělávacích problémech jednotlivých žáků, dodržování doporučení školských
poradenských zařízení, práce asistenta pedagoga a vhodně zvolené pedagogické postupy
směřují k eliminaci studijních neúspěchů žáků. V případě potřeby realizované individuá lní
konzultace s vyučujícími v úzké spolupráci s třídními učiteli a zákonnými zástupci přispívají
k prevenci školní neúspěšnosti a podpoře úspěšnosti žáků při ukončování studia. Rozvoj
nadání a zájmu žáků je podporován mimoškolními aktivitami a pestrou nabídkou volitelnýc h
předmětů. Žáci se speciálně vzdělávacími potřebami (15) i žáci s odlišným mateřským
jazykem (11 žáků bez jazykové bariéry) dosahují v průměru srovnatelných studijníc h
výsledků s ostatními žáky třídy.
K posouzení dosažené úrovně znalostí i dovedností žáků a k ověření zvládnutí očekávaných
výstupů z ŠVP používá škola standardní hodnoticí nástroje interního testování (periodické
písemné a ústní zkoušení, odborné práce). Individuální i skupinové výsledky vzdělává ní
žáků jsou systematicky vyhodnocovány na jednáních pedagogické rady. Pro žáky
s prospěchovými problémy nebo se speciálními vzdělávacími potřebami jsou navrhovány
konkrétní postupy pro řešení a pomoc. Z výstupů výběrového zjišťování výsledků
v matematice,   českém jazyce, přírodovědné           gramotnosti,   anglického    jazyka,
společenskovědního přehledu vyplývá, že žáci dosahují ve srovnání s republiko vým
průměrem stabilně výborných výsledků. Rozvoj studijního potenciálu a míru získanýc h
kompetencí dokládá také úroveň tematicky různě zaměřených seminárních prací, jejich
obhajoby byly realizovány on-line i v období distančního vzdělávání.
Významným ukazatelem kvalitativního rozvoje žáků je jejich úspěšnost u maturitníc h
zkoušek. Ve sledovaném období všichni žáci konající zkoušku složili, polovina z celkového
počtu maturantů prospěla s vyznamenáním. Z podrobnější analýzy vyplývá, že dlouhodobě


2021/2022                                    5
velmi dobrých výsledků dosahují žáci osmiletého studia, mírně horších pak žáci čtyřletého
gymnázia. Pozitivním zjištěním je, že v období distančního vzdělávání došlo u maturitníc h
zkoušek k celkovému zlepšení prospěchu žáků. V profilové části maturitní zkoušky si téměř
polovina žáků volí přírodovědné předměty, dosahované výsledky korespondují s kvalitním
průběhem vzdělávání v těchto předmětech. Kontrolou výsledků profilových zkoušek bylo
zjištěno, že v matematice v důsledku úprav v zadání profilové zkoušky došlo v roce 2021
oproti roku 2020 k výraznému zlepšení.
S vysokou mírou osvojených znalostí a dovedností žáků koresponduje jejich velmi dobré
umístění v krajských, republikových a mezinárodních soutěžích, včetně sportovních
a rovněž úspěšnost absolventů gymnázia v terciárním vzdělávání. Kariérní poradenství
funguje standardně. Škola sleduje uplatnění svých absolventů, které vhodně využívá pro
další zkvalitnění své výchovně vzdělávací činnosti.


                                         Závěry
Vývoj
- od poslední inspekční činnosti v roce 2014 došlo ke změně ve vedení školy,
- škola kontinuálně rozvíjí nastavenou koncepci kvalitního gymnaziálního vzdělává ní
  a účinně podporuje všestranný rozvoj osobnosti a nadání žáků,
- vzdělávání zajišťuje stabilizovaný a kvalifikovaný pedagogický sbor,
- stabilní naplněnost gymnázia odráží zájem o vzdělávací nabídku,
- gymnázium udržuje a rozvíjí funkční partnerské vztahy podporující kompetence žáků.


Silné stránky
- motivační prostředí a rozvíjené partnerské vztahy přispívají ke kvalitnímu naplňová ní
  profilu absolventa a ovlivňují jejich další profesní směrování,
- podpora individuálního talentu/nadání         a   zájmu   žáků   prostřednictvím   účasti
  v rozmanitých projektech a soutěžích.


Slabé stránky a/nebo příležitosti ke zlepšení
- nižší míra aktivizace žáků a jejich zapojení do výchovně vzdělávacího procesu
  v některých vyučovacích hodinách,
- v části hospitovaných hodin nižší míra úvodní a průběžné motivace, v závěru vyučovac í
  hodiny opomíjení shrnutí probraného učiva a ověření splnění stanoveného vzdělávac ího
  cíle, v dostatečně míře nebyl využíván formativní potenciál hodnocení.


Doporučení pro zlepšení činnosti školy
- nadále pokračovat v nastavené koncepci rozvoje školy a věnovat se systematické mu
  metodickému vedení pedagogického sboru,
- lépe promýšlet organizační a časové rozložení činností ve struktuře vyučovací hodiny
  směrem k aktivnímu zapojení žáků,



2021/2022                                   6
- častěji využívat formativní hodnocení, využívat zpětnovazební nástroje během výuky,
  zařazovat sebehodnocení žáků,
- efektivněji pracovat se závěry vyučovacích hodin, důsledně ověřovat splnění stanoveného
  vzdělávacího cíle,
- ve výuce jednotlivých předmětů více podporovat vzdělávací postupy zaměřené na
  samostatné vyhledávání informací, systematickou práci s textem a souvislé ústní
  vyjadřování žáků,
- posílit kontrolní činnost a následné hospitace cíleně směřovat ke konkrétním
  doporučením pro zkvalitnění výuky, důsledně sledovat účinnost přijatých opatření.




            Seznam dokladů, o které se inspekční zjištění opírají
 1.    Zřizovací listina příspěvkové organizace Gymnázium, Praha 4, Písnická 760 ze dne
       17. 2. 2011 s účinností od 1. 4. 2011 včetně dodatků
 2.    Jmenování do funkce ředitele školy s účinností od 15. 4. 2020
 3.    Výpis z rejstříku škol a školských zařízení, platný k termínu inspekční činnosti
 4.    Školní řád školní rok 2021/2022 platný k termínu inspekční činnosti
 5.    Školní vzdělávací program dle RVP pro nižší stupeň osmiletého studia platný
       k termínu inspekční činnosti
 6.    Školní vzdělávací program dle RVP pro čtyřleté studium a vyšší gymnázium
       osmiletého studia platný k termínu inspekční činnosti
 7.    Záznamy z pedagogických rad, školní roky 2020/2021 a 2021/2022 vedené k termínu
       inspekční činnosti
 8.    Vybraný vzorek z personální dokumentace pedagogických pracovníků vedené
       k termínu inspekční činnosti
 9.    Vybraný vzorek ze školní matriky vedené k termínu inspekční činnosti
10.    Výroční zprávy, školní roky 2019/2020 a 2020/2021
11.    Třídní knihy, školní roky 2020/2021 a 2021/2022 vedené k termínu inspekční činnosti
12.    Rozvrh vyučovacích hodin školní rok 2021/2022 platný k termínu inspekční činnosti
13.    Portfolio výchovného poradce a metodika prevence vedené ve školním roce
       2021/2022
14.    Kniha evidence úrazů vedené k termínu inspekční činnosti
15.    Smlouvy o poskytnutí dotace ze státního rozpočtu na školní roky 2020/2021,
       2021/2022, Účetní závěrka k 31. 12. 2020 včetně zprávy nezávislého auditora, výpisy
       z účetnictví školy za hodnocené období
16.    Měsíční závěrky hospodaření za období školního roku 2020/2021 a 2021/2022 –
       kontrolní vzorek




2021/2022                                   7
                                         Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Pražský inspektorát, Arabská
683, 160 66 Praha 6, případně prostřednictvím datové schránky (g7zais9), nebo na
e-podatelnu csi.a@csicr.cz s připojením elektronického podpisu, a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo š kolském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Ivana Kučerová, školní inspektorka,               Mgr. Ivana Kučerová v. r.
 vedoucí inspekčního týmu
 Mgr. Hana Vejrážková, školní inspektorka              Mgr. Hana Vejrážková v. r.
 Ing. Stanislava Grundová, školní
 inspektorka                                          Ing. Stanislava Grundová v. r.
 Mgr. Ilona Jedličková, přizvaná osoba –
 odborník na strategie a analýzy ve školství           Mgr. Ilona Jedličková v. r.
 Mgr. Barbora Krčmářová, Dis., přizvaná
 osoba – odborník na strategie a analýzy ve        Mgr. Barbora Krčmářová, Dis. v. r.
 školství
 Ing. Marta Dykovská, kontrolní pracovnice              Ing. Marta Dykovská v. r.


V Praze 29. listopadu 2021


Datum a podpis ředitele školy potvrzující projednání a převzetí inspekční zprávy

 Mgr. Bc. Julius Kolín,                                 Mgr. Bc. Julius Kolín v. r.
 ředitel školy

V Praze 2. prosince 2021




2021/2022                                      8
