                                    Česká školní inspekce
                                  Jihomoravský inspektorát
                                  Křížová 22, 603 00 Brno
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIB-113/24-B
                                       Sp. zn. ČŠIB-S-26/24-B


Název                               Klvaňovo gymnázium a střední zdravotnická škola
                                    Kyjov, příspěvková organizace
Sídlo                               třída Komenského 549/23, 697 01 Kyjov
E-mail                              gymkyjov@gymkyjov.cz
IČO                                 00 559 148
Identifikátor                       600 014 533
Právní forma                        příspěvková organizace
Zastupující                         Mgr. Renáta Soukalová, MBA
Zřizovatel                          Jihomoravský kraj
Místa inspekční činnosti            třída Komenského 549 a 46, Kyjov
Inspekční činnost na místě          22. 1. 2024 − 25. 1. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                   Charakteristika
Klvaňovo gymnázium a střední zdravotnická škola Kyjov, příspěvková organizace (dále
„škola“) vykonává činnost střední školy a školní jídelny. Poskytuje vzdělávání v denní formě
ve třech čtyřletých oborech vzdělání zakončených maturitní zkouškou, a to 79-41-K/41
Gymnázium (čtyřleté), 79-41-K/81 Gymnázium (osmileté) a 53-41-M/03 Praktická sestra.
Škola je zapojena do projektu pokusného ověřování stupňovitého propojení vybraných
oborů vzdělání kategorie H,M,N a umožňuje žákům oboru praktická sestra získat ve třetím
ročníku výuční list oboru vzdělání 53-41-H/01 Ošetřovatel. Mimo uvedenou oborovou
nabídku škola realizuje pro veřejnost akreditovaný kvalifikační kurz Sanitář.
Škola vzdělávala k 30. 9. 2023 ve 24 třídách celkem 710 žáků, z toho 7 žáků s odlišným
mateřským jazykem a 14 žáků se speciálními vzdělávacími potřebami (dále „SVP“). Počet
žáků je srovnatelný s obdobím poslední inspekční činnosti v roce 2017.
Vzdělávání všech žáků je realizováno v sídle školy, část praktického vyučování oboru
vzdělání praktická sestra probíhá na pracovištích smluvních partnerů a menší část výuky
tělesné výchovy je uskutečňována v nedaleké tělocvičně na adrese Komenského 46.
Stravování žáků i zaměstnanců školy zajišťuje školní jídelna, která kromě dvou druhů obědů
připravuje také dopolední svačiny.


                         Hodnocení podmínek vzdělávání
Ředitelka školy (dále „ředitelka“) vychází při manažerské práci především ze svých
dlouholetých zkušeností na vedoucím pracovním místě. Systematický a odpovědný přístup
k řízení školy se pozitivně projevuje v kvalitních podmínkách pro vzdělávání a v dlouhodobě
výborných vzdělávacích výsledcích žáků. V koncepci rozvoje školy ředitelka stanovila
priority a hlavní cíle. V některých částech jsou však formulovány spíše v obecné rovině
a v pedagogické oblasti nereflektují závěry poslední inspekční činnosti vztahující se
k hodnocení průběhu vzdělávání. Stěžejní koncepční záměr zřídit vyšší odbornou školu
se vzdělávacím oborem diplomovaná všeobecná sestra se daří postupně naplňovat, aktuálně
probíhá akreditace vzdělávacího programu.
Organizační struktura školy je funkční, část kompetencí k řízení školy delegovala ředitelka
na další pracovníky, především na své dva zástupce. Členové vedení školy úzce spolupracuj í,
společně operativně plánují, organizují a kontrolují všechny činnosti školy. Evaluace
vzdělávacího procesu je pravidelná, na hospitační činnosti se podílí nejen vedení školy, ale
také všichni pedagogové formou vzájemných hospitací v rámci předmětových komisí.
V průběhu inspekční činnosti však byly v části sledovaného vyučování zaznamenány dílčí
nedostatky, což ukazuje na nižší účinnost systému kontroly a vyhodnocování kvality výuky.
Na zjištění z hospitační činnosti nenavazovala vždy konkrétní a dostatečně účinná opatření,
která by vedla k výraznějšímu kvalitativnímu posunu v průběhu vzdělávání. Také téměř
vždy pozitivní závěry z vzájemných hospitací pedagogů mají jen menší vypovídac í
schopnost o skutečné kvalitě výuky, přestože jejich přínos pro sdílení pedagogické praxe je
významný. Příkladný je aktivní přístup vedení školy k získávání zpětné vazby k průběhu
vzdělávání a klimatu školy s využitím vlastních evaluačních nástrojů a mechanismů. Žáci se
dvakrát ročně vyjadřují k různým oblastem vzdělávání prostřednictvím elektronické ho
dotazníkového šetření, na jehož výsledky vedení školy adekvátně reaguje. Také v rámci
žákovského parlamentu, jehož činnost vedení školy podporuje, projednávají podněty
pro zlepšení práce školy a podílí se na organizaci školních akcí.



                                           2/10
Vedení školy se dlouhodobě daří zajistit velmi dobré personální podmínky pro vzdělává ní.
Výuku zajišťují kvalifikovaní pedagogové s odborností pro předměty, které vyučují.
Vzájemně efektivně spolupracují, a to pravidelně v rámci předmětových komisí nebo
dočasně v pracovních týmech jmenovaných pro konkrétní aktuální úkoly. Pedagogové tak
mají dostatek příležitostí aktivně se podílet na činnosti školy a jejím rozvoji. Jednotlivé
předmětové komise věnují pozornost především sledování naplňování školních vzdělávac íc h
programů, organizaci akcí a soutěží, sjednocování pedagogických postupů nebo sdílení
výukových materiálů. Pravidelné porady, vnitřní elektronický informační systém a sdílené
digitální prostředí zajišťují všem pedagogům potřebné informace. Ředitelka školy vytváří
podmínky pro profesní růst pedagogů, při pravidelných tzv. hodnotících rozhovorech
reflektuje jejich práci a motivuje je k vytváření vlastních plánů pedagogického rozvoje.
Začínajícím učitelům je poskytována adekvátní podpora. Dalšího vzdělávání se pedagogové
účastní především podle svých potřeb a zájmu. Přínosem pro pedagogický rozvoj a vzájemné
sdílení v přírodovědném vzdělávání je zapojení školy do profesní sítě Elixír do škol.
Společné vzdělávání celého sboru bylo v posledním období zaměřeno na posilová ní
měkkých dovedností (rétorika), komunikaci v cizím jazyce a rozvoj digitálních kompetencí
včetně testování jejich úrovně. Od poslední inspekční činnosti došlo v pedagogické práci
k pozitivnímu posunu při využívání digitálních technologií. V plánování dalšího vzdělává ní
pedagogů však nebyly vždy zohledněny potřeby vyplývající z vyhodnocování kvality
výuky. Jen v menší míře byly vzdělávací aktivity zaměřeny na didaktickou problematik u,
především uplatňování aktivizačních metod a forem výuky.
Poradenské služby zajišťuje školní poradenské pracoviště (dále „ŠPP“), jehož personální
složení odpovídá potřebám školy. Členové týmu ŠPP se spolu s vedením školy pravidelně
scházejí, informují se o aktuálních problémech, společně hledají příčiny a řešení vznik lýc h
situací, vyhodnocují účinnost přijatých opatření. V případě potřeby spolupracují se
zákonnými zástupci žáků či příslušnými orgány. S podporou ŠPP se škole daří začleňovat
do výuky i žáky s vyšším stupněm podpůrných opatření. Pedagogové jsou o speciálníc h
vzdělávacích potřebách žáků informováni na jednáních pedagogické rady a prostřednictvím
sdíleného elektronického systému. Přesto se v pohospitačních rozhovorech projevilo, že
v některých případech vyučující neměli o těchto žácích potřebné informace. Funkční je úzká
spolupráce třídních učitelů s členy ŠPP, kteří jim poskytují metodickou podporu (včetně
metodiky k vedení třídnických hodin) a organizují intervenční programy. Na velmi dobré
úrovni je kariérové poradenství, které spočívá ve zprostředkování potřebných informac í
žákům a v jejich podpoře při výběru volitelných seminářů, v nichž se profilují k maturitní
zkoušce a dalšímu studiu. V případě potřeby žáci využívají služeb školního psychologa.
Žákům pomáhají zvládat různé obtížné situace také vyškolení peer pracovníci z řad žáků,
což přispívá k rozvoji sociálních kompetencí a posilování vzájemné spolupráce. Ke zvládání
psychicky náročných situací souvisejících s praktickou výukou mají žáci oboru praktická
sestra možnost využít Peer program nemocnice Kyjov „Poslouchám a slyším“, který
poskytuje kolegiální pomoc pracovníkům ve zdravotnictví. Ve škole je tato podpora
poskytována prostřednictvím určeného pedagoga.
Škola má vhodné materiální podmínky pro realizaci školních vzdělávacích programů
a zajištění bezpečnosti žáků. Stav těchto podmínek průběžně vyhodnocuje a ve spolupráci
se zřizovatelem usiluje o jejich zkvalitňování. Pozitivním posunem bylo zřízení speciálníc h
učeben a vybavení zejména pro vzdělávací oblasti člověk a příroda nebo informatika, a to
včetně modernizace digitálních technologií. Zapojením do projektu „DigiMe“ získala škola
technické zařízení, které umožňuje zvyšovat digitální gramotnost žáků a seznamovat se
s novými trendy. Škola disponuje také adekvátním vybavením pro odborné vzdělává ní.
Prostředí školy je estetické a podnětné, velmi dobře se daří udržovat tradiční ráz historické


                                            3/10
školní budovy. V součinnosti s městem Kyjov došlo ke zdařilé úpravě nejbližš ího
venkovního prostranství před školou, které žáci využívají pro relaxaci.


                          Hodnocení průběhu vzdělávání
Ve sledované teoretické výuce byl patrný respektující a partnerský přístup vyučujíc íc h
k žákům a dodržování stanovených pravidel vzájemné komunikace. Žáci spolupracova li
s vyučujícími a většinou ochotně plnili zadané úkoly. Vyučující poskytovali žákům
okamžitou zpětnou vazbu, reagovali na aktuální potřeby žáků. Dařilo se propojovat
vzdělávací obsah se zkušenostmi žáků z reálného života i z praxe a uplatňovat
mezipředmětové vztahy. Vyučující účelně využívali digitální technologie k prezentaci
a zvýšení názornosti učiva. Většina také efektivně komunikuje s žáky a poskytuje jim
studijní podporu prostřednictvím sdíleného digitálního vzdělávacího prostředí. Školní nebo
vlastní digitální technologie využívali také žáci, a to většinou k rychlému vyhledání potřebné
informace nebo k procvičování učiva. K využívání různých informačních zdrojů
a komplexnějšímu zpracování získaných informací při řešení úloh byli žáci vedeni jen v části
vyučovacích hodin. Efektivita uplatněných pedagogických postupů vzhledem k aktivizac i
žáků byla ve sledované výuce rozdílná. Ve větší části hospitovaných vyučovacích hodin
převládala činnost žáků, ke které je učitelé vhodně podněcovali a motivovali. Uplatňová ny
byly různé didaktické metody a formy výuky, které podporovaly dosažení vzdělávacího cíle
a zároveň umožňovaly rozvoj klíčových kompetencí žáků. V části sledovaného vyučová ní
však dominovala frontální forma výuky a metoda výkladu s převažující aktivitou učitele.
Žáci byli zapojováni prostřednictvím řízeného rozhovoru, kterého se však účastnila jen část
z nich. Tento způsob vedení výuky poskytoval jen málo podnětů pro iniciativu žáků
a nevytvářel vhodné podmínky pro rozvoj kritického myšlení a posilování kompetencí
sociálních, komunikačních nebo k řešení problému. K vzájemné spolupráci měli žáci
příležitostí méně. V převážné části výuky pedagogové nepracovali účelně se vzdělávac ím
cílem, žáci byli často seznámeni jen s tématem, vyhodnocení naplnění stanoveného cíle
prováděli stručně jen vyučující, mnohdy se však jednalo jen o krátké shrnutí učiva. Žáci
nebyli vedeni k účelné sebereflexi práce a vlastního pokroku, případně zařazené
sebehodnocení se vztahovalo více na jejich prožitek z výuky než na zhodnocení, zda byla
výuka pro ně přínosná a jak by měli dále plánovat svoje učení. Jen výjimečně byla využita
diferenciace vzdělávací nabídky podle individuálních potřeb, nadání a zájmu jednotlivýc h
žáků, ti převážně pracovali na stejných úkolech se shodnou mírou obtížnosti. Žákům se SVP
byla ve výuce poskytována podpora většinou formou individuálního přístupu.
Ve vzdělávací oblasti jazyk a jazyková komunikace bylo ve všech hodinách cizích jazyků
vytvořeno podnětné cizojazyčné prostředí. Žáci pracovali samostatně i ve skupině, dokázali
se správně vyjádřit, vést rozhovor a řešit problémové úlohy. Měli příležitost vyhledá vat
informace, třídit je a následně je v cizím jazyce prezentovat. Ve výuce českého jazyka žáci
prokazovali velmi dobré znalosti a probíraná gramatická pravidla uměli dobře aplikovat.
Volené formy a metody práce vytvářeli podmínky pro zapojení žáků do výuky, častěji se to
však dařilo u aktivnějších žáků, ti méně aktivní neměli dostatek příležitostí se ve výuce
projevit. Učitelé podporovali vyjadřovací schopnosti žáků v komunikaci mezi učitele m
a žákem, jen minimálně ale zařazovali kooperativní metody práce, v nichž by žáci mohli
svoje komunikativní a sociální kompetence více rozvíjet.
V hospitované výuce vzdělávací oblasti člověk a společnost se vyučujícím dařilo zapojit
žáky do výuky. V dějepisu prostřednictvím badatelsky vedené výuky žáci propojovali učivo
s místní historií. Byli vedeni k vyvozování závěrů ze svých zjištění a uplatnění kritického



                                            4/10
myšlení. Také ve výuce zeměpisu převažovala činnost žáků, kteří vyhledávali a využíva li
získané informace nebo řešili problémové úlohy a své řešení obhajovali.
Ve vyučovacích hodinách vzdělávacích oblastí matematika a její aplikace i člověk a příroda
byla společným znakem kombinace frontální a samostatné formy výuky. Vyučující zadávali
žákům příklady a zjišťovali jejich porozumění probíranému učivu. Zájem žáků podporovala
názornost s využitím edukativních aplikací nebo experimentu. V části sledovaných hodin
učitelé předávali žákům ve výkladu hotové poznatky bez vytvoření podmínek pro rozvoj
jejich tvořivého myšlení. Dostatečně byly posilovány praktické činnosti žáků (laboratorní
práce) podporující přírodovědné zkoumání. Výbornou úroveň vykazovaly zejména fyziká lní
semináře, jejichž organizace umožňovala nejen osvojování poznatků, ale i klíčovýc h
kompetencí žáků. V těchto hodinách se vyučujícím lépe dařilo využívat formativní
hodnocení žáků. Kvalitní vedení výuky fyziky zvyšuje zájem žáků, což se projevuje
vysokým počtem žáků, kteří si tento předmět volí v profilové části maturitní zkoušky.
Ve sledovaných hodinách informatiky byly přiměřeně věku žáků rozvíjeny digitá lní
kompetence, v části výuky pracovali žáci převážně samostatně na zadaných úkolech, každý
podle svého individuálního tempa, vyučující jim poskytovali účelnou pomoc a zpětnou
vazbu. V hospitovaných hodinách výtvarné výchovy žáci plnili úkoly rozvíjející jejich
kreativitu. Při práci na společném úkolu diskutovali a prezentovali výsledky ostatním žákům.
V hodinách tělesné výchovy žáci posilovali široké spektrum pohybových dovedností,
seznamovali se základní technikou míčových her. Činnosti zohledňovaly věk žáků a jejich
fyziologické možnosti.
Ve výuce odborných předmětů učitelé nejčastěji využívali metodu výkladu doplněného
otázkami, které kladli žákům a prezentací, ze které si žáci pořizovali zápis. Aktivita byla
spíše na straně vyučujících. Žáci ve většině sledovaných hodin uplatňovali mezipředměto vé
vazby se somatologií, využívali poznatky z praktického vyučování. Výuka somatologie byla
názorně podporována při práci žáků v digitálním programu anatomie. V ošetřovatelství žáci
prakticky nacvičovali odborné výkony s přiměřenou podporou vyučující. Žáci měli
vytvořeny podmínky k uplatnění kritického myšlení, empatie a praktických zkušeností.
Praktické vyučování sledované na pracovištích smluvních partnerů (lůžkové i ambulantní
péče) bylo organizačně dobře zajištěno. Žáci pracovali individuálně pod odborným
dohledem učitelek, které je instruovaly, korigovaly a podporovaly při provádění výkonů
ošetřovatelské péče. Žáci byli aktivní, spolupracovali, komunikovali s pacienty, mezi sebou
i s ošetřovatelským personálem, vedli záznamy ve zdravotnické dokumentaci. Zvláště
efektivní pro motivaci k odbornému vzdělávání a posilování klíčových kompetencí žáků je
organizace částečně souběžné výuky druhého a čtvrtého ročníku. Praktická výuka
navazovala na teoretické vědomosti žáků, které vyučující v průběhu praxe ověřovali.
Při sledování praktického vyučování však bylo zjištěno, že žáci byli vedeni také k provádění
výkonů, které nenáleží do činností praktické sestry a nejsou obsahem školního vzdělávac ího
programu. Za tyto výkony byli žáci hodnoceni.


                          Hodnocení výsledků vzdělávání
Pravidla pro hodnocení výsledků žáků má škola přehledně stanovena ve školním řádu,
s podrobnými kritérii hodnocení v jednotlivých vyučovacích předmětech jsou žáci
seznamováni. Pedagogové ověřují znalosti a dovednosti žáků pravidelně. Průběžné i celkové
výsledky vzdělávání jednotlivých žáků a tříd škola sleduje a vyhodnocuje na jednáních
pedagogické rady i v rámci předmětových komisí. Sdílený elektronický informační systém
zajišťuje dobrou informovanost pedagogů, žáků i jejich zákonných zástupců.


                                           5/10
Odpovídající pozornost je věnována žákům s rizikem neúspěchu. Škola si promyšle ně
stanovila postup a preventivní opatření, jak školní neúspěšnosti předcházet. Žáci mohou
využít individuální konzultace pedagogů nebo kroužky, ve kterých je jim nabízena efektivní
podpora. Při řešení školní neúspěšnosti je aktivní také ŠPP. Poradenští pracovníci v úzké
součinnosti s třídním učitelem, žákem a jeho zákonnými zástupci připravují plán
pedagogické podpory, nabízejí doučování i služby školního psychologa. Tato intervence je
účinná, případům školního neúspěchu nebo předčasného odchodu žáků ze vzdělávání se daří
předcházet. Porušování školního řádu škola v poslední době řešila ojediněle, a to zejména
v souvislosti s nevhodným chováním vůči spolužákům.
Účinnost poskytované podpory dokládají velmi dobré výsledky vzdělávání, kterých žáci
dlouhodobě dosahují. Počet neprospívajících žáků je velmi nízký. Dobré výsledky pozitivně
ovlivňuje snižující se absence žáků, výskyt neomluvených zameškaných hodin je spíše
ojedinělý. Jedním z opatření, které škola využívá, je stanovení maximální hranice absence
v daném předmětu, po jejímž překročení je úroveň znalostí žáků ověřována. Úspěšnost žáků
v průběhu studia se projevila také při ukončování jejich vzdělávání. V posledních třech
letech všichni žáci oboru gymnázia složili maturitní zkoušku úspěšně. Žáci oboru praktická
sestra dosahovali u této zkoušky také velmi dobrých výsledků, průměrná hrubá neúspěšnost
(tj. podíl žáků, kteří maturitní zkoušku nekonali nebo ji nevykonali úspěšně z celkového
počtu žáků k této zkoušce přihlášených) činila v tomto období 4,2 %. Celkově výsledky
maturitní zkoušky opakovaně vykazovaly velmi dobrou úroveň v porovnání s průměrnou
úrovní výsledků žáků ostatních škol ve stejné skupině oborů za celou ČR, a to zvláště
v případě zkušebního předmětu anglický jazyk. Škola prostřednictvím dotazníku
vyhodnocuje další uplatnění svých absolventů, většina z nich pokračuje v dalším studiu.
Pedagogové se cíleně zaměřují na pozitivní motivaci žáků, což dokládá vysoký počet
udělovaných pochval i propracovaný systém odměňování žáků na konci školního roku.
Vhodné podmínky jsou vytvářeny pro rozvoj nadání žáků v mnoha oblastech jejich zájmu.
Žáci se pravidelně účastní vědomostních a dovednostních soutěží nebo olympiád, ve kterých
dosahují velmi dobrých výsledků, a to i na vyšších úrovních včetně mezinárodní. Opakovaně
úspěšní byli žáci v soutěžích jazykových nebo přírodovědných. Pro rozvoj odborných
kompetencí je významné zapojování žáků do odborných soutěží (čtení a psaní Braillo va
písma, ošetřovatelství, první pomoc). Psychologickou olympiádu škola organizuje i pro další
školy v regionu. Žáky nadané škola aktivně vyhledává a zapojuje je do projektu „Own Way“,
v jehož rámci jsou motivováni k dalšímu vzdělávání nad rámec výuky. Mohou se účastnit
široké škály aktivit a rozvíjet se v různých oborech podle svých priorit. V letošním školním
roce je do projektu zapojeno přes 7 % žáků. V této oblasti škola spolupracuje
s Jihomoravským centrem pro mezinárodní mobilitu.
V rámci komplexní přípravy na další vzdělávání jsou žáci systematicky vedeni k tvorbě
prezentací, seminárních prací a projektů. Zapojováni jsou do středoškolské odborné činnost i,
která jim umožňuje získat zkušenosti v oblasti výzkumu nebo si osvojit praktické dovednosti
v laboratořích. Cílevědomost a celkový osobnostní rozvoj žáků je podporován
v mezinárodním projektu DoFe (Mezinárodní cena vévody z Edinburghu), do kterého se
zapojilo zhruba 5 % žáků. Žáci si tak v různých oblastech stanovují a naplňují vlastní cíle
osobnostního růstu. Ve škole jsou také realizovány zájmové kroužky s různým zaměřením.
V průběhu studia mají žáci možnost zvýšit své kompetence i odborné znalosti a zapojit
se do přípravy a vykonání některých kurzů nebo zkoušek nad rámec běžné výuky. Část žáků
pravidelně skládá mezinárodní zkoušku z anglického jazyka (včetně úrovně C1) nebo
absolvuje masérský kurz pro sportovní a rekondiční masáže a získává tak osvědčení
uplatnitelné v dalším profesním životě. Výuka je doplňována celou řadou dalších
vzdělávacích nebo kulturních aktivit a exkurzí. K rozvoji odborných kompetencí žáků oboru


                                            6/10
praktická sestra přispívá realizace různě zaměřených přednášek, besed nebo možnost žáků
aktivně se účastnit odborných činností ve spolupráci se zdravotnickými zařízeními.
Škola podporuje rozvoj sociálních a občanských kompetencí žáků a vytváří jim vhodné
příležitosti k zapojení do dobrovolnické činnosti. Žáci ve svém volném čase navštěvují
centrum pro seniory, kojenecký ústav nebo zařízení Fenix a aktivně se tam podílí na realizac i
volnočasových činností pro klienty. Účastní se různých charitativních sbírek, některé sami
pořádají a následně volí, na co bude výtěžek využit.
V období od poslední inspekční činnosti škola navázala spolupráci s mnoha dalšími
partnery. Stěžejní je součinnost s organizacemi, na jejichž pracovištích probíhá odborná
praxe žáků oboru praktická sestra. Dále je pro školu významné partnerství s vysokými
školami, spolupráce s Přírodovědeckou fakultou Univerzity Palackého v Olomouci zvyšuje
zájem žáků o přírodovědné obory. Žáci se v minulém školním roce účastnili řady akcí např.
„Týden vysokoškolákem na Přírodě“ nebo „Přírodovědné roadshow“, kde absolvovali sérii
přednášek. Tyto aktivity a mnohé další přispívají nejen k získávání znalostí a dovedností,
ale motivují žáky k dalšímu studiu ve vybraných oborech. Mobilita žáků a učitelů je zajištěna
prostřednictvím zahraniční spolupráce se školami a dalšími partnery (Erasmus+).


                                          Závěry
Vývoj školy
– Škola se zapojila do projektu pokusného ověřování stupňovitého propojení vybraných
  oborů vzdělání kategorie H, M, N, který žákům v rámci studia maturitního oboru vzdělání
  praktická sestra umožňuje získat ve třetím ročníku výuční list oboru vzdělání ošetřovatel.
– Škola rozšířila spolupráci s dalšími partnerskými organizacemi, stala se fakultní školou
  Přírodovědecké fakulty Univerzity Palackého v Olomouci.
Silné stránky
– Aktivní zapojení žáků do dobrovolnické a charitativní činnosti má pozitivní dopad
  na jejich osobnostní rozvoj. (3.4)
– Škola cíleně vyhledává nadané žáky a vytváří vhodné příležitosti pro rozvoj jejich nadání
  a zájmu, zejména zapojením do velkého množství různorodých činností, projektů
  a soutěží. (5.3)
– Realizace široké škály vzdělávacích aktivit nad rámec běžné výuky přispívá k získávání
  odborných kompetencí a praktických dovedností žáků vzdělávacího oboru praktická
  sestra. (5.3)
– Žáky se daří motivovat k dosahování úspěšnosti, dlouhodobě výbornou úroveň mají
  výsledky žáků u maturitní zkoušky. (5.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Na závěry z hospitační činnosti nenavazovaly dostatečně účinná opatření, která by vedla
  k výraznějšímu kvalitativnímu posunu v průběhu vzdělávání. (2.1)
– Uplatňované vzdělávací strategie v části teoretické výuky nevytvářely optimální
  podmínky pro aktivní zapojení žáků, rozvoj klíčových kompetencí a podněcování
  kritického myšlení. (4.2)


                                            7/10
– Žáci jsou jen ojediněle vedeni k sebereflexi vlastní práce a vyhodnocování naplnění
  stanovených vzdělávacích cílů. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– V koncepci rozvoje školy vycházet z autoevaluace a reagovat na identifikovaná slabá
  místa vzdělávacího procesu. Formulovat strategie pro naplnění vytyčených cílů.
– Zefektivnit systém vyhodnocování pedagogického procesu, společně s pedagogy
  provádět reflexi hospitační činnosti a na jejím základě specifikovat příležitos ti
  pro zkvalitnění průběhu vzdělávání. Důsledně ověřovat účinnost přijímaných opatření.
– V plánování profesního rozvoje pedagogických pracovníků zohledňovat potřeby školy
  vycházející z konkrétních výsledků vlastní evaluace. Další vzdělávání pedagogů zaměřit
  především na oblast využívání aktivizačních forem a metod výuky a uplatňová ní
  formativního hodnocení žáků. Více využívat společné vzdělávání pedagogického sboru.
– V průběhu vzdělávání vytvářet podmínky pro rozvoj klíčových kompetencí žáků,
  zejména pro vzájemnou spolupráci, komunikaci a uplatnění tvořivého myšlení při řešení
  problému. Vést žáky k účelné práci s informacemi z různých zdrojů.
– Prostřednictvím diferenciace výuky zohledňovat individuální potřeby a schopnosti žáků,
  zadávat úkoly s odlišnou náročností. Sledovat realizaci poskytování podpůrných opatření
  u všech žáků se speciální vzdělávacími potřebami.
– Zapojit žáky do procesu hodnocení formou pravidelné sebereflexe dosažených výsledků.
  Zvážit využití žákovských portfolií umožňující sledovat proces učení a vyhodnoco vat
  vlastní vzdělávací pokrok.
– V praktickém vyučování a jeho hodnocení se zaměřovat výhradně na výkony, které
  spadají do činností praktické sestry. Stanovit jasná a přehledná kritéria hodnocení
  praktického vyučování.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Školní řád Klvaňova gymnázia a střední zdravotnické školy Kyjov, příspěvkové
      organizace s účinností od 1. 9. 2023
 2.   Výpis z rejstříku škol a školských zařízení ze dne 16. 1. 2024
 3.   M8 Výkaz o střední škole podle stavu k 30. 9. 2023
 4.   Školní vzdělávací programy realizovaných oborů platné ve školním roce 2023/2024


                                           8/10
 5.   Školní elektronický informační systém vedený ve školním roce 2023/2024
 6.   Koncepce rozvoje školy ze dne 13. 11. 2023
 7.   Hospitační záznamy vedené ve školním roce 2022/2023 a 2023/2024
 8.   Hodnotící a sebehodnotící listy učitelů vedené ve školním roce 2022/2023 a plány
      pedagogického rozvoje vedené ve školním roce 2023/2024 – vzorek
 9.   Výroční zpráva o činnosti školy za školní roky 2020/2021, 2021/2022 a 2022/2023
10.   Zápisy z provozních porad, z jednání pedagogické rady, z jednání předmětových
      komisí vedené ve školním roce 2022/2023 a 2023/2024
11.   Směrnice školy vydané ředitelkou školy pro školní rok 2023/2024 (organizač ní
      struktura školy, strategie prevence a řešení školní neúspěšnosti apod.)
12.   Evaluace školy za školní rok 2022/2023
13.   Personální dokumentace pedagogických pracovníků vedená ve školním roce
      2023/2024
14.   Smlouvy o zabezpečení praktického vyučování vedené ve školním roce 2023/2024
15.   Deníky ošetřování nemocných vedené ve školním roce 2023/2024 – vzorek
16.   Minimální preventivní program pro školní rok 2023/2024 a jeho vyhodnoce ní
      za školní rok 2022/2023
17.   Strategie předcházení šikany, nedatováno
18.   Seznam žáků se SVP, osobní dokumentace žáků se SVP (doporučení školského
      poradenského pracoviště, individuální vzdělávací plán a jeho vyhodnocení, plány
      pedagogické podpory) vedená ve školním roce 2023/2024 – vzorek
19.   Zápisy z jednání se zákonnými zástupci ve školních letech 2022/2023 a 2023/2024
20.   Souhrnné testy žáků ve školním roce 2023/2024 – vzorek
21.   Report žáků mezinárodního programu The Duke of Edinburgh´s International Award
      Foundation vedený ve školním roce 2022/2023, 2023/2024
22.   Seznam žáků a učitelů zapojených do projektu Erasmus+ ve školním roce 2022/2023
      a 2023/2024
23.   Přehledy volby volitelných předmětů pro školní rok 2022/2023 a 2023/2024
24.   Seznam kroužků uskutečňovaných ve školním roce 2023/2024
25.   Smlouvy o spolupráci s partnery školy vedené ve školním roce 2023/204
26.   Plán společných aktivit s Přírodovědnou fakultou Univerzity Palackého v Olomouci
      ze dne 21. 9. 2020
27.   Dokumentace školy k hodnocení ekonomických podmínek, zajištění bezpečnosti
      a ochrany zdraví žáků a školního stravování vedená ve školním roce 2023/2024
28.   Zápis z jednání o zjištěných skutečnostech v průběhu inspekční činnosti ve škole
      ze dne 25. 1. 2024
29.   Inspekční zpráva č.j. ČŠIB-444/17-B ze dne 29. 5. 2017




                                        9/10
                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách Čes ké školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Ing. Alena Svobodová, školní inspektorka, vedoucí inspekčního týmu
 Mgr. Kateřina Veselá, školní inspektorka
 Ing. Michaela Svobodová, školní inspektorka
 PhDr. Jiří Wasserburger, školní inspektor
 Mgr. Zora Spurná, školní inspektorka
 Bc. Dana Haláková, kontrolní pracovnice


15. 2. 2024




                                        10/10
