                                   Česká školní inspekce
                                Královéhradecký inspektorát
______________________________________________________________________________________________________ ______




                         IN S P E K Č N Í ZP R ÁVA
                                          Čj. ČŠIH-163/22-H


Název                                Zemědělská akademie a Gymnázium Hořice - střední
                                     škola a vyšší odborná škola, příspěvková organizace
Sídlo                                Riegrova 1403, 508 01 Hořice
E-mail                               info@gozhorice.cz
IČ                                   06668364
Identifikátor                        691012458
Právní forma                         Příspěvková organizace
Zastupující                          Ing. Stanislav Neuman
Zřizovatel                           Královéhradecký kraj
Místa inspekční činnosti             Riegrova 1403, 508 01 Hořice
                                     Šalounova 2164, 508 01 Hořice
                                     Šalounova 919, 508 01 Hořice
                                     Šalounova 1822, 508 01 Hořice
                                     Jižní 2118, 508 01 Hořice
                                     Zámecká 478, 507 81 Lázně Bělohrad
                                     U Lva 569, 507 81 Lázně Bělohrad
Termín inspekční činnosti            7. 3. − 10. 3. 2022


Inspekční činnost byla zahájena předložením pověření k inspekční činnosti.


                                  Předmět inspekční činnosti
Získávání a analýza informací o vzdělávání žáků, o činnosti školy a školského zaříze ní
zapsaných do školského rejstříku, sledování a hodnocení efektivnosti vzdělávací soustavy
dle § 174 odst. 2 písm. a) zákona č. 561/2004 Sb., o předškolním, základním, středním,
vyšším odborném a jiném vzdělávání (školský zákon), ve znění pozdějších předpisů.


2021/2022
Zjišťování a hodnocení podmínek, průběhu a výsledků vzdělávání, a to podle přísluš nýc h
školních vzdělávacích programů dle § 174 odst. 2 písm. b) školského zákona, ve znění
pozdějších předpisů.
Zjišťování a hodnocení naplnění školních vzdělávacích programů a jejich souladu
s právními předpisy a rámcovým vzdělávacím programem dle § 174 odst. 2 písm. c)
školského zákona, ve znění pozdějších předpisů.


                                   Charakteristika
Zemědělská akademie a Gymnázium Hořice – střední škola a vyšší odborná škola,
příspěvková organizace (dále škola) vznik la sloučením dvou subjektů jako nový právní
subjekt 1. 7. 2018. Příspěvková organizace vykonává činnost těchto škol a školských
zařízení: střední školy (dále „SŠ“), vyšší odborné školy (dále „VOŠ), domova mládeže (dále
„DM“), školního hospodářství (dále „ŠH“), školní jídelny (dále „ŠJ“) a školní jídelny –
výdejny (dále „ŠJV“).
Škola poskytuje střední stupeň vzdělání s maturitní zkouškou (dále „MZ“) a realizuje
aktuálně v denní formě vzdělávání obory vzdělání 79-41-K/81 Gymnázium, 41-41-M/01
Agropodnikání a 53-41-M/01 Sociální činnost. Dále škola realizuje střední stupeň vzdělání
s výučním listem ve tříletých oborech vzdělání 53-41-H/01 Ošetřovatel, 41-51-H/01
Zemědělec – farmář, 41-55-H/01 Opravář zemědělských strojů a 23-56-H/01 Obráběč kovů.
Škola poskytuje denní formu vyššího odborného vzdělávání v oboru vzdělání 68-43-N/02
Obnova a rozvoj venkova.
K termínu inspekční činnosti se ve škole vzdělávalo celkem 572 žáků a studentů, z toho 386
v oborech vzdělání s maturitní zkouškou a 148 v oborech vzdělání s výučním listem.
Ve VOŠ se vzdělávalo ve třech studijních skupinách 38 studentů. Ve dvou samostatnýc h
DM bylo ubytováno celkem 106 žáků a studentů.
Informace o své činnosti škola zveřejňuje na webových stránkách školy www.zaghorice.c z,
facebooku a prostřednictvím tisku (Hořické občasné noviny).


                         Hodnocení podmínek vzdělávání
Ředitel školy byl jmenován do funkce v roce 2018. Na základě SWOT analýzy zpracovaná
koncepce školy je konkrétní, zohledňuje reálné podmínky školy a koresponduje s krajskými
prioritami rozvoje vzdělávání. Převážnou část vytyčených záměrů, např. propojování
teoretické výuky s praxí, změny v oborové struktuře, mezioborová prostupnost, rekonstrukce
školního hospodářství a stabilizace ekonomických podmínek školy se daří postupně
realizovat. Dlouhodobým úkolem, který se zatím nedaří zcela plnit, je sjednotit fungo vá ní
školy jako celku. Jednotlivá místa poskytovaného vzdělávání vykazují značnou míru
autonomie podle podmínek nastavených před sloučením v roce 2018.
Potřeba vzájemné součinnosti odloučených pracovišť klade vysoké nároky na účelnou
organizaci vzdělávání. Ředitel školy promyšleně plánuje chod jednotlivých organizač níc h
útvarů (budovy v ulici Riegrova a Šalounova, v Lázních Bělohrad, školní hospodářství,
domovy mládeže). Rozdělení kompetencí mezi jednotlivé vedoucí pedagogické pracovníky
(zástupce ředitele školy pro odloučené pracoviště v Lázních Bělohrad, zástupce ředitele
pro praktické vyučování, zástupce ředitele pro pracoviště v Šalounově ulici, vedoucí
domovů mládeže) a vedoucí pracovníky na provozně podpůrných pozicích umožňuje
standardní chod celého subjektu. Řídicí a kontrolní činnost vykonává ředitel přímo ve vztahu



2021/2022                                    2
ke všem pracovníkům školy, nepřímo prostřednictvím svých zástupců, případně dalších
pověřených pracovníků. Mechanismy nastavené pro fungování školy umožňují
monitorování stavu ve všech důležitých oblastech vzdělávání (podmínky, průběh a výsledky
vzdělávání), v menší míře pak vyhodnocování zjištěného stavu a přijímání efektivníc h
opatření ke zlepšení.
Nízká zpětnovazební účinnost nastavených mechanismů byla v průběhu inspekční činnosti
zjištěna ve vztahu k řízení pedagogického procesu. V rámci školy nejsou sjednocena pravidla
pro sledování vzdělávacích cílů a jejich naplňování. Kvalita výuky není dosud ve všech
místech poskytovaného vzdělávání jednotně sledována ve vazbě na výsledky žáků v průběhu
a při ukončování vzdělávání. Nedostatky zjištěné při hospitační činnosti jsou konstatovány,
pedagogové jsou s nimi seznámeni. Opatření k jejich odstranění však nejsou vždy stanovena,
případně kontrolována.
Vedení školy vytváří podmínky pro vzájemnou spolupráci pedagogů v rámci 12
předmětových komisí, které jsou stanoveny jednotně pro pracoviště v Šalounově
a v Riegrově ulici, zvlášť pro pracoviště v Lázních Bělohrad. Ty se zabývají především
organizačními záležitostmi (organizace školních akcí, maturitních a závěrečných zkoušek,
požadavky na materiální zabezpečení, aktualizace školních vzdělávacích programů aj.).
Metodická činnost, včetně realizace vzájemných hospitací, která by směřovala ke zvyšová ní
kvality pedagogického procesu, je málo četná. Vyhodnocováním průběžných a celkových
výsledků vzdělávání žáků se předmětové komise cíleně nezabývají.
Vzdělávání a výchovu žáků a studentů zajišťuje stabilní a téměř plně odborně kvalifiko va ný
pedagogický sbor, který je doplněn jedním asistentem pedagoga. Začínajícím učitelům je
poskytována podpora zejména formou metodického vedení zkušenějšími pedagogy. Škola
věnuje pozornost dalšímu vzdělávání pedagogických pracovníků, které odpovídá potřebám
školy a zájmům pedagogů. Zaměřuje se zejména na prohlubování odborné kvalifikace
učitelů a dalších kvalifikačních předpokladů, např. pro výchovné a kariérové poradenství.
Na zajištění a realizaci dalšího vzdělávání pedagogických pracovníků škola využila
mj. finanční prostředky z projektu Šablony.
Rozpočet školy byl tvořen finančními prostředky poskytovanými ze státního rozpočtu
na přímé výdaje na vzdělávání a příspěvkem od zřizovatele na zajištění provozu, opravy
a obnovu majetku. Zřizovatel rovněž finančně přispívá na realizaci vybraných aktivit
a projektů určených pro zlepšování materiálně technických podmínek ve vzdělávání žáků
(besedy, přednášky, adaptační kurzy, projektové dny, nákupy pomůcek) zaměřených např.
na prevenci rizikového chování, etickou výchovu, polytechnické vzdělávání, enviromentá lní
výchovu. Vedení školy získalo z MŠMT ČR účelové dotace na notebooky pro učitele a na
doučování žáků v prezenční formě zaměřené na stěžejní předměty. Zapojení školy
do programu Erasmus umožňuje žákům v rámci mobility navštívit partnerské školy
a zdokonalit se v jazykové gramotnosti (Německo, Slovensko, Španělsko, Řecko).
Z prostředků Ministerstva zemědělství škola obdržela finanční prostředky na nákup
zemědělské techniky. Významné finance získává i z doplňkové činnosti prodeje vlastníc h
výrobků, pořádání odborných kurzů, poskytování ubytování aj. Vedení školy aktivním
přístupem k získávání finančních prostředků vytváří příznivé předpoklady pro realizaci cílů
deklarovaných ve školních vzdělávacích programech.
V rámci materiálně technické obnovy došlo ke zkvalitnění praktického odborného
vzdělávání žáků díky nové odborné učebně v prostorách ŠH a pořízení vybraných učebních
pomůcek. V centru odborné přípravy proběhla modernizace strojního zařízení. Pro výuku
odborných předmětů ve SŠ a VOŠ jsou využívány účelně vybavené odborné učebny, kde
jsou také umístěny kmenové třídy. Počítačové učebny jsou dobře vybavené. Každý rok


2021/2022                                    3
dochází k renovaci učeben 1. ročníků (nábytek, projektová technika). Příjemné prostředí
školy dotvářejí vzniklé relaxační koutky. Žáci mají k dispozici knihovnu, k rychlému
občerstvení slouží bufet školy v přízemí školy.
Materiální, prostorové a personální podmínky vzdělávání ve dvou budovách DM umožňují
vzdělávání podle všech oblastí ŠVP (Hořice - Šalounova ul., Lázně Bělohrad). Výchovně
vzdělávací činnost zajišťuje ve čtyřech výchovných skupinách celkem 7 vychovate lů.
Ředitel školy podporuje jejich další vzdělávání i spolupráci DM s jinými organizace mi
a zapojení žáků a studentů do kulturních akcí v regionu.
Praktické vyučování odborně zajišťují pedagogičtí pracovníci školy, pedagogičtí pracovníci
školního hospodářství a instruktoři (nepedagogičtí pracovníci školního hospodářství). Díky
probíhající rekonstrukci ŠH vznikly zcela nové a moderní stáje odpovídající současným
trendům chovu a welfare hospodářských zvířat. Součástí ŠH je kromě živočišné výroby
i výroba rostlinná, díky čemuž je zajištěna produkce krmiv pro chovaná hospodářská zvířata.
ŠH tak komplexně přispívá k podpoře odborného vzdělávání žáků. Mezi zcela reálné plány
a vize ŠH patří mimo jiné rozšíření živočišné výroby o drobnochov, další modernizace
a přestavba hospodářských budov včetně dílen.
Škole se daří úspěšně prezentovat na veřejnosti a rozvíjet spolupráci se sociálními partnery.
Významnými partnery jsou regionální soukromí zemědělci, zemědělské podniky a firmy,
sociální a zdravotnická zařízení, výzkumný a šlechtitelský ústav v Holovousech, zoologická
zahrada ve Dvoře Králové nad Labem aj., na jejichž pracovištích je realizováno praktické
vyučování. Jazykové a odborné kompetence žáků jsou posilovány v rámci dlouhodobé
spolupráce s německým Dolnosrbským gymnáziem v Chotěbuzi a se slovenskou Střední
odbornou školou v Pruské, která je svým zaměřením blízká zemědělským oborům
vyučovaných ve škole. Sociální a občanské kompetence žáků jsou cíleně rozvíjeny aktivní
spoluprací s Občanským sdružením Život dětem a Občanským sdružením Diakonie
Broumov. Ve spolupráci s Českomoravskou mysliveckou jednotou se připravovalo několik
žáků školy na myslivecké zkoušky. Žákům základních i mateřských škol nabízí škola
možnost seznámit se s průběhem praktických činností formou exkurzí, společně pořádaných
akcí (např. Dýňové odpoledne na školním statku), přírodovědných soutěží (Ekomládě)
a v rámci dnů otevřených dveří. Během školních prázdnin byl pořádán již 7. ročník letního
jazykového kurzu pro děti od 8 do 14 let.
Vedení školy stanovilo ve svých interních dokumentech podmínky pro bezpečné vzdělává ní
žáků a studentů. Pravidelné revize technických zařízení a provádění bezpečnostních kontrol,
vyhledávání a vyhodnocování případných rizik a přijímání účinných opatření potvrzovaly
zájem vedení školy o vytváření bezpečného prostředí a ochranu zdraví žáků a studentů.


                          Hodnocení průběhu vzdělávání
Organizace vzdělávání je účelně nastavena s ohledem na profil absolventa. Výuka v SŠ
probíhala podle školních vzdělávacích programů (dále „ŠVP“) příslušných oborů, ve VOŠ
podle platného akreditovaného vzdělávacího programu. V SŠ byly u oborů vzdělání s MZ
disponibilní hodiny využity na posílení předmětů kurikula a odborných předmětů, obory
vzdělání se ZZ se zaměřují na odborné vzdělávání. Propojení teoretického odborného
vzdělávání s praktickým vzděláváním je zajištěno nejenom v odborných učebnách školy
a v ŠH, ale i na smluvních odborných pracovištích, jejichž činnost škola pravidelně sleduje
a následně vyhodnocuje.
Průběh středního vzdělávání byl sledován ve výuce všeobecně vzdělávacích předmětů,
odborných předmětů a v praktickém vyučování napříč vzdělávacími obory. Zazname ná na


2021/2022                                    4
byla rozdílná úroveň metodického a didaktického vedení hodin. Charakteristickým znakem
všech hospitovaných vyučovacích hodin na gymnáziu a střední škole byla příjemná pracovní
atmosféra a vstřícná komunikace mezi učiteli a žáky. Žáci plnili zadané úkoly a vesměs
respektovali stanovená pravidla chování. Zjištěná byla odlišná míra zapojování žáků
do výuky. Vyšší míra aktivního zapojení žáků do výuky byla zaznamenána na gymná ziu
a ve střední škole u oborů s MZ.
Ve většině zhlédnutých hodin matematiky, informatiky, společenského a přírodovědného
vzdělávání převažovaly tradiční metody výuky (frontální výuka s výkladem učitele
a řízeným rozhovorem s žáky, často doplněná samostatnou prací žáků), které nebyly vždy
zcela efektivní. Absence zařazování větší pestrosti aktivizačních metod ve výuce (skupinové
práce, práce ve dvojicích) vedla k pasivitě části žáků. V hospitovaných vyučovac íc h
hodinách byl více aktivní učitel, který vytvářel pro žáky vhodné podmínky a poskytoval jim
dostatečný prostor pro řešení úloh i formulaci odpovědí. Žáci byli ve většině hospitovanýc h
hodin vhodně vedeni k vlastnímu uvažování, vyvozování závěrů i obhajobě svých názorů.
Pouze v polovině vyučovacích hodin byli žáci vybízeni k souvislému vyjadřování. Ve výuce
byly účelně využívány mezipředmětové souvislosti a uváděny příklady z reálného života,
vyučující systematicky propojovali teoretické znalosti s praktickými dovednostmi žáků.
Učitelé nepodporovali v dostatečné míře práci žáků s více informačními zdroji s ohledem
na vlastní bádání nebo objevování. Malá pozornost byla věnována diferenciac i
a individualizaci výuky, která by více zohledňovala odlišné pracovní tempo a vzdělávac í
možnosti žáků. K větší názornosti a lepšímu pochopení učiva přispělo účelné využití
didaktické techniky. Učitelé hodnotili především okamžité výkony žáků, pouze v malé míře
využívali formativní hodnocení, sporadicky bylo zaznamenáno vrstevnické hodnocení nebo
sebehodnocení žáků, a to s ohledem na jejich vlastní podíl na procesu učení. V závěrech
větší části vyučovacích hodin chybělo shrnutí probraného učiva a vyhodnocení dosaženého
vzdělávacího cíle za aktivní účasti žáků.
Ve vyučovacích hodinách cizích jazyků byly rovnoměrně rozvíjeny všechny řečové
dovednosti. Zařazením skupinové práce či práce ve dvojicích byl vytvořen dostatečný
prostor k vzájemné interakci žáků s cílem podporovat rozvoj komunikativních dovedností.
Všechny vyučovací hodiny českého jazyka a literatury byly metodicky velmi dobře
zvládnuté (vhodné metody a formy, práce s textem, mezipředmětové vazby), žáci
prokazovali znalosti a dovednosti odpovídající výstupům uvedeným v ŠVP. V omezené míře
byli žáci motivováni k vyššímu pracovnímu nasazení a k dosahování lepších výsledků
využitím různých forem hodnocení (klasifikace, formativní a vrstevnické hodnocení,
sebehodnocení). Aktivní zapojení žáků do vyučovacího procesu bylo vyšší v méně
početných skupinách (např. dělená výuka) a při využití aktivizačních výukových metod
(např. skupinová a párová výuka, brainstorming). Všichni žáci plnili stejné typy úkolů nebo
příkladů. Nebyla téměř prováděna diferenciace výuky vzhledem k rozdílným vzdělávac ím
potřebám a studijním předpokladům žáků. Práce se závěry vyučovacích hodin byla
neefektivní, zpravidla nebylo zařazeno shrnutí probraného učiva či zhodnocení, zda bylo
dosaženo stanoveného vzdělávacího cíle.
Přírodovědná gramotnost je podporovaná formou exkurzí, přednášek, návštěv nejrůznějš íc h
výstav nebo tematických programů (Polní dny, Chovatelské dny aj.) i prostřednictvím
spolupráce s různými organizacemi (např. Muzeum východních Čech). Škola nabízí žákům
volitelný kurz robotika a polytechnika, ekologický kurz a pořádá různé projekty (např.
Ekomládě pro žáky okolních základních škol). Pro žáky nižšího gymnázia je přínosná účast
v mezinárodním projektu Hug Your Environment Against 4P (Itálie, Španělsko, Turecko
a Velká Británie), jehož cílem je rozvoj kreativního myšlení prostřednictvím her, vyprávění



2021/2022                                    5
příběhů a tvorby videí. Škola žáky vhodně připravuje a motivuje k účasti na přírodovědnýc h
soutěžích (CHEMIKLÁNÍ, geologická, biologická, chemická a zeměpisná olympiáda).
Hospitace předmětu tělesná výchova proběhla ve sportovní hale školy, která je účelně
vybavena horolezeckou stěnou. Rozvoj pohybových dovedností žáků a studentů
systematicky doplňuje bohatá nabídka sportovních kurzů (lyžařský, vodácký,
cykloturistický, plavecký) a zájmových kroužků (judo, fotbal). Žáci a studenti školy
se pravidelně účastní tradiční fotbalové ligy.
Výuka odborných předmětů probíhala v poklidné pracovní atmosféře. Metodické
a didaktické vedení hodin u učebních oborů s ZZ vykazovalo dílčí nedostatky i rozdílno u
úroveň výuky spojenou s nízkou mírou motivace žáků. Převažovala tradiční frontální výuka
s výkladem učitele doplněná rozhovorem s žáky a samostatnou prací žáků.
Charakteristickým znakem bylo velmi malé aktivní zapojení žáků do výuky, většina žáků si
pouze zapisovala poznámky do svých sešitů a pasivně přijímala informace od učitele.
Komunikace se spolužáky a učiteli nebyla vždy souvislá, převažovaly jednoduché odpovědi.
Naopak v hodinách sociálního zabezpečení a ošetřovatelství, kde byla efektivně zařazena
skupinová práce, byli žáci aktivně zapojeni do výuky a vedeni ke zdůvodňování vlastníc h
názorů a souvislému vyjadřování. Do výuky odborných předmětů učitelé vhodně zařazova li
příklady z jiných předmětů a reálného života. Zaznamenáno nebylo motivační hodnocení
žáků (sebehodnocení, vrstevnické hodnocení, formativní hodnocení), ani práce
s diferenciací nebo individualizací výuky s ohledem na žáky s odlišným pracovním tempem.
Učitelé účelně využívali k větší názornosti učiva didaktické pomůcky a digitá lní
technologie. V závěru většiny vyučovacích hodin nedošlo k zhodnocení stanoveného cíle
společně s žáky, často z časových důvodů.
Praktické vyučování je realizováno v rámci odborné praxe skupinové, individuá lní
a odborného výcviku. ŠH zajištuje praktické vyučování pro žáky maturitního oboru
Agropodnikání a učebních oborů Zemědělec – farmář a Opravář zemědělských strojů.
Sledovaná praktická výuka probíhala přímo v centru ŠH. Součástí objektu určeného
pro chov dojeného skotu je odborná učebna, ve které se uskutečňovala výuka teoretické části
praktického vyučování. Žáci tak měli možnost si teoretické informace ověřit a aplikovat
v reálném provozu školních stájí, a tím se přímo aktivně podíleli na zabezpečení provozu
ŠH. Všichni žáci se se zájmem starali o chovná zvířata a podíleli se na čištění stájí. Evidentní
byl vstřícný přístup erudovaných pedagogických pracovníků i celého zainteresova né ho
personálu ŠH, z nichž někteří jsou absolventi školy.
Cíle a obsah navštívených hodin na VOŠ byly v souladu s akreditovaným vzdělávac ím
programem. Kvalitu výuky pozitivně ovlivňovala připravenost, zkušenost a kvalifikova no st
pedagogů. Učivo bylo podáváno jasně a srozumitelně, v případě potřeby bylo poskytnuto
doplňující vysvětlení. Ve většině případů byli studenti vhodně motivováni ke vzdělává ní.
Použité formy a metody podporovaly zvyšování kompetencí studentů, byly účelně zvoleny
vzhledem ke stanoveným cílům. Převládala frontální výuka učitele s možností zapojení
studentů do práce. Aktivita studentů byla zvlášť ve vyšších ročnících příkladná. Pedagogové
vedli studenty k vlastnímu uvažování a vyvozování závěrů, často proto zařazo va li
samostatné práce studentů. Průběžně byly uváděny praktické příklady z reálného života.
Didaktická technika byla používána pedagogy i studenty a její využití bylo vždy smyslup lné.
Po odborné stránce byla výuka na vysoké úrovni. Většina vyučovacích hodin probíhala
ve velmi příjemné a tvůrčí atmosféře.
Výchovně vzdělávací činnost v DM je plánovaná a zohledňuje zaměření i osobnost žáků
při plném respektování jejich dobrovolné účasti v nabízených aktivitách. Vychovate lé
v rámci neformálního vzdělávání systematicky rozvíjejí sociální a občanské kompetence


2021/2022                                      6
žáků a studentů. DM nabízí žákům a studentům široké spektrum volnočasových aktivit
(sportovní, umělecké kroužky, účast na charitativních akcích).


                         Hodnocení výsledků vzdělávání
Pro hodnocení výsledků vzdělávání žáků má škola nastaveny tzv. limity pro klasifik ac i
uvedené ve školním řádu. Jednotná kritéria pro hodnocení výsledků žáků v rámci stejných
nebo podobných předmětů vzhledem k velké rozdílnosti výstupů jednotlivých oborů
vzdělání zavedena nejsou, a to ani v rámci jednoho oboru, kde by je vyučující mohli využít
k získání zpětné vazby o úrovni dosažených výstupů jednotlivých žáků stanovenýc h
školními vzdělávacími programy a k zajištění stejných nároků kladených na žáky
příslušnými učiteli. Ke zjišťování výsledků vzdělávání vyučující nejčastěji využívají běžné
formy zkoušení (písemné, ústní, praktické). Žáci byli v průběhu inspekční činnosti
hodnoceni částečně motivačně, zařazení vzájemného hodnocení žáků bylo sporadické,
sebehodnocení žáků ve sledovaných hodinách zaznamenáno nebylo.
Škola má účelně nastavený systém informovanosti o hodnocení výsledků vzdělávání žáků.
O průběžných výsledcích vzdělávání jsou vedení školy, žáci a jejich zákonní zástupci
informováni prostřednictvím elektronického systému. Ředitel školy je o výsledcíc h
informován osobně svými zástupci v rámci pravidelných porad vedení školy (každých
14 dnů) a při konzultačních hodinách zřízených ředitelem školy na jednotlivýc h
pracovištích, zákonní zástupci při osobních jednáních v rámci třídních schůzek a při
individuálních konzultacích. Celkovými výsledky vzdělávání se škola zabývá na jednáních
pedagogické rady. Z jejich zápisů však není patrné, že by škola prováděla jejich srovnávací
analýzy a následně přijímala systémová opatření vedoucí ke zlepšení výsledků vzdělává ní
žáků. Škola nevyužívá ani testování žáků (interní nebo externí), pomocí kterého by průběžně
zjišťovala dosaženou úroveň požadovaných výstupů stanovených školními vzdělávac ími
programy. Porovnáním celkových výsledků vzdělávání na konci školního roku 2020/2021
s výsledky ve společné části maturitní zkoušky v jarním zkušebním období 2021 tak bylo
zjištěno, že z celkového počtu 48 žáků přihlášených k MZ na konci školního roku neprospěli
2 žáci (cca 4,2 %), přitom hrubá neúspěšnost u MZ byla cca 22,9 % (79-41-K/81
Gymnázium cca 15,4 %, 75-41-M/01 Sociální činnost cca 23,8 %, 41-41-M/01
Agropodnikání cca 28,6 %). Střední vzdělání s výučním listem ve školním roce 2020/2021
z 26 žáků závěrečného ročníku získalo 22 žáků (cca 84,6 %).
Žákům ohroženým školním neúspěchem poskytují vyučující konzultace, opatřením
pro zlepšení výsledků vzdělávání ve školním roce 2021/2022 je poskytování pravidelné ho
doučování v rámci národního plánu doučování s cílem eliminovat dopady distanční výuky
na vzdělávací výsledky žáků. Neúspěšným žákům oborů vzdělání s maturitní zkouškou
(41-41-M/01 Agropodnikání a 75-41-M/01 Sociální činnost) škola umožňuje získat v rámci
přestupu střední vzdělání s výučním listem v odpovídajícím učebním oboru (41-51-H/01
Zemědělec – farmář nebo 41-55-H/01 Opravář zemědělských strojů a 53-41-H/01
Ošetřovatel).
Žáci gymnázia vydávali v minulých letech školní časopis TEMPUS jako občasník (3-4
vydání do roka), od letošního školního roku je časopis provozován v elektronické podobě
na webových stránkách školy za aktivní účasti žáků. Škola motivuje žáky k účasti
v předmětových soutěžích a olympiádách, soutěžích odborně zaměřených a sportovních.
Ve školním roce 2020/2021 byla účast v soutěžích ovlivněna epidemiologickou situací
v důsledku pandemie nemoci covid-19. Mezi největší úspěchy patří 3. místo v celostátním
kole geologické olympiády, 1. místa v okresním kole Soutěže z anglického jazyka online
pro vyšší gymnázium (kategorie IB a IIIC), 3. místo v krajském kole této soutěže (kategorie


2021/2022                                   7
IIIC) a 3. místo v krajském kole biologické olympiády (kategorie B). K význa mným
sportovním aktivitám patřila tradiční fotbalová liga a účast velkého počtu žáků a studentů
na akci Rozhýbej Hořice – 21 CHALLENGE, při které vznikla spontánní charitativní sbírka
na nákup motorového pohonu vozíku pro žáka školy se speciálními vzdělávacími potřebami.
V akreditovaném vzdělávacím programu VOŠ jsou jednoznačně stanovena pravidla
a podmínky pro průchod vzdělávacím programem včetně podmínek pro rozložení nebo
opakování ročníku. Praxe studentů je účelně zajištěna na základě spolupráce s externími
subjekty (úřady, podniky aj.), jejichž zástupci jsou oponenty absolventských prací studentů
při závěrečných absolutoriích. V denní formě studia v září 2020 z celkového počtu
7 studentů prospěli u absolutoria s vyznamenáním celkem 4 studenti, prospěli 3 studenti,
v září 2021 z celkového počtu 8 studentů prospěli 4 studenti s vyznamenáním, 4 studenti
prospěli. V dálkové formě studia v září 2020 z celkového počtu 6 studentů konajícíc h
absolutorium prospěl 1 student s vyznamenáním, 3 prospěli a 2 studenti neprospěli, v září
2021 z celkového počtu 6 studentů prospěl 1 student s vyznamenáním, 3 studenti prospěli,
2 studenti neuspěli. Interní ani externí testování studentů škola nevyužívá.
Poradenské služby ve škole zajišťují tři výchovní poradci, kteří souběžně vykonávají práci
školního metodika prevence a kariérového poradce. Toto funkční rozdělení kompetencí
zabezpečuje individualizovanou spolupráci se školskými poradenskými zařízeními,
informovanost všech pedagogů a umožňuje mj. realizovat cílené preventivní aktivity vhodné
pro jednotlivé obory a dle potřeb konkrétních žáků. Činnost školního poradenského
pracoviště (dále „ŠPP“) zaštiťuje a koordinuje jedna z výchovných poradkyň. Průběžný
kontakt pro realizaci vzájemné spolupráce všech členů ŠPP je zajištěn prostřednictvím
elektronické komunikace, mobilního spojení a nově také formou on-line setkávání.
Pedagogové na všech budovách školy jsou pravidelně a aktuálně informováni o žácích
se speciálními vzdělávacími potřebami a jejich podpůrných opatřeních. Ve výuce však
specifická práce s těmito žáky nebo významnější individuální podpora nebyly výrazněji
zaznamenány. Škola má jasně nastavený postup pro řešení absencí a kázeňských přestupků,
který má pozitivní dopad hlavně v učňovských oborech. Zde jsou vhodně využívá ny
tzv. třídní kárné sešity v souvislosti s přestupky v průběhu teoretické výuky a na praxi.
Výchovný poradce získává souhrnné informace na pravidelných každotýdenních poradách
s ostatními pedagogy. Pro řešení případů vysoké absence má škola zavedený efektivní
systém tzv. úředního omlouvání. Významným opatřením v oblasti prevence rizikové ho
chování i při řešení již vzniklých problémů je cílená práce s třídními kolektivy realizo va ná
ať už přímo třídními učiteli a výchovnými poradci, nebo v kooperaci školy s dalšími
subjekty. Dlouhodobě fungující a přínosná je spolupráce s okresním metodikem prevence
(monitoring vztahů v třídním kolektivu 1. ročníku, dotazníkové šetření a s tím spojené
užitečné informace učitelům pro další práci se třídou), v oblasti bezpečnosti i prevence
rizikového chování spolupráce s Policií ČR Jičín. Pro prvotní bližší seznámení s žáky,
počáteční utváření vztahů mezi nimi a identifikaci případných náznaků rizikového chování
mají zásadní význam také školou organizované adaptační kurzy pro žáky prvních ročníků.
V tomto školním roce 2021/2022 výchovný poradce pro učňovské obory zapojil některé
třídy do projektu Spolu po covidu, který byl přínosem nejen pro podporu žáků po distanční
výuce, ale i v oblasti vzájemných vztahů. K utváření a posilování pozitivního klimatu
ve třídách napomáhá spolupráce školy i s dalšími organizacemi (Semiramis, ProstorPro).
Zaměření jimi nabízených aktivit vychází z potřeb konkrétního třídního kolektivu
i samotných žáků. Přínos této spolupráce a účinnost realizovaných činností ŠPP sleduje
a vyhodnocuje. Vhodná kombinace preventivních aktivit a rozmanitost jejich forem
(přednášky, besedy, prožitkové aktivity, adaptační a sportovní kurzy) zefektivňují jejich
přínos pro žáky. Pozitivní dopad na vzájemné vztahy mezi učiteli a žáky mají také další


2021/2022                                     8
aktivity třídních učitelů (např. spaní ve škole) a akce pořádané školou mimo vlastní výuku
(např. exkurze). Postup školy při výskytu rizikového chování žáků i pozitivní bilance
hodnocení chování a udělených výchovných opatření dokládají dobrou účinnost
preventivních aktivit školy a kvalitní činnost ŠPP.
Preventivní činnost sociálně patologických a rizikových jevů je v DM zajištěna díky
realizaci nejrůznějších přednášek a besed s příslušníky Integrovaného záchranného systému.
Žáci a studenti DM pravidelně a dlouhodobě participují na charitativních akcích (Domov
důchodců, Domov bez bariér), výrazná je spolupráce s nadací Jičín, město pohádek aj.


                                        Závěry
Vývoj školy / školského zařízení
- Od roku 2020/2021 není realizovaná dálková forma vyššího odborného vzdělává ní
  v oboru vzdělání 68-43-N/02 Obnova a rozvoj venkova.
- V letošním školním roce končí realizace středního odborného vzdělání v učebním oboru
  23-56-H/01 Obráběč kovů.
- Pokračuje rekonstrukce školního hospodářství a začala rekonstrukce Domova mládeže
  v Riegrově ulici.
Silné stránky
- Spolupráce školy se sociálními partnery účelně podporuje realizaci vzdělávání.
- Prostupnost v příslušných oborech vzdělání umožňuje žákům se školním neúspěchem
  přestoupit z oborů vzdělání s maturitní zkouškou na obory vzdělání se závěrečnou
  zkouškou.
- Materiálně technické a personální zázemí školního hospodářství napomáhá úzkému
  propojení teoretických znalostí a dovedností s odbornou praxí.
- Dlouhodobá spolupráce se zahraničními partnerskými školami podporuje rozvoj
  odborných a jazykových kompetencí žáků.
- Cílená, systematická a smysluplná práce s třídními kolektivy má zásadní význam pro
  účinnou prevenci rizikového chování žáků.
Slabé stránky a/nebo příležitosti ke zlepšení
- Nižší účinnost pedagogického řízení v oblasti práce s výsledky vzdělávání a efektivity
  vzdělávacího procesu.
- Spíše formální fungování předmětových komisí.
- Nízká míra kooperace a přetrvávající autonomie jednotlivých součástí školy v rámci
  sloučeného subjektu.
- Převaha frontální výuky s dominantním postavením učitele, nedostatečné využívá ní
  aktivizujících metod práce, metod podporujících bádání, objevování a vlastní vytváření
  poznatků na základě práce s různými informačními zdroji způsobují nízkou míru zapojení
  žáků do vlastního procesu učení.
- Nedostatečná diferenciace a individualizace výuky vzhledem k rozdílnému pracovnímu
  tempu a vzdělávacím potřebám jednotlivých žáků.
- Neefektivní využívání závěrů hodin s ohledem na shrnutí probraného učiva
  a vyhodnocení dosaženého vzdělávacího cíle za aktivní účasti žáků. Malá intenzita

2021/2022                                   9
   využívání různých forem hodnocení (prvky formativního hodnocení, sebehodnocení,
   vrstevnické hodnocení).
- Celkové výsledky vzdělávání žáků závěrečných ročníků oborů vzdělání s maturitní
  zkouškou ve školním roce 2020/2021 neodpovídají jejich výsledkům u maturitní zkoušky
  v jarním zkušebním období 2021.
- Škola neprovádí analýzy výsledků vzdělávání žáků a studentů (průběžných ani
  celkových) s cílem stanovit systémová opatření vedoucí k jejich zlepšení.
Doporučení pro zlepšení činnosti
- Zaměřit se v rámci sloučeného subjektu na sjednocení a spolupráci jednotlivých součástí
  školy a na pedagogické řízení v oblasti práce s výsledky vzdělávání a efektivity
  vzdělávacího procesu.
- Zefektivnit činnost předmětových komisí.
- Zařazovat do výuky častěji metody aktivního učení žáků, metody podporující bádání,
  a experimentování i samostatnou práci žáků s různými informačními zdroji.
- Diferencovat a individualizovat práci vzhledem k rozdílné úrovni pracovního tempa,
  schopností i zájmu žáků.
- Využívat závěry hodin pro shrnutí probraného učiva a k vyhodnocení naplnění
  stanovených cílů s aktivním zapojením žáků do tohoto procesu.
- Poskytovat žákům formativní zpětnou vazbu a vyžadovat od nich vlastní hodnocení své
  práce nebo práce spolužáků.
- Nastavit kritéria hodnocení v jednotlivých předmětech tak, aby objektivně odrážela
  reálně dosaženou míru výstupů stanovených školními vzdělávac ími programy.
- Nastavit mechanismy (vstupní testy, srovnávací testy – vlastní nebo externí), pomocí
  kterých by škola průběžně zjišťovala dosaženou úroveň výstupů předepsaných školními
  vzdělávacími programy.
- Na základě analýz průběžných výsledků vzdělávání žáků a výsledků při jeho ukončování
  maturitní zkouškou přijímat účinná opatření vedoucí k jejich zlepšení.


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnůpřijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Královéhradecký inspektorát,
Wonkova 1142, 500 02 Hradec Králové, případně prostřednictvím datové schránky
(g7zais9), nebo na e-podatelnu csi.h@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Zřizovací listina školy, čj. KUKHK-39907/SM/2017, vydaná zastupitels tve m
       Královéhradeckého kraje s účinností od 1. 7. 2018, ze dne 29. 1. 2018




2021/2022                                    10
 2.    Rozhodnutí Krajského úřadu Královéhradeckého kraje ve věci změny zápisu
       do rejstříku škol a školských zařízení, čj. KUKHK-33791/SM/2021-3, s účinností
       od 1. 9. 2022 ze dne 22. 12. 2021
 3.    Rozhodnutí Krajského úřadu Královéhradeckého kraje ve věci návrhu na zápis změny
       v údajích vedených v rejstříku škol a školských zařízení, čj. KUKHK-2116/SM/2018-
       12, s účinností od 1. 7. 2018 ze dne 14. 6. 2018
 4.    Rozhodnutí Krajského úřadu Královéhradeckého kraje ve věci změny zápisu
       do rejstříku škol a školských zařízení, čj. KUKHK-15709/SM/2018-5, s účinností
       od 1. 9. 2018 ze dne 16. 8. 2018
 5.    Rozhodnutí Ministerstva školství, mládeže a tělovýchovy ve věci návrhu na zápis
       změny v údajích vedených v rejstříku škol a školských zařízení, čj. MSMT-
       20084/2018-2, ze dne 16. 7. 2018, s účinností od 1. 9. 2018
 6.    Rozhodnutí Ministerstva školství, mládeže a tělovýchovy ve věci návrhu na zápis
       změny v údajích vedených v rejstříku škol a školských zařízení, čj. MSMT-
       12893/2018-6, ze dne 24. 5. 2018, s účinností od 1. 7. 2018
 7.    Jmenování ředitele školy, čj. KUKHK-15208/SM/2018, s účinností od 1. 7. 2018
       ze dne 30. 4. 2018
 8.    Organizační struktura Zemědělské akademie a Gymnázia – střední školy a vyšší
       odborné školy, příspěvkové organizace s platností od 1. 1. 2022
 9.    Koncepce rozvoje Zemědělské akademie, dokument bez bližšího určení
10.    Plán kontrolní činnosti ve školním roce 2021/2022
11.    Plány činnosti předmětových komisí a zápisy z jednání ve školním roce 2021/2022
       (vzorek)
12.    Záznamy z hospitací vedené ve školním roce 2021/2022
13.    Zápisy z jednání pedagogických rad ve školním roce 2021/2022
14.    Výroční zpráva o činnosti školy za školní rok 2020/2021
15.    Školní řád platný k termínu inspekční činnosti (včetně dodatků č. 1 a 2)
16.    Školní vzdělávací programy příslušných oborů vzdělání účinné k datu inspekční
       činnosti
17.    Rozvrhy vyučovacích hodin tříd platné k termínu inspekční činnosti
18.    Elektronické třídní knihy vedené ve školním roce 2021/2022 (vzorek)
19.    Přehled celkového prospěchu žáků (včetně výchovných opatření) a u závěrečné
       zkoušky ve školním roce 2020/2021 (výpis ze školní matriky)
20.    Souhrnné výsledky maturitní zkoušky, jejích částí a předmětů povinných zkoušek
       společné části MZ, stav po mimořádném termínu jarního zkušebního období 2021
       (prvomaturanti)
21.    Výpis z rejstříku škol a školských zařízení ze dne 16. 2. 2022
22.    Doklady o dosaženém vzdělání pedagogických pracovníků a osvědčení o absolvování
       akcí dalšího vzdělávání pedagogických pracovníků za školní roky 2020/2021
       a 2021/2022 (vzorek)
23.    Dokumentace k zajištění bezpečnosti žáků pro školní rok 2021/2022 (včetně knih
       úrazů vedených ve školních letech 2020/2021 a 2021/2022)
24.    Dokumentace k hodnocení materiálních a finančních podmínek školy pro školní roky
       2020/2021 a 2021/2022




2021/2022                                  11
25.    Smlouva o zajištění školního stravování žáků a zaměstnanců uzavřená s Restaurací
       pod Hůrou 239, 507 81 Lázně Bělohrad ze dne 28. 8. 2009
26.    Program poradenských služeb školy platný ve školním roce 2021/2022
27.    Školní preventivní strategie (2018 – 2023)
28.    Plány činnosti výchovného poradce a metodika prevence na školní rok 2021/2022
       pro obory Agropodnikání, VOŠ
29.    Plány činnosti výchovného poradce a metodika prevence na školní rok 2021/2022
       pro obory Gymnázium-osmileté a Sociální činnost
30.    Plány činnosti výchovného poradce a metodika prevence na školní rok 2021/2022
       pro obory v Lázních Bělohrad
31.    Dokumentace žáků se speciálními vzdělávacími potřebami (vzorek)
32.    Zápisy z jednání se žáky nebo zákonnými zástupci vedené ve školním roce 2021/2022
       (vzorek)


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Královéhradecký inspektorát,
Wonkova 1142, 500 02 Hradec Králové, případně prostřednictvím datové schránky
(g7zais9), nebo na e-podatelnu csi.h@csicr.cz s připojením elektronického podpis u,
a to k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




2021/2022                                  12
Složení inspekčního týmu a datum vyhotovení inspekční zprávy


 Mgr. Alena Josefová, Ph.D., školní inspektorka,             Josefová v. r.
 vedoucí inspekčního týmu
 Mgr. Lenka Marková, školní inspektorka                      Marková v. r.
 Mgr. Eva Vachatová, školní inspektorka                      Vachatová v. r.
 Mgr. Petra Olivová, školní inspektorka                      Olivová v. r.
 Ing. Mgr. Vlasta Novohradská, odborník                      Novohradská v. r.
 na praktické vzdělávání
 Ing. Alena Žalská, odborník na vyšší odborné                Žalská v. r.
 vzdělávání
 Bc. Zuzana Šarounová, kontrolní pracovnice                  Šarounová v. r.

V Hradci Králové 11. 4. 2022


Datum a podpis ředitele školy potvrzující projednání a převzetí inspekční zprávy

Ing. Stanislav Neuman, ředitel školy                         Neuman v. r.

V Hořicích 13. 4. 2022




2021/2022                                  13
