                                    Česká školní inspekce
                                  Jihomoravský inspektorát
                                  Křížová 22, 603 00 Brno
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIB-298/24-B
                                       Sp. zn. ČŠIB-S-63/24-B


Název                               Střední odborná škola Fortika, příspěvková organizace
Sídlo                               Tišnovská 15, 679 23 Lomnice
E-mail                              fortika@fortika.cz
IČO                                 62 073 257
Identifikátor                       600 013 286
Právní forma                        příspěvková organizace
Zastupující                         Mgr. Miroslav Koudelka
Zřizovatel                          Jihomoravský kraj
Místo inspekční činnosti            Tišnovská 15 a 362, Židovské nám. 208, Lomnice
Inspekční činnost na místě          13. 2. 2024 − 15. 2. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.


                                         Charakteristika
Střední odborná škola Fortika, příspěvková organizace (dále „škola“) vykonává činnost
střední školy a domova mládeže. Ve školním roce 2023/2024 se vzdělávání v denní formě
uskutečňuje v oboru 65-42-M/01 Hotelnictví. Škola vzdělávala k 30. 9. 2023 v osmi třídách
celkem 158 žáků, z toho 7,6 % žáků s odlišným mateřským jazykem a 8 % žáků se
speciálními vzdělávacími potřebami (dále „SVP“). Počet žáků je srovnatelný s obdobím
poslední inspekční činnosti v roce 2017.
Domov mládeže poskytuje ubytování ve dvou a třílůžkových pokojích především žákům
školy. K datu inspekční činnosti bylo v domově mládeže ubytováno 31 žáků.
Vzdělávání všech žáků je realizováno v sídle školy, část praktického vyučování probíhá na
pracovištích u smluvních partnerů a výuka tělesné výchovy je uskutečňována v nedaleké
tělocvičně základní školy, na adrese Tišnovská 362. Stravování žáků je zajišťováno
prostřednictvím místní základní školy.


                         Hodnocení podmínek vzdělávání
Ředitel školy zpracoval na období čtyř let stručnou koncepci rozvoje školy vycházejíc í
z hodnocení splnění záměrů předchozího období. Stěžejní cíle koncepční strategie jsou
zaměřeny především na zkvalitňování podmínek pro vzdělávání, rozvoj partnerské
spolupráce s unií rodičů, městysem a vytváření pozitivního školního klimatu. Stanovené cíle
se daří postupně naplňovat, včetně koncepčního záměru otevřít ve školním roce 2025/2026
nový obor vzdělávání Ekonomického lycea. Hlavní směry rozvoje školy v jednotlivýc h
oblastech vzdělávacího procesu jsou formulovány pouze v obecné rovině a nereagují vždy
na aktuální stav a potřeby školy. Podrobněji jsou cíle realizovány v rámci krátkodobých
ročních plánů činnosti, které jsou projednávány na jednáních pedagogické rady a v rámci
předmětových komisí.
Ředitel některé své kompetence účelně delegoval na zástupkyni a vychovatelku, kterou
pověřil vedením domova mládeže. Členové vedení školy úzce spolupracují s pedagogy,
společně operativně plánují a při častých neformálních setkáváních organizují všechny
činnosti školy. Vyhodnocování vzdělávacího procesu probíhá nepravidelně, hospitační
činnost byla v letošním školním roce ojedinělá. V průběhu inspekční činnosti byly v části
sledovaného vyučování zaznamenány nedostatky, což ukazuje na nižší účinnosti kontrolního
systému. Na zjištění z hospitační činnosti nenavazovala vždy konkrétní a dostatečně účinná
opatření. Vypracovaný plán dalšího vzdělávání pedagogických pracovníků měl formální
charakter, který blíže nespecifikuje zaměření a oblasti. Vzdělávání pedagogů v posledních
dvou letech vycházelo pouze z požadavků a potřeb pedagogických pracovníků. Někteří
učitelé možnosti dalšího vzdělávání nevyužili, část pedagogů však volilo vzdělávání s cílem
zvýšit své odborné kompetence a zaměřili se na využití umělé inteligence ve výuce, což mělo
pozitivní dopad do průběhu vzdělávání.
Předmětové komise se zaměřují především na zvyšování odborných kompetencí jak žáků,
tak učitelů, což se odráží v poskytování kvalitního odborného vzdělávání. Čtvrtletní
klasifikační jednání pedagogické rady sledují prospěch a absenci žáků především na
statistické úrovni, konkrétní opatření k řešení školní neúspěšnosti většinou prokazatelným
způsobem nenavrhují. Výchovná poradkyně seznamuje vyučující s podpůrnými opatřeními
žáků se SVP a spolupracuje se školskými poradenskými zařízeními při jejich
vyhodnocování. Prevence sociálně patologických jevů probíhá většinou prostřednictvím
besed s odborníky, zpětnou vazbu o účelnosti těchto aktivit získává metodička prevence od
žáků prostřednictvím dotazníkového šetření. V kompetenci třídních učitelů je vedení
třídnických hodin, v nichž je však nejčastěji řešeno zejména omlouvání absence a organizace
různých akcí. Při inspekční činnosti z dotazníkového šetření mezi žáky týkající se školního
klimatu vyplynulo, že se žáci v 62 % vyjádřili nesouhlasně k tvrzení „Neshody mezi


                                           2/9
spolužáky se řeší a vedou ke zlepšení naší spolupráce“, které je součástí žákovských
dotazníků. Je třeba se tedy zaměřit na posílení aktivit vedoucích ke zlepšení vnímání této
oblasti žáky prostřednictvím práce s třídním kolektivem. Školní strategie školní
neúspěšnosti byla vytvořena, někteří vyučující však o ní neměli informace a nebyla v plném
rozsahu naplňována. Podpora žáků ohrožených školním neúspěchem probíhá
prostřednictvím individuálních konzultací, dovysvětlením látky. Nadaným žákům je
pozornost věnována prostřednictvím možnosti návštěvy různých vzdělávacích kurzů nebo
účastí v soutěžích. Žákům s jazykovou bariérou byla v loňském školním roce poskytována
účinná podpora prostřednictvím doučování českého jazyka. Kariérovému poradenství je ve
škole věnována náležitá pozornost, žáci mají dostatek informací o možnostech dalšího
vzdělávání.
Od poslední inspekční činnosti došlo ke zlepšení materiálních podmínek školy. Materiálně
technické zázemí školy spolu s prostorovými podmínkami vytváří velmi dobré předpoklady
pro kvalitní realizaci jak teoretického, tak praktického vyučování. Škola je dostatečně
vybavena digitálními technologiemi. Žáci mají na chodbách k dispozici dostatečný prostor
k relaxaci. Studijní podporu žákům v části vyučovaných předmětů zajišťuje školní
elektronické učební prostředí, které jim umožňuje snadný přístup k učebním materiá lům.
Míra a účelnost využívání tohoto prostředí je však u jednotlivých vyučujících rozdílná. Při
řízení ředitel účelně využívá outsourcing, a to především v oblasti zajišťování vybavenosti
a správy hardwaru a softwaru školy. Na zvýšenou úrazovost ředitel reagoval přijetím
adekvátních opatření.
Domov mládeže poskytuje ubytovaným žákům dostatečný prostor pro aktivní trávení
volného času. Na základě dohody se zákonnými zástupci o poskytování celodenní stravy
v domově mládeže, zajišťuje škola žákům stravování samoobslužnou formou. K dispozic i
mají vhodně vybavenou kuchyni s odpočinkovým koutem, který využívají k přípravě
pokrmů a relaxaci. Digitální kompetence žáků jsou v domově mládeže podporovány
především možností připojení se na online prostředí, které využívají při zpracování projektů
a praktických maturitních prací. Kvalitní spolupráce školy a domova mládeže s městysem
Lomnice, okolními obcemi a mikroregionem Porta je zaměřená na zvyšování odborných ale
i sociálních kompetencí žáků (například různými akcemi pro místní seniory či dalšími
charitativními projekty). Vedení klade velký důraz na kooperaci se zákonnými zástupci.
Unie rodičů přispívá na vzdělávací aktivity žákům, které napomáhají k vytváření vzájemné
důvěry a obohacují vzdělávací nabídku. V průběhu školního roku škola vytváří dobré
předpoklady pro propojení vzdělávacího obsahu s odbornou praxí a běžným životem.
Praktické vyučování probíhá ve škole a částečně i u smluvních partnerů, a zvyšuje tak
uplatnitelnost žáků v daném oboru. Přínosem pro odborné vzdělávání žáků je zapojení
odborníků z praxe do výuky, organizace velkého množství gastronomick ýc h
a společenských akcí a v neposlední řadě také sdílení profesních zkušeností absolventy
školy.


                          Hodnocení průběhu vzdělávání
Společným znakem většiny sledovaných hodin teoretického vyučování byla frontální forma
výuky metodou výkladu, přesto se dařilo prostřednictvím kladených otázek vyučujíc ího
vytvořit žákům dostatečný prostor pro zapojení do výuky. Žáci tak mohli projevovat své
názory a často prokazovali velmi dobré vyjadřovací a argumentační schopnosti. V případě
vyvozování nového učiva pedagogové vycházeli především z již osvojených znalostí,
dovedností a zkušeností žáků, které přirozeně rozvíjeli. V úvodu hospitovaných hodin
vyučující pracovali se vzdělávacím cílem na rozdílné úrovni a k účelnému vyhodnocení jeho


                                            3/9
naplnění docházelo jen v části sledovaných hodin, a to většinou ze strany vyučujících. Žáci
do této aktivity byli zapojováni minimálně a k sebereflexi vlastní práce žáci nebyli cíleně
vedeni. Ve většině hodin nebyla pozorována diferenciace úkolů vzhledem k individuá lním
potřebám všech žáků a jen ojediněle měli žáci možnost vyhledávat informace z různých
zdrojů. Využití digitálních technologií bylo volené účelně, především na procvičení učiva
a v menší míře také na vyhledávání informací.
Ve sledovaných vyučovacích hodinách vzdělávací oblasti Jazyk a jazyková komunikace
převažovala činnost žáků, vyučující účelně střídali různé formy a metody práce.
Při osvojování mluvnických jevů poskytovali žákům individuální podporu. Žáci plnili
zadané úkoly, zapojovali se do výuky, dokázali si vzájemně naslouchat a respektovali
stanovená pravidla práce. Vyučující vhodně pokládanými dotazy zjišťovali míru pochopení
probíraného učiva a poskytovali okamžitou zpětnou vazbu. V průběhu hodin českého jazyka
se žáci do výuky aktivně zapojovali, navrhovali řešení úloh a pracovali s chybou. Ve výuce
anglického jazyka byly vytvořeny vhodné podmínky pro rozvoj komunikačních dovedností,
všichni žáci dokázali reagovat na otázky vyučujícího nebo vést rozhovor se spolužáky,
přestože úroveň jejich projevu byla rozdílná.
Hospitovaná výuka informační a komunikační technologie se vyznačovala převahou
samostatné práce žáků, kteří plnili zadaný úkol. Pedagog po úvodní instruktáži již jen
individuálně korigoval práci žáků nebo jim dopomáhal. Žáci prokazovali dobré znalosti
a dovednosti v oblasti práce s digitálními technologiemi. V části dalších všeobecně
vzdělávacích předmětů bylo využité efektivní vyhledávání informací pomocí internetu
a vhodné propojení mezipředmětových vztahů. Žáci byli vedeni k využívání konkrétních
internetových zdrojů a digitálního učebního prostředí školy k domácí přípravě. Výuka
tělesné výchovy účelně rozvíjela pohybové dovednosti žáků, kteří byli vyučující vhodně
motivováni a aktivně cvičili po celou dobu výuky. Výukou se prolínala instruktá ž
fyziologického provádění pohybů vyučující a bylo dbáno na prevenci vzniku úrazu.
Praktická cvičení odborných předmětů s gastronomickým zaměřením probíhala ve velké
míře v režii žáků a v průběhu výuky tak vhodně zvyšovali klíčové kompetence. Žáci aktivně
řídili přípravu jednotlivých pokrmů, pracovali ve dvojicích a skupinkách. Pedagožka plnila
pouze roli provázejícího mentora, kontrolovala a jen mírně korigovala práci žáků. Ve výuce
ekonomiky dominovala frontální forma předávání informací, žáci byli aktivizováni jen
prostřednictvím otázek, které jim vyučující pokládala. Přestože problémové otázky cílily na
rozvoj kritického myšlení, aktivně se zapojovala jen malá část žáků, většina žáků byla spíše
pasivními posluchači. V předmětu Technika administrativy žáci pracovali samostatně,
vyučující jim v případě potřeby poskytovala účelnou podporu. Pro osvojení hmatové metody
psaní na klávesnici žáci využívali digitální výukovou aplikaci, která umožňuje pracovat
podle vlastního tempa s průběžným vyhodnocením individuálního pokroku.
Učební praxe žáků třetích ročníků probíhala v reálných podmínkách firem. Pod vedením
instruktorů žáci zodpovědně plnili pracovní úkoly a aktivně se podíleli na produktivní
činnosti. Získávali odpovídající klíčové kompetence a důležité praktické profesní dovednosti
a návyky. Na všech pracovištích byl pořádek a organizace výuky byla na požadované úrovni.
Zásady bezpečnosti práce a ochrany zdraví byly žáky dodržovány. Klima zde bylo pracovní,
založené na respektu a vzájemné toleranci. Firmy pozitivně hodnotí spolupráci i komunikac i
se školou. Žáci jsou za produktivní činnost odměňováni, což napomáhá k jejich další
motivaci. Žáci se zdokonalovali v praktických dovednostech, byli seznamováni s moderními
technologiemi a pomůckami, rozvíjeli své postoje k hostům, byli jejich efektivní podporou
i aktivní součástí týmu. Rozvíjeli své komunikativní dovednosti při práci s hosty
i personálem. V průběhu dne uplatňovali svou kreativitu a využívali své získané znalosti
a dovednosti. Praktická výuka vede efektivně k rozvoji odbornosti žáků, jejich empatickému


                                            4/9
přístupu k různým skupinám hostů a k naplnění profilu absolventa. K dobré úrovni praktické
výuky žáků přispívá v nemalé míře praxe v zahraničí, případně průvodcovská činnost žáků
pro návštěvníky města, která rozvíjí jazykové, sociální i odborné kompetence.
Domov mládeže umožňuje ubytovaným žákům efektivní studijní přípravu vyhrazením
studijních hodin v režimu dne. Ve spolupráci s místním Klubem času vychovate lk y
připravovaly sportovní, umělecké a další zážitkové aktivity, aby byla žákům zajištěna pestrá
nabídka aktivního trávení volného času. Žáci také využívají individuálně další možnosti
vyžití, které jsou dostupné v blízkém okolí.


                          Hodnocení výsledků vzdělávání
Pedagogové ověřují znalosti a dovednosti žáků pravidelně, využívají k tomu běžné evaluační
nástroje, nejčastěji různé formy ústního a písemného zkoušení. Další způsoby zjišťová ní
úrovně dosahovaných výsledků žáků např. interní nebo externí testování škola systematick y
nevyužívá, s výjimkou výběrového zjišťování organizovaného Českou školní inspekcí.
Informace o vzdělávacích výsledcích a důležitých školních událostech škola předává
zákonným zástupcům žáků prostřednictvím elektronického informačního systému,
studijních průkazů a třídních schůzek.
Vzdělávacími výsledky žáků se pedagogové zabývají pravidelně, a to především na
čtvrtletních jednáních pedagogické rady. Zvýšená pozornost je věnována zejména žákům se
slabým prospěchem, vysokou absencí nebo výchovnými problémy. Třídní učitelé tyto žáky
identifikují a jejich výsledky sumarizují, ze zápisů z těchto společných jednáních však
nevyplývá, jaká konkrétní opatření jsou v případech těchto žáků přijímána ke zlepšení jejich
výsledků. Škola má stanovené postupy ve strategii prevence školní neúspěšnosti, které ale
nejsou v plné míře realizovány, přestože se žáci ohrožení školním neúspěchem opakovaně
ve škole vyskytují. Míra neprospívajících žáků a jejich absence je srovnatelná s obdobím
poslední inspekční činnosti, ve školním roce 2022/2023 neprospělo na konci školního roku
zhruba 6 % žáků. Horší vzdělávací výsledky vykazují žáci při hodnocení za první pololetí,
v letošním školním roce neprospělo 17 % žáků. Podporu žákům s rizikem neúspěchu
poskytují pedagogové v rámci výuky individuálně. Doučování v tomto školním roce není
realizováno, konzultační hodiny pedagogů nejsou pevně stanoveny, školní poradenské
pracoviště není do podpory těchto žáků systémově zapojeno. Úspěšnost žáků je často
negativně ovlivněna jejich nepravidelnou školní docházkou. Ve školním roce 2022/2023
zameškali žáci průměrně 157 hodin za celý školní rok, neomluvená absence se vyskytla spíše
výjimečně. Škola usiluje o snížení absence žáků, třídní učitelé jednají s žáky i s jejich
zákonnými zástupci, také ve školním řádu je stanovena maximální výše absence, při jejímž
překročení mají být žáci v daném vyučovacím předmětu hodnoceni v náhradním termínu po
přezkoušení. Toto pravidlo však není důsledně využíváno a jako motivační nástroj
k pravidelné školní tak není dostatečné účinné.
Proces vyhodnocování průběžných a celkových výsledků vzdělávání žáků neprobíhá ve
škole systematicky a dostatečně efektivně, což se projevilo ve výsledcích žáků
dosahovaných při ukončování jejich vzdělávání maturitní zkouškou. V období od poslední
inspekční činnosti se tyto výsledky zhoršily a vykazovaly horší úroveň v porovnání
s průměrnou úrovní výsledků žáků ostatních škol ve stejné skupině oborů za celou Českou
republiku, a to ve společné i profilové části maturitní zkoušky. Opakovaně více než čtvrtina
(v některých letech více než třetina) žáků nevykonala úspěšně maturitní zkoušku v jarním
ani podzimním zkušebním období daného roku, nebo ji nemohla konat, protože neukončila
úspěšně poslední ročník studia. K mírnému zlepšení došlo v roce 2021 a 2022. Hrubá


                                            5/9
neúspěšnost žáků se však v roce 2023 opět zvýšila na 37 %. Průměrná hrubá neúspěšnost
žáků u maturitní zkoušky v posledních třech letech činila 26 %. Pro zvýšení úspěšnosti žáků
realizuje škola tzv. ročníkové zkoušky (ve třetím ročníku studia). Žáci si prostřednictvím
ústních zkoušek vybraných vyučovacích předmětů mohou vyzkoušet reálné podmínky
a nároky profilové části maturitní zkoušky a zároveň získají užitečnou zpětnou vazbu
k úrovni svých znalostí a dovedností. Další podporu poskytují individuálně jednotliví
vyučující, ve výuce se zaměřují na plnění úkolů jednotlivých částí maturitní zkoušky,
případně někteří poskytují online konzultace v přípravném týdnu před maturitní zkouškou.
Vysoká míra neúspěšnosti žáků u maturitní zkoušky v posledních letech však ukazuje, že
tato opatření nejsou dostatečně účinná. Škola se v potřebné míře nezabývala podrobnou
analýzou výsledků maturitní zkoušky a příčin vysoké neúspěšnosti žáků u této zkoušky.
Škole se daří žáky motivovat a vytvářet jim vhodné podmínky k získání klíčovýc h
a odborných kompetencí. Zapojuje je do různých aktivit v rámci výuky i nad její rámec,
které mají pozitivní dopad na rozvoj jejich znalostí a praktických dovedností dobře
uplatnitelných na trhu práce. Digitální kompetence jsou také účinně podporovány u žáků
čtvrtého ročníku, kteří zpracovávají maturitní práci a jsou vedeni k rozvoji informatické ho
myšlení. V této oblasti dosahují žáci výborných výsledků. V průběhu vzdělávání je
zařazováno motivační projektové vaření žáků (zaměřené na určitou oblast) a propagace
zdravého životního stylu. Žáci mohou absolvovat v průběhu studia různé odborné kurzy.
Všichni absolvují barmanský kurz, v dalších kurzech (baristickém, someliérské m,
vyřezávání ovoce a zeleniny, focení) se vzdělávají podle svého individuálního zájmu.
Přínosem je opakované zapojování odborníků z praxe do vzdělávání prostřednictvím
různých besed, přednášek nebo workshopů. Realizace školního vzdělávacího programu je
vhodně doplňována řadou vzdělávacích exkurzí a kulturních akcí organizovaných pro žáky
mimo školu. Nadání nebo zvýšený zájem žáků škola podporuje jejich zapojováním do
soutěží a přehlídek, a to především odborných. V některých z nich se žáci umístili na
předních místech, např. v soutěži vyřezávání ovoce a zeleniny se jednalo o úspěch na
mezinárodní úrovni. Domov mládeže vyvíjí takové aktivity, které ubytovaným žákům
zabezpečují vhodné podmínky v oblasti trávení volného času. Podílí se na upevňování jejich
postojů, názorů a osobnostních kompetencí včetně odpovědnosti za svůj životní styl.


                                         Závěry
Vývoj školy
– Zlepšení akustiky ve třídách
– Zkvalitnění propagace školy
– Zhoršení výsledků žáků dosahovaných při ukončování jejich vzdělávání maturitní
  zkouškou
Silné stránky
– Kvalitní spolupráce školy a domova mládeže s městysem Lomnice a okolními obcemi je
  zaměřena na zvyšování sociálních kompetencí žáků. (1.5)
– Podmínky a průběh praktického vyučování ve škole a u smluvních partnerů v reálných
  podmínkách firem, zvyšují odborné kompetence žáků a jejich uplatnitelnost v daném
  oboru. (4.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz


                                            6/9
Slabé stránky (oblasti ke zlepšení)
– Vedení školy dostatečně nevyhodnocuje proces vzdělávání a nepřijímá adekvátní
  opatření k aktuální situaci ve škole s ohledem na zhoršené výsledky vzdělávání žáků.
  (2.1)
– Výsledky vzdělávání žáků v jeho průběhu a ukončování nejsou vyhodnocová ny
  systematicky a efektivně, přijímaná opatření nevedou k jejich výraznějšímu zlepšení.
  (5.1)
– Žáci opakovaně vykazují vyšší neúspěšnost při ukončování svého vzdělávání maturitní
  zkouškou. (5.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
–     Provést důkladnou analýzu příčin neúspěšnosti žáků u maturitní zkoušky v jednotlivýc h
      vyučovacích předmětech zejména společné části maturitní zkoušky. V návaznosti na tuto
      analýzu stanovit a realizovat účinná opatření k podpoře žáků ohrožených školní
      neúspěšností.
– Zohlednit v kritériích přijímacího řízení úroveň studijních předpokladů přijíma nýc h
  uchazečů vzhledem k náročnosti oborů středního vzdělání s maturitní zkouškou.
– Zefektivnit a zintenzivnit hospitační činnost ve škole a na základě doporučení plynouc í
  z hospitací zaměřit další vzdělávání pedagogických pracovníků, tak aby docházelo
  k systematickému zlepšování vzdělávacího procesu.
–     Soustavně analyzovat příčiny vysoké absence žáků a důsledně uplatňovat opatření
      k jejímu snížení, pravidelně vyhodnocovat účinnost přijímaných opatření.
–     Zefektivnit činnost školního poradenského pracoviště nejen u žáků ohrožených školním
      neúspěchem, realizovat všechny postupy strategie řešení školní neúspěšnosti, zaměřit se
      na práci s nadanými, jejich vyhledávání a podporu ve výuce.
–     Zaměřit se na aktivity podporující práci s třídními kolektivy, např. adaptační kurz,
      třídnické hodiny.
–     Využívat diferenciaci výuky podle individuálních potřeb a schopností žáka.


                                      Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


               Seznam dokladů, o které se inspekční zjištění opírají
    1.   Výpis z rejstříku škol a školských zařízení, IZO: 151 039 437, ze dne 6. 11. 2023
    2.   Výpis z rejstříku škol a školských zařízení, IZO: 108 028 232, ze dne 2. 2. 2024


                                              7/9
 3.   M8 Výkaz o střední škole podle stavu k 30. 9. 2023
 4.   Z19-01Výkaz o školském ubytovacím zařízení k 31. 10. 2023
 5.   Koncepce rozvoje školy na období 2020–2025
 6.   Školní vzdělávací program hotelnictví platný od 1. 9. 2022
 7.   Zápisy z jednání pedagogické rady vedené ve školním roce 2022/2023, 2023/2024
 8.   Zápisy z jednání předmětových komisí vedené ve školním roce 2022/2023,
      2023/2024
 9.   Školní elektronický informační systém vedený ve školním roce 2023/2024
10.   Výroční zprávy za školní roky 2022/2023 a 2023/2024
11.   Hospitační záznamy vedené ve školním roce 2021/2022, 2022/2023, 2023/2024
12.   Rozvrh hodin ve školním roce 2023/2024
13.   Rozpis praxe na druhé pololetí na školní rok 2023/2024
14.   Hodnocení praxe žáků třídy 4.B (vzorek)
15.   Dlouhodobý plán dalšího vzdělávání pedagogických pracovníků 2023/2024
16.   Seznam dalšího vzdělávání pedagogických pracovníků vedený ve školním roce
      2022/2023 a 2023/2024
17.   Třídní knihy jednotlivých tříd vedené ve školním roce 2022/2023 a 2023/2024
      (vzorek)
18.   Vyjádření zákonných zástupců k poskytování celodenní stravy v domově mládeže ze
      dne 15. 2. 2024
19.   Výkazy žáků vedené ve školním roce 2022/2023 a 2023/2024
20.   Sestavy celkových výsledků žáků ve školním roce 2021/2022, 2022/2023
      a 2023/2024
21.   Práce žáků k praktické maturitní zkoušce (vzorek)
22.   Dokumentace školního poradenského pracoviště vedená ve školním roce 2023/2024
      (Plán práce výchovného poradce, Minimální preventivní program, Strategie prevence
      školní neúspěšnosti, Zápisy z jednání výchovné komise, Osobní dokumentace žáků
      se speciálními vzdělávacími potřebami)
23.   Dokumentace domova mládeže vedená ve školním roce 2023/2024 (Deník výchovné
      skupiny, Osobní spisy žáků, Deníčky nezletilých žáků domova mládeže, Přihlášky
      ubytovaných, Školní vzdělávací program domova mládeže, Deník příchodů
      a odchodů z domova mládeže)
24.   Dokumentace školy k soutěžím žáků
25.   Zápis z jednání s ředitelem školy ze dne 15. 2. 2024


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském


                                         8/9
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Ing. Michaela Svobodová, školní inspektorka, vedoucí inspekčního týmu
 Mgr. Kateřina Veselá, školní inspektorka
 Mgr. Milan Heroudek, školní inspektor
 Ing. Alena Svobodová, školní inspektorka
14. 03. 2024




                                         9/9
