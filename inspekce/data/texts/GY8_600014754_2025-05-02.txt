CSI0X00DOXE3




                                   Česká školní inspekce
                                Inspektorát v Kraji Vysočina
                                Zborovská 3, 586 01 Jihlava
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIJ-777/25-J
                                       Sp. zn. ČŠIJ-S-173/25 J


Název                               Gymnázium Otokara Březiny a Střední odborná škola
                                    Telč
Sídlo                               Hradecká 235, 588 56 Telč
E-mail                              prochazkova@gymnsostelc.cz
IČO                                 60 545 941
Identifikátor                       600 014 754
Právní forma                        příspěvková organizace
Zastupující                         Mgr. Bc. Lenka Procházková
Zřizovatel                          Kraj Vysočina
Místo inspekční činnosti            Hradecká 235, Telč
Inspekční činnost na místě          2., 5.−7. a 9. 5. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání, naplnění školních
vzdělávacích programů a jejich souladu s rámcovými vzdělávacími programy podle § 174
odst. 2 písm. b) a c) zákona č. 561/2004Sb., o předškolním, základním, středním, vyšším
odborném a jiném vzdělávání (školský zákon), ve znění pozdějších předpisů.


                                         Charakteristika
Gymnázium Otokara Březiny a Střední odborná škola Telč (dále škola) vykonává činnost
střední školy a školní jídelny. V době inspekční činnosti se vzdělávalo v osmi třídách oboru
vzdělání 79-41-K/81 Gymnázium 230 žáků, ve čtyřech třídách oboru vzdělání 79-41-K/41
Gymnázium byli 103 žáci, ve čtyřech třídách oboru vzdělání 63-41-M/01 Ekonomika
a podnikání 73 žáci a ve dvou třídách oboru vzdělání 73-31-M/01 Předškolní a mimoško lní
pedagogika se vzdělávalo 60 žáků.


                         Hodnocení podmínek vzdělávání
Při zkvalitňování řízení postupuje ředitelka školy (dále ředitelka) plánovitě, mimo jiné
využila posouzení efektivity procesů řízení odborníky externí firmy. Při tvorbě nové
koncepce využívá různé evaluační nástroje, do její přípravy zapojila pedagogy a v přiměřené
míře i žáky. Výsledkem důsledné přípravy nabídky nového oboru vzdělání 73-31-M/01
Předškolní a mimoškolní pedagogika, jejíž součástí byly navázání užší spolupráce se
školami v regionu, úpravy obsahu vzdělávání, změny personálních, organizačních a
materiálních podmínek, bylo úspěšné zavedení tohoto oboru. K efektivním změnám došlo
v organizaci výuky oboru vzdělání 63-41-M/01 Ekonomika a podnikání a zejména díky jeho
novému zaměření se podařilo stabilizovat počet žáků.
Dílčí rezervou zůstává absence vyhodnocování hospitační činnosti a přijímání následnýc h
opatření na úrovni celé školy. V době inspekční činnosti si vedení školy pro splnění tohoto
úkolu již vytvářelo adekvátní předpoklady.
Odpovídající pozornost věnuje ředitelka profesnímu rozvoji vyučujících. Jsou vytvořeny
vhodné podmínky pro uvádění začínajících učitelů. Plánovitě je organizováno další
vzdělávání včetně pořádání akcí pro celý kolektiv pedagogů. K účelnému zaměření
vzdělávání přispívají pravidelné individuální konzultace vedení školy s učiteli.
Materiální a prostorové podmínky umožňují realizovat školní vzdělávací programy. Žáky
jsou často využívané prostory pro relaxaci a přípravu na výuku. Pro modernizaci učebních
pomůcek včetně prostředků informačních a komunikačních technologií škola s výhodou
využívá i zapojení do evropských projektů.


                          Hodnocení průběhu vzdělávání
Všechny hospitované hodiny probíhaly v podnětné vzdělávací atmosféře. Vyučujíc í
v naprosté většině uvědoměle uplatňovali partnerský přístup, byli vnímaví a pozorní,
neváhali použít i humornou nadsázku. Díky tomu všichni žáci dodržovali nastavená pravidla
komunikace, respektovali stanovené postupy práce, upřímně vyjadřovali své názory
a neobávali se požádat o pomoc. Vyučující vhodně střídali frontální výuku se samostatnou
prací a řízeným rozhovorem a poskytovali příležitosti k rozvoji spolupráce žáků formou
skupinové práce a práce ve dvojicích. Ve většině hospitovaných hodin dostali žáci prostor
pro vlastní sebehodnocení, občas i v obsáhlejší a ucelené formě. V několika hodinách bylo
toto sebehodnocení spojeno i s hledáním strategií vedoucích k řešení neúspěchu. Občas se
vyučující ochuzovali o zpětnou vazbu k míře osvojených znalostí, když přebírali aktivitu
při opakování či shrnutí učiva.
Hodiny cizích jazyků byly vedeny v cílovém jazyce. Vyučující vytvářeli vhodné podmínky
pro aktivní zapojení žáků do vzdělávacího procesu s využitím široké škály zajíma výc h
aktivit, přičemž docházelo k efektivnímu rozvoji všech složek jazyka. Žáci byli vedeni
k souvislému mluvenému projevu a bez obav se zapojovali do různých činností. Účelně byly
využity prostředky komunikačních technologií včetně výukových aplikací.
Sledované hodiny matematiky byly názorné, např. díky využití pracovních listů a vhodných
odkazů na dosavadní praktické zkušenosti žáků. Velmi nápaditě byli žáci vedeni
k uvědomění si významu matematické gramotnosti. Upevňování poznatků probíhalo


                                            2/6
efektivně prostřednictvím plnění skupinové práce a vzájemnou diskusí nad zadanými úkoly.
Vyučující získávali aktuální zpětnou vazbu o úrovni požadovaných kompetencí a v případě
potřeby poskytovali žákům návodnou radu.
Při práci s výpočetní technikou byli žáci účinně motivováni a úspěšně vedeni k samostatné
práci včetně sebekontroly.
V hodinách odborných předmětů byla vhodně využita propojenost s reálným životem
a zkušenostmi žáků. Vyučující vedli žáky k hledání souvislostí a řešení konkrétního
problému. Pozitivní byla komunikace strategií pro úspěšné zvládnutí maturitní zkoušky.
Ve většině hospitovaných hodin vyučující využívali diferencovaný přístup. Téměř vždy však
byl omezen na možnost pracovat vlastním tempem nad společně uloženými úkoly nebo byly
nejrychlejším žákům nabídnuty úkoly další. S výjimkou ojedinělé příležitosti řešit
náročnější úkoly ve skupině úspěšnějších žáků, jiné možnosti, které by účinněji reflektova ly
aktuální schopnosti jednotlivců, uplatněny nebyly.


                          Hodnocení výsledků vzdělávání
Výsledky vzdělávání škola průběžně monitoruje a vyhodnocuje. Předmětové komise
nastavují cílenou podporu talentovaným žákům, žákům ohroženým neúspěchem
a vyhodnocují její efektivitu. Občas jsou komunikovány i formy a metody výuky a sdíleny
příklady dobré praxe mezi vyučujícími. V oblasti analyzování výsledků a přijímání opatření
došlo od minulé inspekční činnosti ke zlepšení.
Ve všech oblastech výběrového zjišťování výsledků žáků dosáhla škola od školního roku
2021/2022 výborného hodnocení. Ve společné části maturitní zkoušky dosahovali žáci
oborů vzdělání 79-41-K/41 Gymnázium a 79-41-K/81 Gymnázium od roku 2019 ve všech
zkušebních předmětech výsledků lepších, než je celorepublikový průměr v oborové skupině
gymnázií.
Od minulé inspekční činnosti došlo ke zlepšení výsledků žáků oboru vzdělání 63-41-M/01
Ekonomika a podnikání ve společné části maturitní zkoušky ve zkušebních předmětech
český jazyk a literatura a cizí jazyk. Ve zkušebním předmětu matematika došlo ke zhoršení
– od roku 2022 dosahuje škola výsledků pod celorepublikovým průměrem v dané skupině
oborů, přičemž tento zkušební předmět si vybrali vždy nejvýše tři žáci. Škola reagovala
řadou opatření, např. vyhodnocováním slabých stránek konkrétních žáků a následným
cílením podpory, párováním žáků pro poskytování vzájemné pomoci, využívá ním
výukových aplikací. Zatím se nedaří všechny žáky oboru vzdělání 63-41-M/01 Ekonomika
a podnikání rozhodnuté pro maturitní zkoušku z matematiky motivovat k volbě Semináře
z matematiky v posledním ročníku studia, ačkoli tato forma přípravy se jeví jako zásadní
předpoklad úspěšnosti.
Příkladná je podpora všestranného rozvoje žáků prostřednictvím široké nabídky školních
i zájmových aktivit. Rozvíjené partnerské vztahy s akademickou obcí, jazykovými
a vzdělávacími institucemi na regionální i zahraniční úrovni přispívají ke sdílení
edukativních zkušeností. V době inspekční činnosti byla účinně využita společná aktivita
se zahraniční partnerskou školou v rámci projektu „eTwinning“. Volitelné předměty
a zájmové kroužky umožňují žákům odbornou profilaci i rozvoj nadání. Škola úspěšně
pokračuje v realizaci vlastních literárních soutěží, besed se spisovateli, divadelníc h
představení, výstav, vydávání školního časopisu, podpoře tvůrčí činnosti žáků,
předmětových exkurzí, zahraničních výjezdů i projektů (např. Literární cena Otokara
Březiny, Poeziomat, Plující ostrovy, Rok ve Francii, Příběhy našich sousedů, Noc vědců).


                                            3/6
Přetrvává dobrá praxe využívání rodilých mluvčích v hodinách cizích jazyků. Řada žáků
skládá mezinárodní jazykové certifikované zkoušky. Žáci školy dosahují významnýc h
výsledků v soutěžích v různých vzdělávacích oblastech, a to i na republikové a mezinárod ní
úrovni.
Škola reflektuje různé vzdělávací potřeby žáků a v rámci poradenských služeb vytváří
příznivé podmínky pro jejich studium. Systém podpory žáků je nastaven a uplatňová n
vhodným způsobem. Umožňuje identifikovat individuální potřeby žáků a včas na ně
reagovat. K jednotlivým zjištěním jsou přijímána vhodná opatření, popř. jsou připraveny
konkrétní kroky k dalšímu zvyšování efektivity celého systému. Výsledky vzdělávání žáků
se speciálními vzdělávacími potřebami se zásadně neliší od průměru třídy. Koordinace
stanovených postupů ve výuce (průběžná informovanost vyučujících, dodržování
doporučení školských poradenských zařízení, individuální konzultace) napomáhá k prevenci
školního neprospěchu a podpoře úspěšnosti žáků při ukončování studia.
Školní preventivní strategie zohledňuje potřeby školy, skladbu třídních kolektivů
a umožňuje včasnou identifikaci případných problémů. Nastavené mechanismy, pravidla
a metodiky poskytují všem aktérům vzdělávání funkční systém při řešení výchovně
vzdělávacích problémů a prevenci rizikového chování. Řada osvědčených nástrojů, jako jsou
adaptační a sportovní kurzy, práce s třídními kolektivy, tematicky zaměřené přednášky, akce
a sportovní aktivity, posiluje sounáležitost žáků se školou a vede k upevňování vzájemnýc h
vztahů mezi učiteli a žáky. V rámci nastavených preventivních mechanismů jsou přínosné
třídnické hodiny, které mj. umožňují cíleně pracovat s konkrétními problémy v daném
třídním kolektivu.
Kariérní poradenství funguje na výborné úrovni. Nastavené moduly kariérového poradenství
zahrnují všechny ročníky školy a obsahují konkrétní cíle a jednotlivé aktivity. Díky
příkladnému využívání cílených programů (např. Odborníci do škol, Absolventi do škol,
Projekt-Poznej nemocnici, pohovory nanečisto, Career Day, projektové dny zaměřené
na finanční gramotnost), jejichž účinnost je pravidelně vyhodnocována, je zvyšována
konkurenceschopnost absolventů a jejich uplatnění na trhu práce. Škola kvalitně připravuje
žáky na další terciární vzdělávání, o čemž svědčí jejich vysoká úspěšnost při přijetí
na vysoké školy různého zaměření.
Žáci i rodiče participují na chodu školy prostřednictvím svých platforem (studentský
parlament, školská rada) a podílejí se na společenském, kulturním a veřejném rozvoji školy.
Zapojení žáků do projektů a celoškolních akcí dlouhodobě přispívá k všestrannému rozvo ji
jejich osobnosti i k podpoře jejich jazykových kompetencí. Pravidelně zařazované aktivity
(např. předmětové exkurze, zahraniční výjezdy, laboratorní cvičení, sportovní kurzy,
projektové dny) propojují teoretickou výuku s praxí a umožňují tak ověřovat naplňová ní
klíčových kompetencí. Realizace odborných praxí žáků jsou ve spolupráci s jednotlivými
pracovišti pravidelně vyhodnocovány.


                                         Závěry
Vývoj školy
– Došlo ke změnám na pozicích zástupců ředitele
– Ve školním roce 2024/2025 pokračuje druhým rokem výuka úspěšně zavedeného
  vzdělávacího oboru 73-31-M/01 Předškolní a mimoškolní pedagogika




                                           4/6
– Výsledkem úspěšného úsilí o stabilizaci vzdělávacího oboru 63-41-M/01 Ekonomika
  a podnikání je zvýšený zájem o jeho výuku
Silné stránky
– Při přípravě nové koncepce využívá vedení školy účinné evaluační nástroje se zapojením
  pedagogů a žáků (1.1)
– Organizační zvládnutí zavedení nového vzdělávacího oboru 73-31-M/01 Předškolní
  a mimoškolní pedagogika jako výsledek důsledné přípravy a účinného řízení (2.1)
– Široká nabídka zájmových aktivit, které kladně ovlivňují           úroveň dosahovaných
  kompetencí a rozvoj osobností žáků (6.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Nevyužívání takových forem diferencovaného přístupu k žákům, které by účinně ji
  reagovaly na jejich studijní potenciál (4.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Příklady inspirativní praxe
– Promyšlený systém kariérového poradenství s pozitivním              dopadem na proces
  rozhodování žáků o dalším profesním směřování
Doporučení pro zlepšení činnosti školy
– Uplatnit využívané účinné evaluační nástroje také při vyhodnocování hospitační činnosti
– Zvýšit efektivitu diferencovaného přístupu vyučujícíc h k žákům
– Pokračovat ve zkvalitňování výchovných a vzdělávacích strategií aplikovaných ve výuce


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1. Školní vzdělávací program Předškolní a mimoškolní pedagogika, platnost od 1. 9. 2023
 2. Školní vzdělávací program Cestovní ruch – veřejná správa – management sportu
    a trenérství, platnost od 1. 9. 2016, poslední aktualizace od 1. 9. 2022
 3. Školní vzdělávací program Nejkrásnější je, když si lidé rozumějí, platnost od 1. 9. 2007,
    poslední aktualizace od 1. 9. 2023



                                            5/6
 4. Školní vzdělávací program Ekonomika a podnikání – veřejná správa, platnost
     od 1. 9. 2025
 5. Dlouhodobá koncepce rozvoje školy, ze dne 12. 10. 2020
 6. Koncepce rozvoje oboru ekonomika a podnikání, 63-41-M/01, ze dne 23. 6. 2024
 7. Písemná zpráva o plnění cílů, ze dne 10. 3. 2025
 8. Zpráva o realizaci nového oboru, ze dne 28. 2. 2023
 9. Plán hospitační činnosti, školní rok 2024/2025, ze dne 29. 8. 2024
10. Záznamy z hospitací – přehled hospitací – školní rok 2024/2025
11. Školní akční plán rozvoje vzdělávání na období 2022 až 2025
12. Plán práce na školní rok 2024/2025
13. Plán podpory nadaných žáků (vyhodnocování výsledků vzdělávání a stanovená
    opatření, plány)
14. Zápisy z jednání pedagogické rady ve školním roce 2024/2025
15. Plán kontrolní činnosti na rok 2024, 2025
16. Plán dalšího vzdělávání pedagogických pracovníků pro školní rok 2024/2025, ze dne
    26. 8. 2024
17. Přehled účasti na vzdělávacích akcích za roky 2021 až 2025
18. Přehled schůzek předmětových komisí ve školním roce 2024/2025
19. Dokumentace školního poradenského pracoviště
20. Výroční zpráva č. 30, školní rok 2023/2024


                                      Poučení
Podle § 174 odst. 11 školského zákona může ředitelka podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Mgr. Miroslav Pospíšil, školní inspektor, vedoucí inspekčního týmu
 Mgr. Ludmila Dobalová, školní inspektorka
 Bc. Bohuslava Dvořáková, kontrolní pracovnice
 Mgr. Bc. Kateřina Hlaváčková, školní inspektorka
 Mgr. Milada Simandlová, odbornice na střední vzdělávání a management školy
23. 5. 2025




                                         6/6
