CSI0X00B1634
Počet listů: 3




                                     Česká školní inspekce
                                    Pardubický inspektorát
___________________________________________________________________________________________________________ _




                         IN S P E K Č N Í ZP R ÁVA
                                           Čj. ČŠIE-72/23-E


Název                                Střední škola obchodní a služeb SČMSD, Polička, s.r.o.
Sídlo                                nám. B. Martinů 95, Polička-Město, 572 01 Polička
E-mail                               info@ssospolicka.cz
IČO                                  47 469 145
Identifikátor                        600 012 808
Právní forma                         společnost s r.o.
Zastupující                          Ing. Marcela Mrázová
Zřizovatel                           Svaz českých a moravských spotřebních družstev
Místo inspekční činnosti             nám. B. Martinů 95, Polička
Inspekční činnost na místě           2., 8. až 10. 2. 2023


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Předmětem inspekční činnosti bylo zjišťování a hodnocení podmínek, průběhu a výsledků
vzdělávání poskytovaného školou vykonávané podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů, se zaměřením na neúspěšnost žáků
ve společné části maturitní zkoušky.


                                          Charakteristika
Střední škola obchodní a služeb SČMSD, Polička, s.r.o. (dále „škola“) vykonává činnost
střední školy. K 30. 9. 2022 vzdělávala ve 25 třídách 383 žáků, jejich počet se od poslední
inspekční činnosti navýšil téměř o 90. V oborech středního vzdělání s maturitní zkouškou
v denní formě vzdělávání (68-43-M/01 Veřejnosprávní činnost, 66-41-L/01 Obchodník,
69-41-L/01 Kosmetické služby a 64-41-L/51 Podnikání) vzdělávala 181 žáků. V ostatních
formách vzdělávání zakončených maturitní zkouškou (kombinovaná forma) vzděláva la
44 žáků oborů vzdělání 64-41-L/51 Podnikání. V tříletých oborech vzdělání s výučním
listem zakončených závěrečnou zkouškou se vzdělávalo 158 žáků (69-51-H/01 Kadeřník,
66-53-H/01 Operátor skladování a 69-53-H/01 Rekondiční a sportovní masér). K datu
zahájení inspekční činnosti bylo ve škole vedeno 38 žáků se speciálními vzdělávac ími
potřebami.


                         Hodnocení podmínek vzdělávání
Od poslední inspekční činnosti škola přijala účinná opatření ke zlepšení průběhu i výsledků
vzdělávání, zlepšilo se pedagogické vedení i kontrolní činnosti vedoucích zaměstna nc ů
školy. Bylo změněno zaměření oboru vzdělání 66-41-L/01 Obchodník (profilo vá ní
na grafiku v marketingu), zájem a prospěch přijímaných žáků se zvýšil. Celkový nárůst
počtu žáků umožňuje efektivněji plánovat a organizovat vzdělávání (průměrný počet žáků
ve třídě stoupl z 10,2 na 15,3 žáků), přesto ještě při výuce občas dochází ke spojováni žáků
do různých skupin (až tři blízké obory vzdělání nebo případně dva ročníky). Zvýšila se
náročnost kritérií přijímacího řízení, snížil se počet přijímaných žáků do vyšších ročníků
vzdělávání, kterým na základě žádosti ředitelka školy uznávala absolvování některých
předmětů, byla posílena dotace předmětů maturitní zkoušky v učebním plánu oboru vzdělání
64-41-L/51 Podnikání. Vedení školy zintenzivnilo hospitační činnost, zaměřuje se na plnění
školních vzdělávacích programů a přípravu k maturitní zkoušce. Závěry z hospitací jsou
projednávány individuálně. Pro zvýšení efektivity by přispělo zobecňování zjištěnýc h
skutečností a přijímání doporučení pro zlepšení stavu pro všechny učitele.
Změny nastaly v kvalifikovanosti učitelů předmětů společné části maturitní zkoušky,
zlepšila se částečně kvalifikovanost zejména v případě cizích jazyků. Vyučují noví odborně
kvalifikovaní učitelé anglického a německého jazyka, jedna učitelka vykonala jazykové
zkoušky pro výuku anglického jazyka. Ve čtyřletých oborech vzdělání zakončených
maturitní zkouškou a v kombinované formě vzdělávání dále vyučují anglický jazyk
nekvalifikovaný učitel a jedna učitelka bez odborného zaměření. Český jazyk a matematik u
vyučují dva kvalifikovaní učitelé a tři zatím nekvalifikovaní. Přesto přetrvává v této oblasti
výuka realizovaná učiteli bez odborné kvalifikace nebo bez odborného zaměření. Zvýšil se
počet akcí dalšího vzdělávání pedagogických pracovníků, příležitostí je jejich plánování
v návaznosti na výsledky hospitační činnosti a kontrola zařazování poznatků do vzdělává ní.
Prostorové podmínky jsou na hranici možností sestavení funkčního rozvrhu. Z důvodu
nedostatku volných učeben je dělení tříd možné v některých případech za cenu volných
hodin žáků, kteří následně odcházejí mimo budovu nebo musí trávit čas na chodbách.
Omezené je i zázemí pro učitele. Tyto okolnosti limitují další rozvoj školy, v koncepčních
záměrech je přesunutí části výuky mimo hlavní budovu.


                          Hodnocení průběhu vzdělávání
Společným rysem sledované výuky byla příjemná, podporující, pracovní atmosféra, všichni
učitelé přistupovali k žákům přátelsky. Některým učitelům se v úvodu hodin dařilo žáky
vhodně motivovat a vymezit vzdělávací cíle hodiny jako činnosti žáků vedoucí k osvojení
příslušných poznatků. Spíše se ale jednalo o seznámení s programem hodiny nebo
probíraným tématem. Proto jen v závěru malé části výuky došlo k vyhodnocení účinnos ti


                                             2/6
vzdělávacího procesu a k potřebné formativní zpětné vazbě. Vzhledem k tomu, že učitelům
zatím dovednost pracovat s cíli většinou chybí, je příležitostí ke zlepšení zajištění
vzdělávacích akcí na toto téma. V úvodu hodin se učitelé věnovali opakování a vytváře li
prostor pro procvičování a upevňování získaných znalostí a dovedností. Převažovala
frontální forma výuky s využitím řízeného dialogu, který umožňoval aktivnější zapojení
žáků ve výuce. Tyto činnosti většinou doplňovala samostatná práce žáků. Všichni žáci plnili
stejné úkoly (kromě výuky spojených skupin). Žákům nebylo poskytováno žádoucí
zohlednění vzdělávacích potřeb formou diferenciace úkolů podle jejich individuálníc h
schopností (ani v případě žáků se speciálními vzdělávacími potřebami nebo žáků
nadanějších). Učitelé účelně zpřístupňují materiály a prezentace ve sdíleném prostředí.
V českém jazyce žáci pracovali se zdroji informací (využití mobilů) včetně jejich
porovnávání, podpory kritického myšlení a argumentace. Efektivitu vzdělávání zvyšova li
učitelé využíváním pracovních listů k rozvoji čtenářské gramotnosti, charakteristice textu,
procvičení a upevnění učiva. Při práci s vhodně vybranými ukázkami uměleckých textů
a jejich interpretaci byli žáci aktivní. Učitelé vhodně využívali průběžné motivač ní
hodnocení, někteří vytvářeli situace pro vzájemné hodnocení žáků a kladli otázky
podporující myšlení a práci s chybou.
Sledovaná výuka cizích jazyků probíhala s výrazným důrazem na vedení ve vyučovaném jazyce.
Převažovala frontální forma výuky, kdy po většinu času byli aktivní učitelé a méně žáci.
Sporadicky se vyskytovala práce ve dvojici nebo skupinová práce. Kooperační metody práce
neměli žáci zažité, i když u cizích jazyků jsou žádoucí vzhledem k podpoře komunikač níc h
a sociálních dovedností. Komunikativní dovednosti a kompetence byly rozvíjeny jen občas
(v některých hodinách), využívané metody výuky ne vždy přispívaly k rozvoji jazykovýc h
schopností žáků. Efektivně byla zařazena poslechová cvičení a následně práce
s informacemi získanými v poslechu s ohledem na využití při společné části maturitní
zkoušky. Důraz byl kladen na ústní část, hodnocení probíhalo velmi dobře a objektivně s důrazem
na kritéria u maturitní zkoušky. Učitelé dobře podporovali a pomáhali žákům s jejich projevem
a citlivě opravovali a vysvětlovali chyby. Na druhou stranu došlo i k situacím, kdy žáci
mluvili výrazně s chybami a nedostatky, které by vedly k neúspěchu u maturitní zkoušky.
Přesto jim nebyla poskytnuta žádná zpětná vazba přínosná pro jejich další učení, což
souviselo s nedostatky v didaktické přípravě a vedením vyučovacích hodin učitelem bez
odborné kvalifikace.
V matematice žáci počítali za pomoci demonstračního vysvětlování nových početních
postupů nebo formou samostatné práce s individuální dopomocí. To svádělo část žáků
k pouhému opisování řešených příkladů, zvláště když celková zpětná vazba pro třídu měla
následně podobu formálního dotazu učitele na zvládnutí daného příkladu místo formativního
upevnění konkrétních postupných kroků při řešení probíraného jevu. Řada žáků prokazovala
neznalost základních početních operací a postupů na úrovni vyšších ročníků základní školy,
přesto v některých třídách byla většina žáků hodnocena stupněm chvalitebný nebo dobrý.
Při výuce ekonomických předmětů se učitelé zaměřovali zejména na přípravu žáků
k praktické maturitní zkoušce. Vzdělávání bylo vedeno po odborné stránce bez nedostatků
a v návaznosti na reálnou praxi, a to částečně formou podnětné diskuse učitele se žáky, kteří
doplňovali přednášené učivo řadou vlastních postřehů a zkušeností a připravovali se tak
zejména k ústní maturitní zkoušce. Výuka ve třídě se spojenými třemi skupinami žáků
odlišných oborů vzdělání klade vysoké nároky na přípravu učitele a strukturu vyučovac í
hodiny, efektivnost takto organizované výuky je z hlediska možnosti zapojení žáků nižší.




                                             3/6
                         Hodnocení výsledků vzdělávání
Škola přijala opatření ke zlepšení školní úspěšnosti žáků, s výsledky vzdělávání průběžně
pracuje, vyhodnocuje je na pedagogických radách a poradách. Realizuje systém podpůrných
aktivit pro prevenci školní neúspěšnosti žáků, žáci využívají doučování, podle zájmu také
individuální konzultace. V případě rizika neúspěchu žáci částečně využívají také možnost
změny oboru vzdělání na jiný školou vyučovaný obor, který jim lépe vyhovuje svou
náročností. Vzdělávání žáků ohrožených neúspěchem je monitorováno také pracovníky
školního poradenského pracoviště, kteří spolupracují na řešení problému s jednotlivými
učiteli, třídními učiteli, žáky i zákonnými zástupci. Škola uplatňuje zpřísněná opatření
ke zlepšení docházky (hlavně důslednost v omlouvání absence, doplňovací zkoušky
v případě nesplnění povinnosti absolvovat stanovený minimální počet vyučovacích hodin).
Počet omluvených vyučovacích hodin na žáka se od minulé inspekční činnosti snížil.
Průměrná absence za školní rok 2021/2022 (v průměru sedm zameškaných týdnů výuky)
poklesla o jeden týden na každého žáka, přestože v daném období doznívala pandemie
COVID-19. Problémy kázeňského charakteru se vyskytují ojediněle, stejně tak neomluve né
hodiny.
Vlastní výsledky vzdělávání škola zjišťuje obvyklými interními evaluačními nástroji
(především písemná a ústní zkoušení). Nově byly zavedeny také postupové
(tzv. „rekapitulační“) testy, které mají doložit zvládnutí výstupů a učiva předposledního
ročníku oborů vzdělání zakončených maturitní zkouškou. Někteří učitelé již v průběhu
výuky v oborech vzdělání zakončených závěrečnou zkouškou monitorují zájem žáku
o následné studium v nástavbovém oboru vzdělání 64-41-L/51 Podnikání, upozorňují žáky
na rozdíly v přístupu při vzdělávání v tomto oboru. Ve školním roce 2021/2022 neprospěla
přibližně pětina žáků školy. Jednalo se zejména o žáky denní formy nástavbového oboru
vzdělání 64-41-L/51 Podnikání, kterých neuspělo 38 %. Na druhou stranu téměř 15 % žáků
školy prospělo s vyznamenáním.
Z 35 žáků přihlášených v roce 2022 poprvé ke společné části maturitní zkoušky konalo tuto
zkoušku 27, z nich 9 neuspělo v jarním ani podzimním termínu. Hrubá neúspěšnost (podíl
žáků, kteří u maturitní zkoušky neuspěli nebo ji nekonali a žáků, kteří byli k maturitní
zkoušce přihlášeni) celkově činila více než 40 %, problémy měli žáci hlavně v anglické m
jazyce. Celkovou neúspěšnost výrazně ovlivnili žáci oboru vzdělání 66-41-L/01 Obchodník
v „dobíhající“ kombinované formě, kteří nebyli úspěšní. Žáci tohoto oboru vzdělání nejsou
na základě opatření ředitelky školy od školního roku 2022/2023 ve škole již vyučová ni
(stejně jako žáci oboru vzdělání 69-41-L/52 Vlasová kosmetika a 69-41-L/01 Kosmetické
služby v dálkové formě vzdělávání).


                                        Závěry
Vývoj školy
- Zvýšení počtu žáků a průměrného počtu žáků na třídu, snížení výuky spojených skupin,
- profilování oboru vzdělání 66-41-L/01 Obchodník (na grafiku v marketingu),
- utlumení vzdělávání v oborech vzdělání 69-41-L/52 Vlasová kosmetika, 69-41-L/01
  Kosmetické služby (dálková forma vzdělávání) a 66-41-L/01 Obchodník (kombinova ná
  forma vzdělávání), jejichž žáci vykazovali vysokou neúspěšnost ve společné části
  maturitní zkoušky,




                                          4/6
- přijetí opatření ke zlepšení úspěšnosti ve vzdělávání žáků oborů vzdělání ukončených
  maturitní zkouškou.
Slabé stránky a/nebo příležitosti ke zlepšení
- Omezené a pro další rozvoj limitující prostorové podmínky,
- neúplná kvalifikovanost učitelů pro předměty společné části maturitní zkoušky,
- přijatá opatření ke zlepšení výsledků maturitní zkoušky byla účinná zatím částečně.
Doporučení pro zlepšení činnosti školy
- Zaměřovat se na zajištění výuky odborně kvalifikovanými pedagogy,
- organizovat další vzdělávání pedagogických pracovníků cíleně v návaznosti na výsledky
  hospitační činnosti, kontrolovat zařazování získaných poznatků do výuky,
- nadále uplatňovat opatření pro zlepšení docházky žáků,
- hospitační a metodickou činnost zaměřit více na vedení odborně nekvalifikova nýc h
  učitelů a metody výuky,
- uplatňovat ve větší míře formativní hodnocení a stanovování cílů vyučovacích hodin jako
  činností žáků vedoucích k osvojení příslušných poznatků,
- přijmout opatření ke zvýšení objektivnosti hodnocení výsledků vzdělávání
- zaměřit více pozornost na dosažení kompetencí žáků oborů vzdělání zakončených
  závěrečnou zkouškou, kteří mají zájem o následné nástavbové studium,
- výmaz oboru vzdělání 66-41-L/01 Obchodník (dálková a kombinovaná forma),
  69-41-L/52 Vlasová kosmetika a 69-41-L/01 Kosmetické služby (dálkové forma
  vzdělávání) z rejstříku škol a školských zařízení vzhledem předchozí vysoké neúspěšnosti
  žáků ve společné části maturitní zkoušky.
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 15 dnů přijmout adekvátní opatření k prevenci nedostatků zjištěných
při inspekční činnosti a ve stejné lhůtě písemně informovat Českou školní inspekci,
jaká byla přijata opatření.
Zprávu zašlete na adresu Česká školní inspekce, Pardubický inspektorát, Sukova
třída 1556, 530 02 Pardubice, případně prostřednictvím datové schránky (g7zais9),
nebo na e-podatelnu csi.e@csicr.cz s připojením elektronického podpisu.


            Seznam dokladů, o které se inspekční zjištění opírají
 1. Školní řád ze dne 7. 1. 2021
 2. Školní vzdělávací programy oborů vzdělání platné ve školním roce 2022/2023



                                           5/6
 3. Dokumentace ke kontrolní a hospitační činnosti ve školním roce 2021/2022
    a 2022/2023 (výběr)
 4. Rozvrhy hodin pro školní rok 2022/2023
 5. Školní matrika – aktuální stav
 6. Třídní knihy pro školní rok 2022/2023 (výběr)
 7. Personální dokumentace k odborné kvalifikaci pedagogických pracovníků (výběr)
 8. Záznamy z jednání pedagogické rady, Záznamy z jednání předmětových komisí
    ve školních rocích 2021/2022 a 2022/2023
 9. Dokumentace výchovného poradenství a preventivních programů pro školní
    rok 2022/2023
10. Výroční zpráva o činnosti školy za školní rok 2021/2022
11. Inspekční zpráva čj. ČŠIE-94/20-E
12. Zlepšení výchovně vzdělávacího procesu, sledování klimatu školy, školní rok 2022/2023


                                           Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Pardubický
inspektorát, Sukova třída 1556, 530 02 Pardubice, případně prostřednictvím datové
schránky (g7zais9), nebo na e-podatelnu csi.e@csicr.cz s připojením elektronického
podpisu, a to k rukám ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Jaroslav Loučka, školní inspektor,
 vedoucí inspekčního týmu                              ………………………..

 Mgr. Petra Holánková, školní inspektorka
                                                       ………………………..

 Mgr. Hana Řebíčková, školní inspektorka
                                                       ………………………..

 Bc. Daniela Růžová, kontrolní pracovnice
                                                       ………………………..
 Ing. Marie Mrázová, odbornice
 na ekonomické předměty                                ………………………..

V Pardubicích ………………………..



                                             6/6
