CSI0X00AWJZF
Počet listů: 9




                                    Česká školní inspekce
                                    Olomoucký inspektorát
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIM-1207/22-M


Název                               Švehlova střední škola polytechnická Prostějov
Sídlo                               nám. Spojenců 17, 796 01 Prostějov
E-mail                              svehlova@svehlova.cz
IČO                                 00 56 68 96
Identifikátor                       600 015 165
Právní forma                        příspěvková organizace
Zastupující                         Ing. Radomil Poles
Zřizovatel                          Olomoucký kraj
Místo inspekční činnosti            nám. Spojenců 2555/17, 796 01 Prostějov
                                    Svatoplukova 2370/80, 796 01 Prostějov
                                    Vojáčkovo nám. 2945/4, 796 01 Prostějov
                                    Kollárova 2572/12, 796 01 Prostějov
                                    U Spalovny 4537/12, 796 01 Prostějov
                                    Fanderlíkova 3246/25, 796 01 Prostějov
                                    Určická 1749/94, 796 01 Prostějov
Inspekční činnost na místě          21. − 23. 11. 2022


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle přísluš nýc h
školních vzdělávacích programů.
Zjišťování a hodnocení naplnění školních vzdělávacích programů.


                                   Charakteristika
Švehlova střední škola polytechnická Prostějov, příspěvková organizace (dále „škola“)
vykonává činnost střední školy, školní jídelny, školní jídelny-výdejny a domova mládeže.
V době inspekční činnosti vzdělávání probíhalo celkem v 13 oborech vzdělání,
a to v oborech středního vzdělání s maturitní zkouškou (29-41-M/01 Technologie potravin,
29-42-M/01 Analýza potravin, 39-41-L/01 Autotronik a nástavbové studium
64-41-L/51 Podnikání)        a v oborech středního           vzdělání  s výučním   listem
(41-55-H/01 Opravář zemědělských strojů, 23-68-H/01 Mechanik opravář motorových
vozidel, 36-67-H/01 Zedník, 36-64-H/01 Tesař, 33-56-H/01 Truhlář, 36-52-H/01 Instalatér,
26-51-H/02 Elektrikář-silnoproud, 29-51-H/01 Výrobce potravin, 41-55-E/01 Opravářské
práce).
K termínu inspekční činnosti bylo ve škole vzděláváno celkem 590 žáků v denní formě
vzdělávání, 234 žáků v oborech maturitních a 356 žáků v oborech s výučním listem. Od
minulé inspekční činnosti došlo ke zvýšení počtu žáků. V době inspekční činnosti škola
vzdělávala 57 žáků s potřebou podpůrných opatření a čtyři cizince.
Stravování žáků škola zajišťuje ve vlastní školní jídelně a školních jídelnách- výdejnách na
odloučených pracovištích.
Svou činnost škola prezentuje na webových stránkách školy (www.svehlova.cz).


                         Hodnocení podmínek vzdělávání
Ředitel školy naplňuje reálně nastavený záměr rozvoje činnosti školy opírající se o analýzu
jejího stavu, vývoj poptávky na trhu práce a dlouholetou znalost prostředí školy. Základním
nástrojem je kvalitně zpracovaná koncepce školy včetně jejího vyhodnocení za uplynulé
období a stejně tak i realizované školní vzdělávací programy střední školy, ve kterých je
kladen důraz především na získání odborných kompetencí žáků. Tyto dokumenty reflektují
změny v obsahu vzdělávání postihující moderní poznatky vyučovaných oborů vzdělání
i vývoj demografických změn v regionu.
Organizační struktura a rozdělení kompetencí je v rámci subjektu funkční, plně umožňuj íc í
realizaci obsahu vzdělávání a strategických záměrů rozvoje školy. V oblasti pedagogického
vedení školy ředitel delegoval kompetence a odpovědnost za konkrétní úkoly na další
pracovníky, především na své zástupkyně pro teoretické vyučování, vedoucí učitele pro
odborný výcvik a vedoucího vychovatele domova mládeže. Nastavení rozhodovacíc h
pravomocí je pro efektivní řízení účinné. K výměně informací o fungování školy význa mně
přispívají operativní porady vedení, jednání pedagogické rady i plánovitá činnost
předmětových komisí. Těžiště jejich práce spočívá ve sjednocování pohledu jednotlivýc h
předmětových komisí na plnění vzdělávacího obsahu v souladu s učebními osnovami
školních vzdělávacích programů, organizací výuky či přípravě žáků na soutěže apod.
Plnění úkolů je průběžně monitorováno v rámci nastaveného vnitřního kontrolního
uspořádání. Řídicí a kontrolní činnost vykonává ředitel přímo ve vztahu ke všem
pracovníkům školy, nepřímo prostřednictvím svých zástupců, případně dalších vedoucích
pracovníků. Kontrolní systém jako celek je účinný, umožňuje pozitivní ovlivňo vá ní


                                            2/9
pedagogického procesu a včasné zachytávání případných nežádoucích jevů i jejich nápravu.
I když je řídicí a kontrolní systém nastaven způsobem, který postihuje všechny oblasti
fungování subjektu, v praxi se dosud nepodařilo plně eliminovat některé dílčí nedostatky
v metodickém vedení teoretické výuky, které spočívají v omezeném využívá ní
sebehodnocení a vzájemného hodnocení žáků, v absenci závěrečného motivačního shrnutí
vyučovací jednotky a v nedostatečné aktivizaci žáků s využitím pestrých organizač níc h
metod a forem výuky. V souvislosti s podporou profesního rozvoje zejména u začínajíc íc h
pedagogů jsou realizovány vzájemné hospitace s cílem kolegiálního hodnocení, sdílení
různých přístupů, metod a forem při vzdělávání.
Profesní rozvoj pedagogických pracovníků je vedením školy podporován. Příležitos tí
k rozšíření a jeho zlepšení je zaměřit pozornost na semináře z oblasti inovativních metod
a forem práce ve výchově a vzdělávání, což přispěje ke zkvalitnění vzdělávacího procesu
a k cílenému formování a rozvíjení osobnosti žáků.
Vzdělávací proces je realizován v několika budovách pro teoretické a praktické vyučová ní.
Obnovu a modernizaci materiálně technického zařízení se managementu školy podařilo
realizovat zejména v prostorách pro teoretické vyučování a částečně v dílenských prostorách
odborného výcviku pro obory stavební. Škola disponuje technicky kvalitně vybavenými
i nově vybudovanými učebnami nejen pro odborné předměty, ale i pro odborný výcvik.
V převážné části kmenových učeben je k dispozici projekční technika. K realizaci odborného
výcviku pro jednotlivé obory škola využívá komplex účelně uspořádaných dílenskýc h
pracovišť. Prostřednictvím investičního projektu se podařilo zrealizovat vybudování
odborné učebny včetně vnitřního zařízení a materiálového vybavení ve středisku praktického
vyučování pro obory instalatér a elektrikář, což je dobrým předpokladem ke zvyšová ní
a zkvalitňování dovedností žáků a jejich uplatnění na trhu práce. Stejně tak v rámci
projektových činností škola pořídila pro modernizaci a zkvalitnění praktické výuky CNC
dřevoobráběcí centrum. V rámci dalšího projektu škola realizuje aktivní podporu rozvoje
polytechnického vzdělávání s cílem zvýšit povědomí a zájem žáků základních škol
o technické obory středního vzdělávání. Škola je dlouhodobě zapojena také do projektu
Erasmus+, jehož prostřednictvím žáci absolvují zahraniční odborné stáže ve firmách, které
jsou předpokladem zejména k lepšímu uplatnění absolventů na trhu práce, napomáhají
žákům zdokonalovat se v jazykových dovednostech a zvyšují atraktivitu nabízených oborů.
Významná je spolupráce se sociálními partnery. Škola disponuje celou řadou navázanýc h
partnerství s firmami, které zabezpečují odborný výcvik a učební praxi. Na základě aktivní
spolupráce s některými zaměstnavateli regionu mají absolventi reálný předpoklad získat
pracovní uplatnění. Škola nabízí vzdělávání v novém učební oboru Výrobce potravin.
Studijní obor Autotronik v rámci pilotního ověřování nového způsobu ukončování
vzdělávání pak umožní žákům možnost získat výuční list a maturitní vysvědčení. Vzdělávac í
nabídku škola velmi dobře rozšiřuje také realizací různých vzdělávacích akcí, čímž
podporuje osobnostní rozvoj žáků a jejich uplatnění na trhu práce (např. exkurzemi,
naučnými programy a kurzy) i spoluprací s řadou vzdělávacích institucí včetně vysokých
škol.
Podmínky a pravidla pro zajištění bezpečnosti a ochrany zdraví jsou stanoveny ve vnitř níc h
předpisech školy. Žáci jsou pravidelně seznamováni s možnými bezpečnostními riziky
vyskytujícími se ve škole i při činnostech organizovaných mimo školu v souladu
s aktuálními tématy a realizovanými aktivitami.
Škola poskytuje stravování ve vlastní školní jídelně a formou nabídky dvou hlavních jídel
podporuje samostatnost žáků v rozhodování v oblasti zdravého stravování. Pro žáky
ubytované v domově mládeže jsou připravována jídla v rámci celodenního stravování.


                                            3/9
                          Hodnocení průběhu vzdělávání
Hodnocené vyučovací hodiny probíhaly v příznivé pracovní atmosféře, vyznačovaly se
promyšlenou organizací práce, cíleně rozvíjely klíčové kompetence žáků. Žáci dodržovali
pravidla komunikace s učiteli a respektovali stanovené postupy práce, neměli problém se
dotazovat a vyjádřit svůj názor. Učitelé projevovali zájem o průběh a výsledky vzdělává ní
žáků během celé vyučovací hodiny.
Metodická propracovanost vyučovacích (odborných i všeobecně vzdělávacích předmětů) se
odvíjela od osobního přístupu a pedagogických zkušeností učitelů. Výuka byla pro žáky
srozumitelná, většinou se aktivně zapojovali do výukových činností, odpovědně přistupova li
k plnění zadaných úkolů, měli prostor pro dotazy, ke zdůvodňování svých postupů nebo
hledání logických vztahů a souvislostí. Při výkladu vzdělávacího obsahu vyučující účelně
zařazovali mezipředmětové vazby doplněné o nové poznatky s příklady na jejich uplatnění
v praxi. Žákům poskytovali průběžnou zpětnou vazbu a pomoc při řešení úkolů, reagovali
na chyby a analyzovali je. Žáci adekvátně reagovali na pokyny vyučujících a zpravidla
prokazovali odpovídající úroveň znalostí a dovedností vzhledem k požadovaným výstupům.
Vyučovací hodiny probíhaly bez časových prostojů, zpravidla převažovala frontální výuka
s metodicky vhodně vedeným rozhovorem, kombinovaným se samostatnou prací žáků.
Ostatní formy, které by žáky více aktivizovaly, se vyskytly méně a spíše formálně. Chyběly
tak zejména aktivity ve skupinách nebo dvojicích, které by podporovaly kooperaci
a komunikaci žáků. Nebyla patrná práce žáků s různými informačními zdroji, neměli tak
možnost pracovat samostatně, aby byla podpořena jejich vnitřní motivace. Audiovizuá lní
didaktická technika pro posílení názornosti a efektivní zprostředkování informací byla ve
vyučovacích hodinách využita zejména pedagogy, méně pak žáky.
Pracovní tempo odpovídalo schopnostem žáků, individuální přístup vzhledem k žákům se
speciálními vzdělávacími potřebami ve výuce nebyl vždy patrný, stejně tak nedocházelo
k diferenciaci vzdělávacího obsahu směrem k žákům rychlejším a talentovaným. Žáci
získávali od vyučujících zpětnou vazbu o svých vzdělávacích výsledcích převážně verbálně.
Chyběla však reflexe žáků a prostor k vzájemnému hodnocení. Stejně tak bylo pedagogy
využíváno jen ojediněle závěrečné motivační shrnutí se zapojením žáků, určené pro
zhodnocení jejich práce, splnění vzdělávacího cíle vyučovací jednotky a stanovení dalších
cílů pro následující vyučovací hodinu.
Průběh odborného výcviku byl sledován v prostředí školních dílen. V rámci zkvalitňo vá ní
praktického vyučování jsou využívány moderní technologie. V pracovních skupinách pod
dohledem učitelů odborného výcviku byla zajištěna účelná organizace prováděných
pracovních činností žáků, které probíhaly v souladu s tematickým rozvržením vzdělávac ího
obsahu. Výuka ve skupinách jednotlivých ročníků byla realizována formou práce na
konkrétně zadaných úkolech v rámci oboru, případně se žáci věnovali procvičování již
získaných dovedností. Vzdělávací obsah vhodně navazoval na teoretické znalosti. Učitelé
s dlouholetou odbornou praxí úspěšně rozvíjeli schopnosti žáků porozumět zadání úkolu,
dohlíželi, zda žáci efektivně pracují, a v průběhu vyhodnocovali jejich samostatné úsilí při
zpracování úkolů. Z hlediska motivace žáků se pozitivně uplatňovala především individuá lní
podpora. Průběžná kontrola samostatné práce byla zaměřena zejména na správnost
provádění jednotlivých pracovních činností, důraz byl kladen na dodržování pracovních
technik a dodržování technologických postupů. Kromě odborných kompetencí byly ve
výuce rozvíjeny zejména kompetence komunikativní, sociální a personální. U většiny žáků
byla patrná samostatnost při práci a zvládnutí pracovních operací.




                                            4/9
Výchovně vzdělávací činnost domova mládeže je realizována formou každodenní výchovně
vzdělávací práce s jednotlivci i výchovnými skupinami. Je zaměřena především na zájmové
aktivity ubytovaných s cílem smysluplného využití jejich volného času, posilování zdravého
životního stylu a podporu sebevzdělávání. V rámci přípravy na vyučování mohou žáci
spolupracovat mezi sebou nebo s vychovateli, využívat zdroje informací a volit si potřebné
studijní prostředí. Vychovatelé ubytované vhodně motivují a v případě potřeby jim poskytují
metodickou pomoc. Pestrá nabídka pravidelné zájmové činnosti včetně dostatečné široké
škály dalších možností pro trávení volného času pořádaných napříč výchovnými skupina mi
směřují k účelnému využívání volného času i posilování prosociálních vztahů. Jsou
předpokladem pro úspěšnou realizaci preventivního programu domova mládeže a pro
předcházení rizikového chování ubytovaných žáků.


                         Hodnocení výsledků vzdělávání
Škola sleduje úspěšnost žáků ve vzdělávání, jejich skupinové i individuální výsledky za
jednotlivá klasifikační období pravidelně vyhodnocuje na jednáních pedagogické rady. Se
získanými daty dále pracuje, přijímá konkrétní návrhy ke zlepšení výsledků ve vzdělává ní
a zpětně také provádí hodnocení účinnosti přijatých opatření. Přehled o znalostech
jednotlivých žáků získává především prostřednictvím vlastních hodnoticích nástrojů.
Výsledná data z písemných prací většího rozsahu jsou vyučujícími analyzována, navrhová na
jsou opatření vedoucí k minimalizaci diagnostikovaných chyb. Škola podporuje rozvoj
talentovaných žáků jejich zapojováním do školních, případně vyšších kol různých druhů
soutěží a odborných aktivit. Důležitou zpětnou vazbou pro školu je úspěšnost žáků
u závěrečných a maturitních zkoušek, v přijetí absolventů k dalšímu studiu na vyšších
odborných a vysokých školách a také sledování jejich uplatnění v profesní praxi. Škola
identifikuje žáky s rizikem školního neúspěchu, zajišťuje jim primární podporu v průběhu
vyučování, nabízí individuální konzultace, případně zintenzivňuje přípravu žáků na
závěrečnou a maturitní zkoušku. Ve školním roce 2021/2022 nevykazovaly výsledky
vzdělávání žáků v jednotlivých vyučovacích předmětech závažné vzájemné odchylky. Na
dosahované výsledky vzdělávání pozitivně působí mj. fakt, že škola bezodkladně přijímá
opatření na minimalizaci zvýšené absence žáků.
Při hodnocení výsledků vzdělávání žáků se škola řídí pravidly stanovenými ve školním řádu.
V jejich obsahu však dosud nejsou nastavena podrobnější kritéria pro využívání váženého
průměru při hodnocení žáků formou klasifikace. Zákonní zástupci žáků jsou o výsledcíc h
vzdělávání průběžně informováni především prostřednictvím školního elektronické ho
informačního systému, na třídních schůzkách nebo formou individuálních konzultac í.
Celkové výsledky vzdělávání včetně účasti a umístění žáků v soutěžích, aktivitác h
a projektech školy podporujících rozšíření znalostí a dovedností žáků jsou podrobně
zveřejněny ve výroční zprávě o činnosti školy.
Systém poradenských služeb školy zajišťuje s podporou vedení školy tým pracovníků, kteří
poskytují potřebnou odbornou pomoc třídním učitelům a ostatním vyučujícím zejména při
vzdělávání žáků se speciálními vzdělávacími potřebami a při řešení různých forem
rizikového chování žáků, především záškoláctví a nevhodného chování. Výchovné
poradkyně a metodik prevence školního poradenského pracoviště personálně doplňuje
působení školní speciální pedagožky a školní psycholožky, jejichž služeb žáci pravidelně
využívají. Činnosti všech členů jsou jasně vymezeny a koncepčně propojeny. Rozdělení
kompetencí mezi více osob tak příznivě ovlivňuje kvalitu poskytovaných poradenských
služeb. Takto nastavený systém zaznamenal od předešlé inspekční činnosti pozitivní změny
v propojenosti jednotlivých činností a v úrovni funkční spolupráce kompetentních osob.


                                           5/9
Přístup žáků k nabízeným poradenským aktivitám usnadňuje stanovení konzultačních hodin.
Údaje o poskytovaných službách škola prezentuje v prostorách školy i prostřednictvím
webových stránek školy. Žáci prvních ročníků a jejich zákonní zástupci jsou školou
o činnosti pracoviště informováni na začátku školního roku.
Škola poskytuje všem žákům podpůrná opatření vycházející z doporučení školských
poradenských zařízení a průběžně identifikuje žáky s rizikem školní neúspěšnosti převážně
prostřednictvím třídních učitelů a vytváří jim vhodnou podporu. Na základě
identifikovaných vzdělávacích potřeb jsou vytvářeny individuální vzdělávací strategie
pro žáky, kteří je potřebují. Přesto v průběhu sledovaných vyučovacích hodin nebyla patrná
vysoká míra individuálního přístupu k žákům se speciálními vzdělávacími potřebami,
žákům nadaným či talentovaným. Oblast kariérového poradenství je zajištěna funkčně.
Žákům jsou poskytovány dostatečné informace o možnostech dalšího studia i o uplatnění na
trhu práce. K dění ve škole se žáci vyjadřují přímo při osobním kontaktu s třídními učiteli,
výchovnými poradkyněmi a ostatními vyučujícími.
Nastavená preventivní strategie umožňuje škole včasnou eliminaci a případné okamžité
řešení rizikového chování žáků. Preventivně výchovné působení školy se rovněž promítá
i do oblasti volného času žáků na domovech mládeže, kde jsou jednotlivé volnočasové
aktivity a systematické tvůrčí činnosti podporovány vychovateli. Cíleně je zaměřována
pozornost zejména začátkem školního roku na nově příchozí žáky, kterým škola zajišťuje
adaptační a socializační aktivity pro podporu jejich duševní pohody a zdraví. Žáci mají
možnost se k dění ve škole vyjádřit přímo při osobním kontaktu s vyučujícími či s členy
školního poradenského pracoviště nebo prostřednictvím schránky důvěry. Nastavené
strategické postupy jsou většinou účinné, nabízejí východiska ke zkvalitnění preventivní
práce školy a díky nim se často daří eliminovat nežádoucí výchovné a výukové problémy
jednotlivců.


                                         Závěry
Vývoj školy
- Portfolio vzdělávací nabídky bylo rozšířeno o nový učební obor Výrobce potravin
  a pilotně je ověřován nový způsob ukončování vzdělávání ve studijním oboru Autotronik,
  které umožní žákům získat výuční list a maturitní vysvědčení.
Silné stránky
- Důraz na účinné propojení teoretické a praktické přípravy žáků vytváří vhodné příležitos ti
  pro jejich uplatnění na trhu práce.
- Efektivní spolupráce s vnějšími partnery společně se systematickým zapojováním školy
  do projektové činnosti přispívá ke zkvalitňování materiálních podmínek vzdělává ní,
  rozvoji klíčových a odborných kompetencí žáků a k atraktivitě polytechnické ho
  vzdělávání pro žáky základních škol.
- Realizací mobility žáků v rámci jejich zahraničních stáží v praktickém vyučová ní,
  podporuje škola v souladu se svými strategickými dokumenty snahu o lepší uplatnitelno st
  absolventů na trhu práce.
Slabé stránky a/nebo příležitosti ke zlepšení
- V části hodnocených vyučovacích hodin převládala frontální výuka bez častějšího využití
  pestrých metod a forem výuky vedoucích k aktivizaci žáků.



                                            6/9
- Ve vyučovacích hodinách nebyla vždy uplatněna diferenciace a individualizace
  vzdělávacího obsahu tak, aby vycházela z individuálních vzdělávacích potřeb a možností
  žáků se speciálními vzdělávacími potřebami, žáků nadaných či talentovaných.
- Závěry většiny vyučovacích hodin postrádaly zhodnocení práce žáků a stanovení cílů na
  příští vyučovací hodinu, v některých chybělo sebehodnocení a vzájemné hodnocení ze
  strany žáků nezbytné pro jejich sebereflexi a posílení sociálních kompetencí.
Doporučení pro zlepšení činnosti školy
- Podporovat aktivitu žáků využitím pestrých organizačních metod a forem ve výuce (např.
  třídění a využití informací z různých zdrojů, práce ve dvojicích, skupinové kooperativní
  aktivity aj.).
- Ve výuce důsledněji diferencovat vzdělávací činnosti žáků s ohledem na jejich
  individuální vzdělávací možnosti a potřeby. Intenzivně při hospitační činnosti sledovat
  a vyhodnocovat uplatňování doporučení školských poradenských zařízení přímo ve
  výuce. Identifikovat také žáky talentované, přímo ve vyučovacích hodinách se zaměřit
  na jejich rozvoj prostřednictvím vhodných výukových aktivit (např. obohacování
  vzdělávacího obsahu, zadávání specifických úkolů) a podpořit je tak v jejich odborném
  růstu.
- Systematicky využívat v závěru vyučovací hodiny motivační zhodnocení práce žáků se
  stanovením cílů na další vyučovací hodinu, a poskytovat jim tak zpětnou vazbu
  o jejich pokroku a dosažených výsledcích jejich práce. K posílení jejich sociálního
  rozvoje a komunikačních kompetencí uplatňovat ve výuce společně se sebehodnocením
  také vzájemné hodnocení.
- V pravidlech pro hodnocení výsledků vzdělávání žáků upřesnit kritéria pro používá ní
  váženého průměru při hodnocení výsledků vzdělávání žáků.


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 14 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Olomoucký inspektorát,
Wellnerova 25, 779 00 Olomouc, případně prostřednictvím datové schránky (g7zais9),
nebo na e-podatelnu csi.m@csicr.cz s připojením elektronického podpisu.




                                           7/9
           Seznam dokladů, o které se inspekční zjištění opírají
 1.   Úplné znění zřizovací listiny příspěvkové organizace Olomouckého kraje s názvem
      Švehlova střední škola polytechnická Prostějov, čj. KUOK 31060/2022, ze dne 25. 4. 2022
 2.   Výpis z rejstříku škol a školských zařízení, ze dne 25. 10. 2022
 3.   Dlouhodobý plán vzdělávání a rozvoje 2019-2024, aktualizovaný 29. 12. 2021
 4.   Školní vzdělávací programy pro realizované obory středního vzdělání platné ve
      školním roce 2022/2023 k termínu inspekční činnosti
 5.   Školní vzdělávací program Domova mládeže při Švehlově střední škole
      polytechnické Prostějov č.j.543/ŠSŠ/14/SPOJ platný od 1. 9. 2014
 6.   Školní matrika a třídní knihy elektronicky vedené ve školním roce 2022/2023
 7.   Školní řád a pravidla pro hodnocení výsledků vzdělávání žáků Švehlovy střední
      polytechnické školy Prostějov čj. 693/ŠSŠ/18/SPOJ, s platností od 1. 10. 2021
 8.   Přehled hospitační činnosti, záznamy z hospitace vedené za školní roky 2021/2022
      a 2022/2023 k termínu inspekční činnosti
 9.   Zápisy z jednání pedagogické rady, zápisy z jednání předmětových komisí vedené za
      školní roky 2021/2022 a 2022/2023 k termínu inspekční činnosti
10.   Třídní knihy jednotlivých tříd střední školy školní rok 2021/2022
11.   Deníky výchovných skupin domova mládeže – školní rok 2022/2023
12.   Rozvrhy vyučovacích hodin – školní rok 2022/2023
13.   Plán výchovně vzdělávací práce domova mládeže na školní rok 2022/2023, ze dne
      22. 9. 2022
14.   Plány práce odborného výcviku pro automobilní a stavební obory, školní rok
      2022/2023
15.   Smlouvy o zajištění praktického vyučování uzavřené ve školním roce 2022/2023
16.   Výroční zpráva o činnosti školy školní rok 2021/2022, ze dne 23. 9. 2022
17.   Složka: Písemné práce z vybraných vyučovacích předmětů (namátkový výběr), školní
      roky 2021/2022 a 2022/2023 k termínu inspekční činnosti
18.   Plán dalšího vzdělávání pedagogických pracovníků za školní rok 2022/2023
      k termínu inspekční činnosti
19.   Seznam žáků se speciálními vzdělávacími potřebami, školní rok 2022/2023,
      k termínu inspekční činnosti
20.   Dokumentace školního poradenského pracoviště (program poradenských služeb,
      minimální preventivní program, strategie řešení školní neúspěšnosti) vedená
      ve školním roce 2022/2023
21.   Přehled pedagogických pracovníků školy vedený k termínu inspekční činnosti,
      doklady o dosaženém vzdělání pro splnění odborné kvalifikace pedagogického
      pracovníka, namátkový výběr
22.   Doklady vztahující se k finančním podmínkám školy
23.   Doklady související se zajištěním bezpečnosti a ochrany zdraví žáků, školní rok
      2022/2023
24.   Doklady vztahující se ke školnímu stravování
25.   Inspekční zpráva, čj. ČŠIM-180/15-M, ze dne 27. 3. 2015




                                            8/9
                                          Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Olomoucký inspektorát,
Wellnerova 25, 779 00 Olomouc, případně prostřednictvím datové schránky (g7zais9),
nebo na e-podatelnu csi.m@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy



 Mgr. Pavel Fridrich, školní inspektor,
 vedoucí inspekčního týmu                             ………………………..

 Mgr. Pavel Leszkow, školní inspektor
                                                      ………………………..

 Mgr. David Náhlík, školní inspektor
                                                      ………………………..

 Mgr. Pavel Okleštěk, školní inspektor
                                                      ………………………..

 Ing. Renata Skutková, kontrolní pracovnice
                                                      ………………………..
 Ing. Luděk Kozárek, odborník na výuku
 odborných předmětů technického zaměření              ………………………..




V Olomouci 12. 12. 2022




                                              9/9
