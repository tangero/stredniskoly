                                  Česká školní inspekce
                                 Olomoucký inspektorát
                             Wellnerova 25, 779 00 Olomouc
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIM-577/24-M
                                      Sp. zn. ČŠIM-S-133/24-M


Název                               Střední škola polytechnická, Olomouc, Rooseveltova 79
Sídlo                               Rooseveltova 472/79, 779 00 Olomouc
E-mail                              ssp@ssprool.cz
IČO                                 13 643 606
Identifikátor                       600 017 095
Právní forma                        příspěvková organizace
Zastupující                         Ing. Aleš Jurečka
Zřizovatel                          Olomoucký kraj
Místo inspekční činnosti            Rooseveltova 472/79, Olomouc
Inspekční činnost na místě          19. až 22. 3. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání, a to podle školních
vzdělávacích programů.
Zjišťování a hodnocení naplnění příslušných školních vzdělávacích programů.
                                  Charakteristika
Střední škola polytechnická, Olomouc, Rooseveltova 79 (dále škola, subjekt) vykonává
činnost střední školy, domova mládeže, školní jídelny a jiného účelového (tělovýchovné ho
a školicího) zařízení.
Ve školním roce 2023/2024 poskytuje škola vzdělávání žákům ve čtyřletých oborech
středního vzdělání s maturitní zkouškou 66-41-L/01 Obchodník, 39-41-L/02 Mechanik
instalatérských a elektrotechnických zařízení a ve dvouletých nástavbových oborech
středního vzdělání s maturitní zkouškou 36-44-L/51 Stavební provoz, 23-43-L/51 Provozní
technika a 33-42-L/51 Nábytkářská a dřevařská výroba. Z tříletých oborů středního vzdělání
s výučním listem jsou vyučovány obory 23-51-H/01 Strojní mechanik, 33-56-H/01 Truhlář,
23-68-H/01 Mechanik opravář motorových vozidel (i ve zkrácené formě), 36-64-H/01 Tesař
(i ve zkrácené formě), 36-52-H/01 Instalatér, 26-57-H/01 Autoelektrikář, 36-56-H/01
Kominík, 39-41-H/01 Malíř a lakýrník, 23-55-H/02 Karosář, 36-67-H/01 Zedník,
36-67-E/01 Zednické práce.
Všechny uvedené obory vzdělání jsou realizovány v denní formě vzdělávání. V termínu
inspekční činnosti bylo ve škole zapsáno celkem 639 žáků, z toho bylo 100 žáků s potřebou
podpůrných opatření.
Ubytování žáků je zajištěno v domově mládeže. Stravování žáků je zajištěno ve školní
jídelně s celodenním provozem, která dodává stravu také do několika dalších škol. V budově
školy je provozován školní bufet a několik nápojových automatů na teplé a studené nápoje.
Podrobné informace o své činnosti škola pravidelně zveřejňuje na webových stránkách
www.ssprool.cz, na sociálních sítích a ve výročních zprávách o činnosti školy.


                        Hodnocení podmínek vzdělávání
Systém řízení subjektu je dlouhodobě založen na jasném a jednoznačném rozdělení
kompetencí mezi ředitele školy a jeho zástupce. Vychází z úzké spolupráce vedení školy se
všemi vyučujícími, propojení teoretického a praktického vyučování a vzájemné ho
průběžného předávání informací. Témata projednávaná na pravidelných i operativníc h
poradách vedou k naplňování koncepčních záměrů a strategie rozvoje školy v delším
časovém období, která stanovuje cíle v oblasti propojení teorie s praxí, zlepšování
materiálních podmínek a zvyšování uplatnitelnosti absolventů na trhu práce. Pozornost je
zde také zaměřena na vyhledávání a poskytování podpory žákům s rizikem školního
neúspěchu a zlepšování celkových výsledků školy. Od poslední inspekční činnosti škola
přijala opatření v oblasti zjišťování, analýzy výsledků vzdělávání a navrhování opatření
k jejich zlepšování. Disponibilní časová dotace byla částečně využita pro výuku předmětů
společné části maturitní zkoušky. Přesto se tato opatření výraznějším způsobem neprojevila
ve stabilnějším zlepšování výsledků u maturitní zkoušky. V hodnoceném období probíhalo
přijímání uchazečů do maturitních oborů s využitím jednotné přijímací zkoušky a na základě
stanovených kritérií. Žáci byli přijímáni podle výsledků jednotné přijímací zkoušky
a průměrného prospěchu za tři hodnocená období. Pro první kolo přijímacího řízení ředitel
školy dlouhodobě stanovuje minimální hranici pro přijetí získání alespoň jednoho bodu
v bodovém hodnocení jednotné přijímací zkoušky z českého jazyka a literatury a alespoň
jednoho bodu v bodovém hodnocení jednotné přijímací zkoušky z matematiky. Reálné
vstupní znalosti žáků jsou zjišťovány až u žáků přijatých do 1. ročníku, a to formou nově
zavedených vstupních testů.



                                          2/10
Organizační struktura školy je jasná, přehledná a odráží potřeby subjektu. Veškeré aktivity
směřují k naplňování profilů absolventa jednotlivých oborů vzdělání. Přispívá k tomu také
složení pedagogického sboru, který prošel v posledních dvou školních letech výraznou
generační obměnou. Vedení školy podporuje začínající učitele, což přispívá k jejich úspěšné
adaptaci na školní prostředí a získávání profesních dovedností. Vyučující jsou motivo vá ni
k realizaci vzájemných hospitací, a to nejen se zaměřením na spolupráci začínajíc íc h
a uvádějících učitelů, ale napříč celým pedagogickým sborem, což přispívá k následnému
propojování teorie s praxí. Pedagogům je pravidelně poskytována zpětná vazba při
hospitační činnosti vedení školy, která je v rámci teoretického vyučování také zaměřena na
vyučovací předměty společné části maturitní zkoušky, s následným vyhodnocení m
a navrhováním praktických doporučení. Podporováno je další vzdělávání pedagogickýc h
pracovníků, které vychází zejména z každoročního vyhodnocování plánů osobního
pedagogického rozvoje a z potřeb školy.
Průběh vzdělávacího procesu příznivě ovlivňuje partnerská spolupráce. Předpokladem
spolupráce se zákonnými zástupci žáků je zejména účinná komunikace, která je založena na
zprostředkování informací elektronickou formou a prostřednictvím osobních jednání. Škola
aktivně propaguje svoji činnost ve vztahu k potenciálním zájemcům o studium i ostatní
veřejnosti. Nejen v této oblasti spolupracuje se základními školami ve městě, s ostatními
středními školami v kraji i s Univerzitou Palackého v Olomouci. Při organizování školních
akcí, a to především v oblasti zajištění praktického vyučování a prevence rizikové ho
chování, škola spolupracuje s řadou institucí a firem. Jedná se přitom o různé formy
spolupráce s malými i velkými firmami z regionu i celé republiky. Spolupráce s nimi vede
k rozvoji odborných znalostí a dovedností žáků i pedagogů. V průběhu školního roku
probíhá celá řada odborných a kulturních exkurzí, výukových programů, přednášek a besed,
což vytváří dobré předpoklady pro propojení vzdělávacího obsahu s odbornou praxí
a běžným životem.
Efektivní vícezdrojové financování umožňuje vytvářet kvalitní podmínky pro naplňová ní
vzdělávacích programů i zajištění chodu školy. Aktivní prací ředitele školy se daří získávat
další finanční prostředky z rozvojových programů a projektů a díky funkční spolupráci se
zřizovatelem tak škola zkvalitňuje materiální podmínky pro svoji činnost. K realizac i
odborného výcviku má škola k dispozici komplex účelně uspořádaných dílenskýc h
pracovišť pro jednotlivé obory vzdělání, které vyučuje. Součástí pracovišť odborného
výcviku jsou funkčně zařízené odborné učebny pro podporu a rozvoj polytechnické ho
vzdělávání, kde jsou v rámci projektu realizovány i aktivity podporující zájem žáků např.
o možnosti využití virtuální reality, která nabízí netradiční formy a propojení virtuálníc h
činností s reálnou prací s využitím digitálních technologií. Cílem těchto aktivit pro žáky je
rozvíjení jejich dovedností, kreativity a digitální gramotnosti. Při zkvalitňování praktického
vyučování jsou využívány pro výuku i další moderní technologie a zařízení, které jsou
postupně obnovovány.


                          Hodnocení průběhu vzdělávání
Hodnocené vyučovací hodiny byly po obsahové stránce připravené, vzdělávací obsah byl
prezentován odborně správně, odpovídal osnovám realizovaných školních vzdělávac íc h
programů a byl aktualizován v souladu se současnými odbornými poznatky. Převládala
pracovní atmosféra, ve které byl patrný respekt mezi učiteli a žáky. Převažující frontální
výuku učitelé doplňovali řízeným rozhovorem, jehož hlavním cílem bylo ověřit znalosti


                                            3/10
žáků a jejich porozumění osvojenému učivu. Nedostatečná pestrost metod a forem výuky
však v některých vyučovacích hodinách vedla k nerovnoměrnému zapojení žáků
a nevytvářela jim vhodné příležitosti k týmové spolupráci, která by rozvíjela schopnost
komunikace při společném řešení problému a umožnila žákům vyjádřit svůj názor či si ho
obhájit. Také nebyla patrná výraznější časová či obsahová diferenciace zadávaných úkolů.
Zadávání úloh s rozdílnou mírou obtížnosti s ohledem na žáky s různými individuálními
možnostmi a schopnostmi nebylo využíváno.
Při výkladu vyučující vhodně uplatňovali mezipředmětové vztahy a propojení teorie s praxí.
K posílení názornosti měli učitelé dostatek názorných pomůcek, využívali také didaktickou
techniku, avšak většinou pouze k prezentaci vzdělávacího obsahu bez jejího aktivního
využití žáky. Pouze výjimečně bylo žákům umožněno vyhledávat informace z různých
informačních zdrojů, což by podpořilo rozvoj jejich kritického myšlení. Hodnocení žáků
bylo založeno na okamžitém hodnocení jejich výkonů, formativní hodnocení motivujíc í
žáky k jejich dalšímu učení nebylo využíváno. Splnění v úvodu stanovených cílů
vyučovacích hodin bylo v závěrech pouze v části vyučovacích hodin vyhodnoceno učiteli.
Žákům nebyl poskytován prostor pro shrnutí realizovaného vzdělávacího obsahu z jejich
strany a jejich sebehodnocení.
V hodnocených vyučovacích hodinách českého jazyka a literatury vyučující zařazovali do
výuky různé organizační formy práce (samostatná práce s typovými úlohami z didaktickýc h
testů, práce ve dvojicích apod.). Zařazovali práci s textem a pracovními listy včetně
zadaných úkolů. Výsledky této práce byly ověřovány většinou metodou řízeného rozhovoru,
někdy však bez rozboru a zdůvodnění, práce s chybou nebyla účinně využita. Role učitelů
byla spíše dominantní a jejich aktivita převažovala nad aktivitou žáků. Vyučující většinou
nevyžadovali od žáků souvislejší ústní projev, ve kterém by rozvíjeli schopnost
argumentace, často měli tendenci odpovídat místo žáků.
Hodnocené vyučovací hodiny anglického jazyka byly převážně vedené v cílovém jazyce.
Většina žáků dokázala reagovat na otázky a pokyny kladené v cizím jazyce. Český jazyk byl
vhodně využit při vysvětlování gramatických jevů či složitějších zadání úkolů. Frontální
výuka byla vhodně doplňována prací ve dvojicích či skupinách, přičemž vyučujíc í
monitorovali práci všech dvojic či skupin žáků a poskytovali jim podporu při plnění
zadaných úkolů. Žákům byl takto poskytován dostatečný prostor pro vlastní mluvní
vyjádření, který žáci využívali s různou intenzitou a zaujetím. Důraz byl kladen na rozvoj
všech produktivních i receptivních dovedností žáků, chyby byly opravovány s citem
a pedagogickým taktem. Účelně byla využívána didaktická technika, a to jak k prezentaci
vzdělávacího obsahu učiteli, tak i k aktivní práci žáků. Vzdělávací obsah vyučovacích hodin
maturitních oborů byl zaměřen na přípravu k maturitní zkoušce, zejména na upevňová ní
a rozšiřování slovní zásoby i znalosti gramatiky.
Ve vyučovacích hodinách matematiky převažovala frontální forma vedení výuky zaměřená
na opakování již probraného vzdělávacího obsahu, výklad a procvičování nového učiva.
Učitelé žáky zapojovali otázkami a řešením zadaných úloh na tabuli. Jiné formy výuky –
samostatná práce či spolupráce ve skupinách se vyskytovaly ojediněle. Při práci u tabule
učitelé žáky cíleně nevedli ke slovnímu zdůvodnění postupu řešení, což napomáhá lepšímu
pochopení učiva. Znalosti žáků byly mnohdy na nízké úrovni, což vyžadovalo výraznou
podporu ze strany učitelů. Vyučovací předmět cvičení z matematiky byl zaměřen na
systematickou přípravu k maturitní zkoušce s aktivním zapojením jednoho ve výuce
přítomného žáka.
Efektivitu vyučovacích hodin ekonomických předmětů zvyšovalo propojení teoretických
znalostí žáků s jejich praktickými zkušenostmi. Aktivnější žáci se zapojovali do diskuze,


                                           4/10
dokázali odpovídat na položené otázky a argumentovat. V části výkladu nového
vzdělávacího obsahu byla hlavní aktivita na straně učitelů, žáci byli zapojeni minimá lně.
Méně prostoru bylo věnováno pro samostatnou práci žáků, řešení zadaných úloh až na
výjimky probíhalo společně pod výrazným vedením učitele. Zcela neefektivní bylo spojení
dvou ročníků, prvního a čtvrtého, v předmětu účetnictví. Probírané učivo nebylo
diferencované s ohledem na ročník vzdělávání, žáci čtvrtého ročníku opakovali vzdělávac í
obsah se žáky prvního ročníku nebo jim poskytovali podporu při jejich samostatné
skupinové práci. Pro žáky maturitního ročníku nebyly v této vyučovací hodině vytvořeny
vhodné podmínky pro přípravu k maturitní zkoušce.
V pracovních skupinách pod dohledem učitelů odborného výcviku byla zajištěna účelná
organizace prováděných pracovních činností žáků, které probíhaly v souladu s tematickým
rozvržením vzdělávacího obsahu. Výuka ve skupinách jednotlivých ročníků byla
realizována formou práce na konkrétně zadaných úkolech v rámci oboru. Vzdělávací obsah
vhodně navazoval na teoretické znalosti. Učitelé s odbornou praxí úspěšně rozvíje li
schopnosti žáků porozumět zadání úkolu, dohlíželi, zda žáci efektivně pracují, a v průběhu
pozitivně hodnotili jejich samostatné úsilí při zpracování úkolů. K pozitivní motivaci žáků
byla účelně uplatňována především individuálně poskytovaná podpora. Průběžná kontrola
samostatné práce byla zaměřena zejména na správnost provádění jednotlivých pracovních
činností, důraz byl kladen na dodržování pracovních technik a dodržování technologick ýc h
postupů. Kromě odborných kompetencí byly ve výuce rozvíjeny zejména kompetence
komunikativní, sociální a personální. U většiny žáků byla patrná samostatnost při práci
a zvládnutí pracovních operací.
Na činnost střední školy navazuje činnost domova mládeže, která je realizována formou
každodenní výchovně vzdělávací práce s jednotlivci i výchovnými skupinami. Je zaměřena
především na zájmovou činnost ubytovaných s cílem smysluplného využití jejich volného
času, posilování zdravého životního stylu a podporu sebevzdělávání. Nabízené aktivity
vhodně doplňují vzdělávací nabídku školy formou odpočinkových, rekreačních, zájmovýc h,
kulturních a sportovních činností. Při přípravě na vyučování mohou žáci spolupracovat mezi
sebou nebo s vychovateli, využívat zdroje informací a volit si potřebné studijní prostředí.
Pestrá nabídka pravidelné zájmové činnosti včetně dostatečné široké škály dalších možností
pro trávení volného času pořádaných napříč výchovnými skupinami směřují k účelnému
využívání volného času i posilování prosociálních vztahů.


                          Hodnocení výsledků vzdělávání
Výsledky vzdělávání žáků jsou hodnoceny na základě pravidel srozumitelně stanovenýc h
ve školním řádu. Informování o výsledcích vzdělávání je efektivně zajištěno prostřednictvím
školního informačního systému. Učitelé zjišťují dosahované výsledky vzdělávání žáků
průběžně pomocí běžných evaluačních nástrojů. Úroveň vzdělávacích výsledků žáků škola
vhodně ověřuje také interním testováním ve vybraných vyučovacích předmětech, a to
v počátku vzdělávání vstupními testy z českého a anglického jazyka a v závěrečném
maturitním ročníku cvičnými didaktickými testy a písemnými pracemi z předmětů společné
části maturitní zkoušky. Získané informace využívají učitelé především pro identifik ac i
oblastí, na které je třeba se ve výuce zaměřit. Průběžně probíhá sumarizace a vyhodnoco vá ní
výsledků vzdělávání při jednáních metodických komisí a v rámci jednotlivých klasifikač níc h
období při jednáních pedagogické rady. Zvýšená pozornost je věnována především žákům
ohroženým školním neúspěchem. Třídní učitelé usilují ve spolupráci s ostatními vyučujíc ími
o jejich včasnou identifikaci a dále na stanovení příčin případného neúspěchu. Následně jsou
ve spolupráci s odbornými pracovníky školního poradenského pracoviště, žáky, popř. jejich


                                            5/10
zákonnými zástupci navrhována konkrétní opatření k prevenci a řešení školní neúspěšnosti.
O pohovorech se žáky a zákonnými zástupci jsou vedeny písemné záznamy, které obsahují
doporučení ze strany školy, což umožňuje následnou kontrolu jejich splnění.
Znalosti a dovednosti žáků školy jsou cíleně rozvíjeny jejich zapojováním do soutěží,
olympiád a jiných vzdělávacích projektů, a to jak v předmětech všeobecně vzdělávac íc h,
tak v předmětech s odborným zaměřením. Zejména v odborných soutěžích dosahují žáci
školy dobrých umístění i v celorepublikových kolech.
Jednou z hlavních příčin školní neúspěšnosti je dle analýz školy vysoká absence žáků.
Při omlouvání absence škola klade důraz zejména na systematickou práci a důslednost
třídních učitelů a u zletilých žáků rovněž na spolupráci s praktickými lékaři. Absence
výrazně vzrostla po ukončení distanční výuky a dosáhla ve školním roce 2021/2022 hodnoty
255 hodin na žáka za školní rok. Ve školním roce 2022/2023 došlo k mírnému poklesu
na 230 hodin na žáka za školní rok. Tento klesající trend byl zaznamenán i v prvním pololetí
aktuálního školního roku (100 hodin na žáka za pololetí), přesto absence nadále zůstává
vysoká. S poměrně vysokou absencí souvisí i vysoký podíl žáků nehodnocených v daném
klasifikačním období a konajících zkoušky v náhradním termínu. V prvním pololetí školního
roku 2022/2023 bylo v řádném termínu nehodnoceno téměř 14 % žáků, v prvním pololetí
aktuálního školního roku 2023/2024 došlo k mírnému poklesu počtu nehodnocených žáků
na 10 %. Opatření realizovaná školou v zájmu snižování absence, včetně hranice absence
pro hodnocení žáků v řádném termínu klasifikačního období stanovená ve školním řádu
(40 % absence) nebyla v hodnoceném období dostatečně účinná a nevedla k poklesu počtu
zameškaných vyučovacích hodin. Vysoká absence některých žáků má negativní vliv
na jejich průběžné výsledky vzdělávání. Průměrný prospěch žáků v období od 2020/2021 do
prvního pololetí tohoto školního roku se mírně zhoršoval a v průměru dosáhl za toto období
hodnoty 2,5.
Poměrně vysoká neúspěšnost v průběhu vzdělávání negativně ovlivňuje výsledky
vzdělávání školy u maturitní zkoušky. Ve zkušebních obdobích 2020 až 2023 škola
v některých oborech vykázala kolísavé výsledky, resp. také zvyšující neúspěšnost, a to
zpravidla ve společné části maturitní zkoušky. Sledována byla hrubá neúspěšnost (hrubá
neúspěšnost vypovídá o tom, jak velká část žáků z celkového počtu žáků přihláše nýc h
k maturitní zkoušce nebyla úspěšná, tzn. tuto zkoušku nekonala nebo u ní neprospěla) za
roky 2020 až 2023. V tomto období nejhorší výsledky ve společné části maturitní zkoušky
vykázala škola ve dvouletých nástavbových oborech vzdělání, především oboru
Nábytkářská a dřevařská výroba. V roce 2020 v tomto oboru konal maturitní zkoušku jeden
žák, který ve společné části neuspěl. V následujících letech došlo k poklesu na 20 % hrubé
neúspěšnosti v roce 2021, 25 % v roce 2022 a v roce 2023 opět zhoršení na 57 % hrubé
neúspěšnosti. V dalších dvou nástavbových oborech vzdělání Provozní technika a Stavební
provoz hrubá neúspěšnost v hodnoceném období postupně narůstala. V oboru Provozní
technika ze 17 % v roce 2020 na 42 % v roce 2023 a v oboru Stavební provoz ze 17 %
na téměř 67 % v roce 2023. Lepších výsledků při ukončování vzdělávání maturitní zkouškou
naopak dosahuje škola ve čtyřletých oborech vzdělání Obchodník a Mechanik
instalatérských a elektrotechnických zařízení, jejichž žáci dosáhli v roce 2021 100 %
úspěšnosti. V roce 2022 však došlo v obou těchto oborech rovněž ke zhoršení na 50 % hrubé
neúspěšnosti ve společné části. V následujícím roce 2023 bylo zaznamenáno mírné zlepšení
na 44 % hrubé neúspěšnosti v oboru Obchodník a 39 % v oboru Mechanik instalatérsk ýc h
a elektrotechnických zařízení. V profilové části maturitní zkoušky dosahuje škola podstatně
lepších výsledků. V nástavbových oborech vzdělání dosahuje škola ve společné části
maturitní zkoušky ve srovnání s celorepublikových průměrem za stejnou skupinu oborů
trvale horších výsledků.


                                           6/10
Výsledky žáků při ukončování vzdělávání závěrečnou zkouškou mají ve většině z jedenácti
realizovaných oborů vzdělání v průměru dlouhodobě lepší úroveň. I zde však dochází
k výkyvům a v posledních dvou letech ke zhoršení. V letech 2022 a 2023 dosáhly největší
neúspěšnost žáci oboru Tesař (50 % v obou rocích) a v roce 2023 dále žáci oboru Strojní
mechanik (neúspěšnost 75 %). V ostatních oborech a letech pouze jednotky žáků závěrečnou
zkoušku nevykonaly úspěšně.
Škola realizovala od poslední inspekční činnosti opatření v oblasti práce s výsledky
vzdělávání žáků, činnosti školního poradenského pracoviště a intenzivnější spolupráce se
žáky i jejich zákonnými zástupci. Přesto se škole nedaří dlouhodobě snižovat vysokou
absenci žáků a zlepšovat jejich výsledky u maturitní zkoušky.
Poradenské a konzultační služby žákům, jejich zákonným zástupcům i pedagogům jsou
poskytovány prostřednictvím školního poradenského pracoviště, které tvoří tým
kvalifikovaných pracovníků. Jejich činnost je plánovitá, veškeré realizované aktivity jsou
pravidelně vyhodnocovány. Pracoviště průběžně a v potřebném rozsahu zprostředkovává
pedagogickému sboru potřebné informace a vytváří podmínky pro systematické vzdělává ní
žáků se speciálními vzdělávacími potřebami a žáků ohroženým školním neúspěchem.
Nedílnou součástí výchovných a vzdělávacích strategií je také prevence projevů rizikové ho
chování žáků, jejíž účinnost škola zvyšuje organizováním tematicky zaměřených a odborně
vedených besed, přednášek, adaptačních kurzů a preventivních programů. Priority školy
spočívají v důsledné osvětě a cíleném vedení žáků ke vzájemnému respektu a slušnému
chování. Působení školy v oblasti primární prevence vede ve většině případů k eliminac i
projevů rizikového chování žáků. Vzniklé problémy jsou neprodleně řešeny prostřednictvím
pohovoru se žáky, ve spolupráci s jejich zákonnými zástupci a mapováním stavu
v jednotlivých kolektivech žáků. Informace o rozsahu a specifikaci služeb školního
poradenského pracoviště společně s kontaktními údaji na jeho pracovníky byly v době
inspekční činnosti publikovány na webových stránkách školy, částečně i v prostorách
školních budov. Žáci školy mají také možnost ovlivňovat život školy prostřednictvím
schránky důvěry, přičemž raději volí osobní konzultace buď s pracovníky školního
poradenského pracoviště, nebo jednotlivými pedagogy. Své náměty a podněty mohou žáci
předávat vedení školy i prostřednictvím žákovské samosprávy.
Škola také ověřuje kvalitu výchovně vzdělávacího procesu prostřednictvím žákovských
dotazníků, v případě potřeby výchovná poradkyně ve spolupráci s metodičkou prevence
a školní psycholožkou realizují ve třídách intervenční program za účelem zjištění třídního
klimatu a rizikových jevů. Tyto aktivity vedou většinou ke včasnému podchycení
výchovných problémů, které pak škola řeší. Třídní učitelé pracují průběžně se třídou v rámci
pravidelných třídnických hodin, kde se zaměřují především na problémy v oblasti vysoké
absence a jejího omlouvání, v oblasti třídního klimatu apod.



                                         Závěry
Vývoj školy
– Průběžné dochází ke zlepšování materiálních podmínek pro vzdělávání nejen v oblasti
  teoretického vyučování, ale také v oblasti vybavení pro odborný výcvik, což význa mně
  přispívá k rozvoji požadovaných odborných kompetencí žáků.




                                           7/10
Silné stránky
  Střední škola
– Efektivní spolupráce s vnějšími partnery společně se systematickým zapojováním školy
  do projektové činnost přispívá ke zkvalitňování materiálních podmínek vzdělává ní
  i rozvoji požadovaných kompetencí žáků. (1.5)
– Účinná podpora odborných kompetencí žáků prostřednictvím efektivního propojování
  teoretické a praktické výuky. (4.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
  Střední škola
– V části hodnocených vyučovacích hodin teoretického vyučování převládala frontální
  výuka bez častějšího využití metod vedoucích k aktivizaci žáků, diferenciac i
  a individualizaci vzdělávacího obsahu. (4.2, 4.3)
– V závěrech hodnocených vyučovacích hodin bylo zařazováno spíše formální zhodnocení
  vyučovací hodiny ze strany pedagoga. Žákům nebyl poskytován prostor pro jejich
  zhodnocení hodiny či sebehodnocení. Nebyly tak dostatečně vytvářeny podmínky pro
  sebereflexi žáků a rozvoj jejich sociální kompetence a kompetence k učení. (4.4)
– Školou realizovaná opatření nevedou ke snižování vysoké absence žáků. (2.1)
– V hodnoceném období došlo k nárůstu hrubé neúspěšnosti školy ve společné části
  maturitní zkoušky v nástavbových oborech vzdělání. (5.1, 5.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– V teoretickém vyučování více zařazovat aktivizační metody a formy výuky, uplatňovat
  vzdělávací strategie umožňující rozvoj klíčových kompetencí žáků. Účelně využívat
  formativní hodnocení, vytvářet podmínky pro sebehodnocení i vzájemné hodnocení žáků.
– Uplatňovat prvky diferenciace a individualizace výuky vzhledem k individuá lním
  schopnostem a potřebám žáků.
– Častěji žáky zapojovat do využívání didaktické techniky a pravidelně zařazovat práci
  s informacemi a informačními zdroji.
– Trvale zjišťovat a analyzovat výsledky vzdělávání žáků v oborech vzdělání ukončených
  maturitní zkouškou a přijímat další opatření k jejich zlepšování.
– Zohlednit v kritériích přijímacího řízení úroveň studijních předpokladů přijíma nýc h
  uchazečů vzhledem k náročnosti oboru vzdělání ukončeného maturitní zkouškou.
– Zvážit zpřísnění kritéria pro nehodnocení žáků na konci klasifikačního období z důvodu
  vysoké absence.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu


                                           8/10
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Výpis z rejstříku škol a školských zařízení, ze dne 4. 3. 2024
 2.   Školní vzdělávací programy realizovaných oborů vzdělání, platné od 1. 9. 2023
 3.   Školní vzdělávací program domova mládeže, ze dne 31. 8. 2023
 4.   Školní řád střední školy a klasifikační řád, s účinností od 1. 9. 2023
 5.   Vnitřní řád domova mládeže, s účinností od 1. 9. 2023
 6.   Vnitřní řád školní jídelny, s účinností od 1. 1. 2024
 7.   Třídní knihy střední školy vedené elektronicky, školní rok 2023/2024
 8.   Výroční zpráva o činnosti školy za školní rok 2022/2023, ze dne 12. 10. 2023
 9.   Inspekční zpráva čj. ČŠIM-465/17-M, ze dne 5. 5. 2017
10.   Složka: Začínající učitelé, školní rok 2023/2024
11.   Složka: Hospitace, školní rok 2023/2024, 2022/2023
12.   Koncepce rozvoje školy pro období 2022-2024
13.   Složka: Evaluace školy 2022/2023, 2023/2024
14.   Personální dokumentace pedagogických pracovníků školy (doklady o vzdělání)
      vzorek
15.   Plán dalšího vzdělávání pedagogických pracovníků (součást dokumentu Program
      vzdělávání školní rok 2023/2024)
16.   Složka: Plán osobního pedagogického rozvoje, na školní rok 2022/2023
17.   Složka: Reflexe a autoevaluace vlastní práce, ze školní rok 2022/2023
18.   Složka: Přehled absolvovaných seminářů, školní roky 2021/2022, 2022/2023
19.   Složka: Porady učitelů, školní roky 2022/2023 a 2023/2024
20.   Složka: Absence žáků, školní roky 2021/2022, 2022/2023, 2023/2024
21.   Složka: Maturitní zkoušky 2019 – 2023
22.   Složka: Závěrečné zkoušky 2017 – 2023
23.   Souhrnná dokumentace odborného výcviku, školní rok 2023/2024
24.   Souhrnná dokumentace poradenských služeb ve škole, školní rok 2023/2024
25.   Seznam žáků se speciálními vzdělávacími potřebami vedený k termínu inspekční
      činnosti
26.   Metodický pokyn ředitele Střední školy polytechnické, Olomouc, Rooseveltova 79
      k zajištění péče o žáky ohrožené školní neúspěšností
27.   Doklady vztahující se k finančním podmínkám školy, rok 2023
28.   Doklady související se zajištěním bezpečnosti žáků, školní rok 2023/2024
29.   Doklady vztahující se ke školnímu stravování, školní rok 2023/2024




                                       9/10
                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Markéta Adamová, školní inspektorka, vedoucí inspekčního týmu
 Ing. Renata Boková, školní inspektorka
 Mgr. Pavel Fridrich, školní inspektor
 Mgr. Pavel Okleštěk, školní inspektor
 Ing. Renata Skutková, kontrolní pracovnice


17. 4. 2024




                                        10/10
