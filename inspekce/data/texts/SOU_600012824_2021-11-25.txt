                                    Česká školní inspekce
                                    Pardubický inspektorát
___________________________________________________________________________________________________________ _




                         IN S P E K Č N Í ZP R ÁVA
                                          Čj. ČŠIE-1204/21-E


Název                                Střední odborné učiliště Svitavy
Sídlo                                Nádražní 1083/8, Předměstí, 568 02 Svitavy
E-mail                               info@sou.svitavy.cz
IČ                                   15034569
Identifikátor                        600012824
Právní forma                         příspěvková organizace
Zastupující                          Ing. Leoš Říha
Zřizovatel                           Pardubický kraj
Místo inspekční činnosti             Nádražní 1083/8, Předměstí, 568 02 Svitavy
                                     Richarda Kloudy 1134, 568 02 Svitavy
                                     Alešova 1329 a 1330, 568 02 Svitavy
                                     Brněnská 307, 568 02 Svitavy
Termín inspekční činnosti            25., 26. a 30. 11. 2021


Inspekční činnost byla zahájena předložením pověření k inspekční činnosti.


                                  Předmět inspekční činnosti
Předmětem inspekční činnosti vykonané podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů, bylo zjišťování a hodnocení podmínek,
průběhu a výsledků vzdělávání, včetně hodnocení naplňování školních vzdělávac íc h
programů.




2021/2022
                                   Charakteristika
Střední odborné učiliště Svitavy (dále „škola“) vykonává činnost střední školy a domova
mládeže. V aktuálním školním roce jsou ve střední škole vyučovány obory vzdělání
s maturitní zkouškou 23-44-L/01 Mechanik strojů a zařízení a 23-45-L/01 Mechanik
seřizovač a obory vzdělání s výučním listem 23-51-H/01 Strojní mechanik, 23-52-H/01
Nástrojař, 23-56-H/01 Obráběč kovů a 36-52-H/01 Instalatér, v denní formě vzdělává ní.
Škola ke své činnosti využívá tři budovy a v další samostatné budově v ulici Brněnská sídlí
domov mládeže pro ubytované žáky. Stravování škola zajišťuje u smluvních subjektů.
V době inspekční činnosti se ve střední škole vzdělávalo 203 žáků v 10 třídách, z toho
16 žáků se speciálními vzdělávacími potřebami.


                         Hodnocení podmínek vzdělávání
Ředitel školy využívá svoje dlouholeté zkušenosti ve funkci k systematickému řízení
provozu školy i jejímu pedagogickému vedení. Systém řízení vychází z organizač ní
struktury delegování pravomocí na zástupce ředitele teoretického vyučování a zástupkyni
ředitele praktického vyučování, odpovídá potřebám školy a vytváří podmínky pro otevřenou
komunikaci mezi všemi účastníky vzdělávání. Koncepční záměry rozvoje školy vycházejí
především ze SWOT analýzy, která mapuje oblast silných a slabých stránek školy, ale
i z dalších zdrojů (například analýzy potřeb trhu práce, reálných možností a podmínek školy)
a určuje žádané cíle ve všech významných oblastech. Ředitel školy se aktivně podílí
na prohlubování spolupráce s mnoha sociálními partnery školy a pracuje ve školských
komisích města Svitavy a Krajské hospodářské komory Pardubického kraje. Na vedení
a řízení se podílejí i sami žáci, kteří mají své zastoupení ve Studentské radě.
Ke zkvalitnění výchovně vzdělávacího procesu přispívá účelná spolupráce vedení školy
se školním poradenským pracovištěm, vedoucími předmětových komisí a domova mládeže.
Vzájemná komunikace mezi vedením školy, žáky a pedagogy podporuje příznivé klima
ve škole. Prostřednictvím školního řádu a dalších interních směrnic má škola přehledně
nastavena pravidla svého působení. Dílčí formální i věcné nedostatky v dokumentaci byly
odstraněny v průběhu inspekční činnosti. Pozitivním zjištěním bylo, že v návaznosti
na dlouhé období distanční výuky v uplynulém školním roce škola cíleně sledovala naplnění
výstupů školních vzdělávacích programů. Zpracovala přehledy s dosaženými výstupy
v jednotlivých předmětech, částečně odučenými, a také s výstupy, které nebyly odučeny.
V aktuálním školním roce jsou zpracované přehledy východiskem pro práci učitelů se
vzdělávacím obsahem.
Výuku aktuálně zabezpečuje stabilní, odborně kvalifikovaný pedagogický sbor. Nově
příchozím učitelům jsou vytvořeny podmínky pro adaptaci stanovením uvádějících učitelů,
pomoc poskytuje i vedení školy a ostatní vyučující. Pedagogický proces je kontrolován
především prostřednictvím hospitační činnosti vedení školy. Zpětné informace, které jsou
poskytovány vyučujícím, částečně napomáhají zvyšovat kvalitu výuky. K dalšímu
zefektivnění vzdělávacích strategií na úrovni školy by přispělo sdílení nových poznatků,
například využíváním vzájemných hospitací. Další vzdělávání pedagogických pracovníků
probíhá plánovaně a zohledňuje potřeby školy i zájem pedagogů.
Primární prevence a výchovné poradenství jsou zajišťovány dvěma vyučujícími. Výchovná
poradkyně, která se žákům se speciálními vzdělávacími potřebami věnuje dlouhodobě, ale
doposud neabsolvovala specializační studium, aktivně spolupracuje se školskými
poradenskými zařízeními, informuje jednotlivé vyučující a připravuje podklady pro realizac i


2021/2022                                    2
podpůrných opatření. Metodička zpracovala preventivní program, který reflektuje situaci
ve škole. Obě vyučující spolupracují při práci s žáky s potřebou podpory a řešení případných
problémů. Vzhledem k opatřením vyplývajícím z epidemické situace se v loňském roce
neuskutečnily žádné akce směřující k podpoře prevence rizikového chování,
např. každoročně pořádaný Den integrovaného záchranného systému. Škola se opakovaně
zabývá záležitostmi spojenými s docházkou nebo prospěchem žáků. Na řešení výchovnýc h
problémů, které se nejčastěji týkají vysoké a neomluvené absence, se účelně podílejí
výchovné komise.
Prostorové, materiální i technické podmínky školy i domova mládeže jsou průběžně
zlepšovány a umožňují realizaci vzdělávacích programů. Teoretické vzdělávání je
realizováno ve dvou budovách a k výuce tělesné výchovy jsou využívána městská
sportoviště. Přecházení žáků mezi budovami teoretického vzdělávání a městskými
sportovišti však není příliš komfortní. Dobré materiálně technické podmínky pro konání
praktického vyučování škola zajišťuje ve vlastních dílenských pracovištích a účelně využívá
také pracoviště v reálném prostředí u smluvních partnerů.
K zajištění vzdělávání škola využívá běžné dotace na provoz a aktivně získává další finanč ní
prostředky např. z projektů Evropské unie Šablony Škola II, v rámci projektu Implementace
Krajského akčního plánu Pardubického kraje (I-KAP I), z grantu Krajského úřadu
Pardubického kraje na prospěchová stipendia u vybraných oborů vzdělává ní,
prostřednictvím sponzorských věcných darů a provozováním doplňkové činnosti


                          Hodnocení průběhu vzdělávání
Zhlédnuté vyučovací hodiny probíhaly v atmosféře, která obvykle vytvářela příznivé
podmínky pro vzdělávání. Učitelé ve výuce vycházeli zejména z požadavků školních
vzdělávacích programů. Strukturu hodin promýšleli, avšak spíše z pohledu obsahu než
vzhledem k použitým metodám. Převažovala frontální výuka, s dominantním postavením
učitele, který předával vesměs hotové poznatky. Pouze v menším počtu hodin nebyli žáci
pouhými příjemci informací a vyučující je dokázali řízeným dialogem aktivně zapojit
do vzdělávacího procesu. V některých hodinách byli žáci vedeni k vyvozování a logickým
závěrům. Frontální výuku vhodně doplňovala samostatná práce žáků a občas i práce
ve skupinách. Využívané metody a formy práce v části hodin udržovaly žákovskou
pozornost a umožňovaly aktivní zapojení žáků do vzdělávání, ale v některých sledovanýc h
hodinách dostatečně nepodporovaly žáky v aktivní práci. Učitelům se ne vždy dařilo
zapojovat žáky například do diskuse nebo dialogu, který by podporoval učení.
Pozitivním rysem realizované výuky bylo její vedení ve vzájemných mezipředměto výc h
souvislostech a zejména ve vztahu k využití poznatků v praxi. Výuka byla vedena
bez zásadních odborných nedostatků. Učivo bylo předkládáno v přiměřeném rozsahu.
Pro zvýšení názornosti se učitelé někdy opírali o promítané obrázky a texty, ne vždy kvalitní,
které obvykle doplňovali komentáři a poznámkami na tabuli. Trojrozměrné pomůcky byly
využity minimálně. Pouze v malé části hodin byla zaznamenána práce s texty pro podporu
čtenářské gramotnosti a cílený rozvoj komunikačních kompetencí žáků.
Některým učitelům se v úvodu hodin dařilo žáky vhodně motivovat a vymezit cíl hodiny.
Zpětnou vazbu o pochopení učiva žáky získávali občas učitelé v průběhu výkladu.
Sebehodnocení nebo vzájemné hodnocení žáků bylo zaznamenáno výjimečně. Žákům se
speciálními vzdělávacími potřebami nebylo vždy poskytováno žádoucí zohledně ní
vzdělávacích potřeb formou diferenciace úkolů podle jejich individuálních potřeb. Prostor
ke zlepšení je v chybějících nebo velmi stručných závěrech hodin, kdy práce nebyla vůbec


2021/2022                                     3
nebo jen okrajově zhodnocena a to jen učiteli, většinou nedocházelo k ověřování naplnění
stanovených cílů vzdělávání, zpětná vazba od žáků převážně nebyla požadována. Hodnocení
nejen ze strany učitelů, ale i žáků by přispělo k rozvoji schopnosti hodnocení
a sebehodnocení žáků a učitelům by pomohlo při následném plánování výuky.
Odborný výcvik byl dobře organizačně zajištěn. Vhodné byly instruktážní ukázky
jednotlivých úkonů, aktivní individuální přístup učitelů k žákům, motivace žáků
k dodržování technologických postupů, k samostatnosti a k pečlivosti. Bylo dbáno
na upevňování zásad bezpečné práce a ochrany zdraví. V průběhu sledované výuky bylo
zaznamenáno efektivní využívání času a aktivní přístup žáků k plnění zadaných úkolů.
Úkoly byly jasně vymezené, žáci efektivně spolupracovali a od pedagogů průběžně získáva li
zpětné informace o kvalitě své práce. Učitelé sledovali a hodnotili výkon, produktivitu
a kvalitu práce. Výuka byla vedena bez zásadních odborných nedostatků. V průběhu
praktického vyučování byla mezi účastníky vzdělávání zřejmá příjemná tvůrčí pracovní
atmosféra. Praktické vyučování bylo prováděno s potřebným vybavením nejen při cvičnýc h,
ale také při produktivních činnostech pod vedením učitelů na pracovištích školy nebo
pod vedením instruktorů (pověřený zaměstnanec smluvního partnera) na pracovištíc h
smluvních partnerů. Systém spolupráce školy se smluvními partnery při zabezpečování
odborného výcviku je nastavený a funkční.
Činnost domova mládeže je organizována napříč výchovnými skupinami a vzhlede m
k malému počtu vychovatelů je realizována pouze v omezeném rozsahu. Pro ubytované je
vytvářeno pozitivní přátelské klima nahrazující rodinné prostředí, zajištěna je podpora
k učení, k efektivnímu využívání volného času a podpora zdravého životního stylu.
Vychovatelé spolupracují s ostatními pedagogy školy, zajímají se o problémy ubytovanýc h
žáků a řeší je.


                          Hodnocení výsledků vzdělávání
Vedení školy věnuje pozornost průběžným, čtvrtletním i pololetním výsledkům vzdělává ní
žáků, které jsou projednávány na pravidelných čtvrtletních jednáních pedagogické rady.
Zákonní zástupci jsou o výsledcích vzdělávání žáků informování prostřednictvím
elektronického informačního systému a na třídních schůzkách. Z rozhovorů s pedagogy
vyplynulo, že vnímají rozdíly ve znalostech a dovednostech jednotlivých žáků vlive m
distančního vzdělávání. Žákům ohroženým školním neúspěchem jsou nabízeny individuá lní
konzultace a doučování, ale nabízené možnosti doučování část oslovených žáků nevyužívá.
Dílčí nepříznivý vliv na efektivitu vzdělávání má také skutečnost, že některé přestávky mezi
hodinami jsou určeny k přesunu žáků i učitelů mezi odloučenými pracovišti a neslouží tak
k přípravě na další výuku či relaxaci.
Sledovaným ukazatelem úrovně poskytovaného vzdělávání je úspěšnost žáků u maturitníc h
a závěrečných zkoušek. Dobrých výsledků při ukončování vzdělávání dosahují žáci oborů
vzdělání s výučním listem u závěrečných zkoušek. V roce 2021 uspělo u zkoušek všech
45 žáků, 7 prospělo s vyznamenáním. V předmětech společné části maturitní zkoušky
dosahují žáci školy opakovaně lepší výsledky v porovnání s celorepublikovými výsledky
stejných oborů vzdělávání v předmětu anglický jazyk. Mírně horších výsledků v porovnání
s celorepublikovými výsledky dosahují žáci u zkoušky z českého jazyka a matematik y.
V roce 2021 uspělo u maturitní zkoušky 24 žáků, 7 prospělo s vyznamenáním a neuspěli dva
žáci.
Škola se intenzivně věnuje propagaci školy v rámci účasti v tematicky zaměřenýc h
projektech, dnech otevřených dveří, v médiích i bohatou spoluprací s firmami, které pro žáky


2021/2022                                    4
oborů Mechanik plastikářských strojů, Mechanik seřizovač, Nástrojař, Obráběč kovů
a Strojní mechanik nabízejí stipendium. Přestože byly poslední dva roky ovlivněny důsledky
pandemie, daří se škole v obdobích umožňujících konání akcí žáky zapojovat do soutěží
a projektů. V projektu TECHNOhrátky se ve školním roce 2019/2020 tři žáci školy umístili
v kategorii strojírenství a stavebnictví na 1. místě. V projektu I KAP škola pořádala čtyři
projektové dny ve spolupráci se základními školami a následně podporovala odborné
vzdělávání organizováním kroužků pro žáky základních škol. Vedení školy podporuje
spolupráci s ostatními, obdobně zaměřenými školami, probíhá vzájemné předávání
zkušeností. K podpoře vzdělávání přispívá dobrá spolupráce s Městským úřadem Svitavy,
základními školami a mnoha profesními organizacemi.


                                         Závěry
Vývoj školy
- V rejstříku škol a školských zařízení MŠMT byly proveden výmaz oborů 23-43-L/51
  Provozní technika, 23-55-H/01 Klempíř a 66-51-H/01 Prodavač,
-   zkvalitňování materiálně technických podmínek.

Silné stránky
- Materiálně-technické zabezpečení praktického vyučování,
- funkční systém spolupráce školy se smluvními partnery při zabezpečování odborného
  výcviku, který umožňuje efektivní realizaci praktického vzdělávání.

Slabé stránky a/nebo příležitosti ke zlepšení
- Závěry vyučovacích hodin nejsou účelně využívány k efektivní zpětné vazbě o dosažení
  vzdělávacího cíle,
- ve výuce teorie je žákům se speciálními vzdělávacími potřebami v malé míře
  poskytováno žádoucí zohlednění vzdělávacích potřeb formou diferenciace úkolů
  a individualizace výuky,
- nedostatečně jsou využívány metody a formy výuky pro aktivizaci žáků ve vyučovac íc h
  hodinách, žáci jsou v malé míře vedeni k rozvoji komunikativních dovedností v hodinách,
  k diskusi podporující učení.

Doporučení pro zlepšení činnosti školy
- Zaměřit další vzdělávání pedagogů na didakticko-metodické aspekty výuky (využití
  aktivizujících metod a diferenciace a individualizace výuky podle potřeb jednotlivýc h
  žáků, efektivní zpětné vazby o naplnění vzdělávacích cílů).


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů přijmout adekvátní opatření k prevenci nedostatků zjištěných
při inspekční činnosti a ve stejné lhůtě písemně informovat Českou školní inspekci,
jaká byla přijata opatření.




2021/2022                                   5
Zprávu zašlete na adresu Česká školní inspekce, Pardubický inspektorát, Sukova
třída 1556, 530 02 Pardubice, případně prostřednictvím datové schránky (g7zais9),
nebo na e-podatelnu csi.e@csicr.cz s připojením elektronického podpisu.


            Seznam dokladů, o které se inspekční zjištění opírají
 1. Výpis z rejstříku škol a školských zařízení ze dne 19. 11. 2021
 2. Koncepce dalšího rozvoje školy na období 2021-2024
 3. Plán výchovně vzdělávací práce na školní rok 2021/2022
 4. Školní a klasifikační řád s účinností od 2. 10. 2020
 5. Školní vzdělávací programy oborů vzdělání platné ve školním roce 2021/2022
 6. Dokumenty k plánování a realizaci dalšího vzdělávání pedagogických pracovníků
    ve školním roce 2020/2021 a 2021/2022 (výběr)
 7. Dokumentace ke kontrolní a hospitační činnosti ve školním roce 2020/2021
    a 2021/2022 (výběr)
 8. Shrnutí úprav ŠVP v důsledku distanční výuky ve školním roce 2020/2021, zpracováno
    k 30. 8. 2021
 9. Rozvrhy hodin pro školní rok 2021/2022
10. Školní matrika – aktuální stav
11. Třídní knihy pro školní roky 2020/2021, 2021/2022 (výběr)
12. Personální dokumentace k odborné kvalifikaci pedagogických pracovníků (výběr)
13. Dokumentace k zajištění bezpečnosti a ochrany zdraví žáků při vzdělávání a s ním
    přímo souvisejících činnostech (výběr)
14. Záznamy z jednání pedagogické rady ve školních rocích 2020/2021 a 2021/2022
15. Záznamy z jednání předmětových komisí ve školních rocích 2020/2021 a 2021/2022
16. Dokumentace výchovného poradenství a preventivních programů pro školní
    rok 2021/2022
17. Výroční zpráva o činnosti školy za školní rok 2020/2021
18. Deníky výchovných skupin v domově mládeže vedené ve školním roce 2021/2022
19. Školní vzdělávací program domova mládeže 2021/2022, s účinností od 1. 9. 2021
20. Vnitřní řád domova mládeže s účinností od 1. 9. 2018
21. Inspekční zpráva Čj. ČŠIE-44/15-E




                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Pardubický inspektorát, Sukova
třída 1556, 530 02 Pardubice, případně prostřednictvím datové schránky (g7zais9),
nebo na e-podatelnu csi.e@csicr.cz s připojením elektronického podpisu, a to k rukám
ředitele inspektorátu.



2021/2022                                 6
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Petra Holánková, školní inspektorka,         Mgr. Petra Holánková v. r.
 vedoucí inspekčního týmu
 Ing. Jan Černý, školní inspektor                      Ing. Jan Černý v. r.


 Bc. Daniela Růžová, kontrolní pracovnice           Bc. Daniela Růžová v. r.


 Mgr. Hana Řebíčková, školní inspektorka           Mgr. Hana Řebíčková v. r.

V Pardubicích 15. 12. 2021


Datum a podpis ředitele školy potvrzující projednání a převzetí inspekční zprávy


 Ing. Leoš Říha, ředitel školy                         Ing. Leoš Říha v. r.

Ve Svitavách 20. 12. 2021




2021/2022                                    7
