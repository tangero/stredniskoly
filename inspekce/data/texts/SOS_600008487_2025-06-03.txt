CSI0X00DU3NI




                                   Česká školní inspekce
                                Inspektorát v Kraji Vysočina
                                Zborovská 3, 586 01 Jihlava
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIJ-945/25-J
                                       Sp. zn. ČŠIJ-S-198/25-J


Název                               Střední průmyslová škola a Střední odborné učiliště
                                    Pelhřimov
Sídlo                               Friedova 1469, 393 01 Pelhřimov
E-mail                              skola@spssou-pe.cz
IČO                                 14 450 470
Identifikátor                       600 008 487
Právní forma                        příspěvková organizace
Zastupující                         Mgr. Lukáš Tříska
Zřizovatel                          Kraj Vysočina
Místo inspekční činnosti            Friedova 1464 a 1469, Růžová 34 a Křemešnická 298
                                    Pelhřimov
                                    Masarykova 410 a 628 a Lhotecká 761 Kamenice
                                    nad Lipou
Inspekční činnost na místě          3.−6. 6. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání poskytovanýc h
podle příslušných vzdělávacích programů a zjišťování a hodnocení naplnění školních
vzdělávacích programů a jejich souladu s právními předpisy a rámcovými vzdělávac ími
programy podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
                                    Charakteristika
Střední průmyslová škola a Střední odborné učiliště Pelhřimov (dále „škola“) vykonává
činnost střední školy, domova mládeže, školní jídelny a školní jídelny-výdejny. Aktuálně je
ve škole realizováno 18 vzdělávacích oborů různého zaměření včetně vzdělávacího oboru
53-41-M/03 Praktická sestra, v němž žáci studují od školního roku 2024/2025.
Ve školním roce 2024/2025 bylo ve škole zapsáno celkem 749 žáků, což představuje téměř
12% nárůst oproti stavu při předcházející inspekční činnosti ve školním roce 2022/2023.
Ke dni inspekční činnosti škola evidovala 72 žáků s potřebou podpůrných opatření
2. a 3. stupně a 36 žáků s odlišným mateřským jazykem. Domov mládeže poskytoval
ubytování 129 žákům školy. Stravování je zajištěno ve vlastní školní jídelně a školní
jídelně-výdejně.


                         Hodnocení podmínek vzdělávání
Ředitel školy (dále ředitel) nastoupil do funkce v srpnu 2023. Dílčí řídicí kompetence účelně
delegoval na zástupce ředitele, vedoucí, výchovnou poradkyni, metodičku prevence aj.
Škole se průběžně daří plnit některé koncepční záměry a cíle, např. zapojovat se do projektů
(Implementace Dlouhodobého záměru Kraje Vysočina – IDZ, Šablony, Erasmus+ apod.),
rozšiřovat spolupráci se základními školami a firmami, využívat sociální sítě s pozitivním
dopadem na propagaci školy. Vlastní evaluační systém škola postupně vytváří. Kontrolní
činnost není prováděna dostatečně a důsledně (nedostatky v dokumentaci školy,
nezabezpečené vstupy do objektů).
Systém práce s novými a začínajícími učiteli je promyšlený. Adaptační plány umožňují
sledovat a vyhodnocovat průběh uvádění těchto pedagogů do praxe, a to ze strany
uvádějícího učitele i vedení školy. Pozitivní pro sdílení zkušeností a inspiraci jsou vzájemné
návštěvy učitelů ve vyučovacích hodinách (Společně do hodin), avšak zpětná vazba
ke kvalitě výuky ze strany řídících pracovníků není poskytována všem učitelům v dostatečné
míře. Metodické vedení učitelů není důsledné.
Další vzdělávání ve strategických oblastech (spolupráce pedagogů, moderní technologie) je
účelně realizováno pro celou sborovnu. Přínosné je zapojení ředitele a části pedagogického
sboru do dlouhodobějších projektů zaměřených na manažerské dovednosti, koučování, vize
a cíle školy, spolupráci předmětových komisí, evaluaci, vedení rozhovorů a získávání zpětné
vazby (MATRIX a Mise Hero) se záměrem podporovat v rozvoji uvedených kompetencí
postupně všechny pedagogické pracovníky. V efektivních formách a metodách výuky se
vzdělávají pouze někteří pedagogové.
Předmětové komise se zaměřují na organizační záležitosti, vhodně řeší problematik u
neúspěšných žáků, sdílení zdrojů, avšak v oblasti efektivních vyučovacích metod a forem je
komunikace nedostatečná.
V posledním období proběhly rozsáhlé rekonstrukce objektů pro praktické vyučová ní
v Pelhřimově i Kamenici nad Lipou, bylo vybudováno pracoviště pro výuku vzdělávac ího
oboru 53-41-M/03 Praktická sestra v prostorách Nemocnice Pelhřimov a byl vytvořen
informační systém pro prezentaci školy a spolupracujících firem.




                                             2/6
                          Hodnocení průběhu vzdělávání
Sledované hodiny teoretické výuky probíhaly většinou v pozitivní a pracovní atmosféře, kdy
učitelé uplatňovali respektující a partnerský přístup k žákům, kázeňské problémy byly
zaznamenány ojediněle. I méně úspěšní žáci byli soustředění a aktivně se zapojovali
do plnění úkolů, a to i díky propojování teorie s praxí. V úvodu většiny hodin bylo sděleno
téma a předpokládaný průběh, výukové cíle byly stanovovány ojediněle. Pokud učitelé
vytvořili prostor pro zhodnocení práce v hodině a závěrečné shrnutí, bylo často velmi stručné
a formální. Příležitosti pro sebehodnocení se objevovaly okrajově, vzájemné hodnocení žáků
zaznamenáno nebylo, přestože to průběh hodiny občas umožňoval. V některých hodinách
(zejména odborných předmětů) převažovala aktivita učitele a žáci byli pouze pasivními
příjemci informací.
Pedagogové většinou uplatňovali frontální výuku s využitím řízeného rozhovoru. Občas
měli žáci možnost pracovat samostatně. Pozitivní byla v těchto případech bezprostřední
kontrola správnosti. Někteří pedagogové promyšlenou organizací vytvořili dostatečný
prostor pro individuální vyhodnocení splnění úkolů, avšak bez možnosti účinně pracovat
s chybou např. formou sebekontroly prostřednictvím porovnání se vzorovým řešením. Žáci
měli možnost pracovat vlastním tempem na úkolech stejné obtížnosti, přičemž jim byl
poskytnut dostatek času. Porozumění žáků s odlišným mateřským jazykem si vyučujíc í
průběžně ověřovali. Diferenciace např. s využitím různých forem práce nebo úloh gradované
obtížnosti zaznamenána nebyla. V ojedinělých případech využití práce ve dvojicích
nebo skupinách žáci prokazovali kooperativní dovednosti včetně respektování stanovenýc h
rolí.
Je pozitivní, že vyučující si uvědomovali význam podpory komunikativních kompetencí
žáků. Přestože ne všichni žáci dokázali poskytnuté příležitosti využít, vyučující opakovaně
vytvářeli prostor pro rozvoj jejich vyjadřovacích dovedností. Zejména v hodinách cizích
jazyků byli žáci vedeni k souvislému mluvenému projevu.
Výhodou je poskytování některých výukových materiálů ve sdíleném prostředí na internetu,
žáci se pak nemusí zdržovat zdlouhavými zápisy. Někteří učitelé a žáci vhodně využíva li
prostředky informačních a komunikačních technologií (dataprojektor, mobilní telefon,
tablet). Cílená práce žáků s různými typy zdrojů a třídění, vyhodnocování či interpretace
informací zaznamenány nebyly.
V rámci praktického vyučování plnili žáci zadané úkoly většinou samostatně, a to
individuálně nebo ve dvojicích a skupinách. Prokazovali ochotu si vzájemně pomáhat.
Pozitivní bylo vedení k sebereflexi a přemýšlení o důsledcích případných chyb
a o možnostech jejich nápravy.
Při naplňování školního vzdělávacího programu domova mládeže postupují jeho
pedagogové plánovitě a se zřetelem k osobnímu rozvoji každého ubytovaného. Žákům jso u
nabízeny různorodé zájmové aktivity i příležitostné činnosti. Uplatňována je úzká
spolupráce se školou, díky umístění domovů mládeže v těsném sousedství budov školy
nejsou organizační problémy při využívání sportovišť a dalších prostor.


                          Hodnocení výsledků vzdělávání
Výsledky žáků škola pravidelně hodnotí na jednáních pedagogické rady. Pro přijímá ní
i dílčích opatření k řešení vzdělávacích problémů byla nově zavedená pravidelná setkávání
předsedů předmětových komisí s ředitelem školy. I nadále zůstává hlavním nástrojem řešení


                                            3/6
výukových problémů nabídka konzultací a doučování, ale účastní se ho pouze někteří žáci.
Formy, četnost a využívání této nabídky vedení školy systémově nesleduje. Výchovné
komise jsou svolávány zejména pro řešení absence žáků. V této oblasti škola postupuje
výrazně aktivněji, vedení školy situaci monitoruje a přijímá následná opatření.
Škola nemá k dispozici výsledky testování externími subjekty, s výsledky výběrového
zjišťování nepracuje a aktuálně ani neprovádí interní porovnání úrovně žáků
ve srovnatelných třídách. Výjimkou je pokračování osvědčené praxe tzv. postupových
zkoušek ve druhém ročníku oboru vzdělání 69-51-H/01 Kadeřník.
V jarním zkušebním období školního roku 2024/2025 došlo k dílčímu pozitivnímu posunu
u dlouhodobě nejvíce problematického oboru vzdělání 64-41-L/51 Podnikání v nástavbové
formě studia. Zvýšil se počet přihlášených k maturitní zkoušce a snížil se počet žáků,
kteří zkoušku nekonali (18,8 %) nebo u ní neuspěli (25 %). Na přetrvávající problémy
při ukončování studia uvedeného oboru škola reagovala změnami v kritériích pro přijetí
ke studiu.
Kvalita a podmínky praktického vyučování, které probíhá na smluvních pracovištích, jsou
monitorovány a vyhodnocovány. Škola efektivně získává zpětnou vazbu od účastníků
vzdělávání (žáci, instruktoři), analyzuje ji a přijímá adekvátní opatření.
Pro žáky je velmi výhodné, že jim škola umožňuje získat řadu praktických osvědčení
(autoškola, svářečské zkoušky, odbornosti v elektrotechnice), a to i v těch učebních oborech,
kde to není povinným obsahem studia. Pro podporu nadanějších žáků organizuje přípravu
a účast ve vzdělávacích soutěžích. Tradičně se reprezentanti školy úspěšně umísťují
v odborných soutěžích (soutěže v orbě, sváření, mistrovství v oboru Truhlář, Mladý módní
tvůrce, Harmonie, Autoopravář Junior, Řemeslo Vysočiny Kovo Junior a další).
Pokračuje systematická práce školního poradenského pracoviště. Evidence, aktualizace
a sdílení údajů o žácích se speciálními vzdělávacími potřebami výchovnou poradkyní je
dobrým vodítkem pro vyučující. Kvalita poskytování podpůrných opatření však není
důsledně kontrolována. Pozitivní je možnost dotčených žáků vyjádřit se k nastavené
a realizované podpoře. Nejvýraznější problémy jako vysoká absence a záškoláctví se nedaří
vždy řešit úspěšně. Na eliminaci případných kázeňských problémů se dlouhodobě a úspěšně
soustředí vychovatelé domovů mládeže. Dokáží zároveň zprostředkovat vzájemnou pomoc
žáků při přípravě na výuku, včetně pomoci žákům s odlišným mateřským jazykem.
Primární prevence je účinně realizována prostřednictvím adaptačních kurzů, náplní
pravidelně konaných třídnických hodin (pevně zakotvených v rozvrhu), preventivními
programy a spoluprací s externími organizacemi. Žáci se nejen prostřednictvím žákovského
parlamentu mohou vyjadřovat k fungování školy (např. v rámci organizovaného setkání
s vedením školy – Hlas studentů). Na základě jejich požadavku byly modernizo vá ny
relaxační prostory a instalovány nápojové automaty.
Spolupráce školy s tuzemskými i zahraničními partnery (firmy, školy, neziskové organizace,
kulturní zařízení atd.) je funkční, úspěšně se rozvíjí a umožňuje profesní i osobnostní rozvoj
žáků. Prezentace školy na veřejnosti a účast v charitativních projektech je vhodně zacílena
na rozvoj sociálních dovedností žáků.




                                             4/6
                                         Závěry
Vývoj školy
– Změna na pozici ředitele školy.
– Nárůst počtu žáků školy.
– Rozšíření vzdělávací nabídky o obor vzdělání 53-41-M/03 Praktická sestra od školního
  roku 2024/2025.
Silné stránky
– Kvalitní systém uvádění nových a začínajících učitelů do praxe. (2.3)
– Vzájemné návštěvy pedagogů ve vyučovacích hodinách podporují inspiraci, sdílení
  zkušeností a rozvoj spolupráce. (3.3)
– Materiální vybavení školy včetně propojování teorie s praxí umožňuje kvalitní profesní
  přípravu žáků. (2.4)
– Dobrá spolupráce s tuzemskými i zahraničními partnery vede ke kvalitní profesní
  přípravě a osobnostnímu rozvoji žáků. (1.5)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Ve většině hodin teoretické výuky chyběla diferenciace učiva vzhledem ke vzdělávac ímu
  potenciálu žáků, sebehodnocení, vzájemné hodnocení a příležitosti pro kooperaci. (4.2)
– Převažovala absence propojení konkrétně formulovaného cíle hodiny se závěrečným
  zhodnocením práce ze strany učitelů i žáků. (4.2)
– Nedůsledná kontrolní činnost. (2.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Vést pedagogy k využívání efektivních metod výuky, které povedou k aktivizaci žáků,
  umožní jejich sebehodnocení, vzájemné hodnocení a spolupráci. V průběhu výuky
  diferencovat učivo s ohledem na vzdělávací potenciál žáků.
– Využívat práci s cílem hodiny a vyhodnocením jeho naplnění ke sdílení vzájemné zpětné
  vazby mezi učitelem a žáky a ke zvýšení zodpovědnosti žáků za výsledky jejich
  vzdělávání.
– Nastavit účinný kontrolní systém a důsledně ho využívat.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).



                                            5/6
              Seznam dokladů, o které se inspekční zjištění opírají
 1. Zápisy z jednání předmětových komisí, školní rok 2024/2025
 2. Rozvrhy hodin, školní rok 2024/2025
 3. Zápisy ze čtvrtletních klasifikačních porad, školní roky 2023/2024 a 2024/2025
 4. Zápisy z jednání pedagogické rady, školní roky 2023/2024 a 2024/2025
 5. Plán kontrolní činnosti, školní rok 2024/2025
 6. Plán práce, školní rok 2024/2025
 7. Plán dalšího vzdělávání pedagogických pracovníků 2024/2023 a Dlouhodobý plán
    dalšího vzdělávání pedagogických pracovníků, ze dne 28. 8. 2024
 8. Deníky evidence praktického vyučování, školní rok 2024/2025
 9. Pedagogická koncepce a koncepce rozvoje školy, bez data vyhotovení
10. Smlouvy o konání praktického vyučování žáků (vzorek)
11. Souhrnné výsledky maturitních zkoušek, Cermat, zkušební období 2021 až 2024
12. Souhrnné přehledy prospěchu žáků školy, školní roky 2023/2024 a 2024/2025
13. Dokumentace domovů mládeže, školní rok 2024/2025


                                           Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

Mgr. Ludmila Dobalová, školní inspektorka, vedoucí inspekčního týmu

Mgr. et Mgr. Martin Kopeček, odborník na školství, výchovu a vzdělávání

Mgr. Miroslav Pospíšil, školní inspektor

Mgr. Milada Simandlová, odbornice na střední vzdělávání a management školy

Ing. Hana Vejvodová, kontrolní pracovnice

18. 6. 2025




                                             6/6
