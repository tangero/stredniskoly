                                    Česká školní inspekce
                                    Pardubický inspektorát
___________________________________________________________________________________________________________ _




                         IN S P E K Č N Í ZP R ÁVA
                                          Čj. ČŠIE-1097/21-E


Název                                Gymnázium, Ústí nad Orlicí, T. G. Masaryka 106
Sídlo                                T. G. Masaryka 106, 562 01 Ústí nad Orlicí
E-mail                               gymuo@gymuo.cz
IČ                                   00401081
Identifikátor                        600013065
Právní forma                         příspěvková organizace
Zastupující                          Mgr. Marek Hoffmann
Zřizovatel                           Pardubický kraj
Místo inspekční činnosti             T. G. Masaryka 106, 562 01 Ústí nad Orlicí
Termín inspekční činnosti            4. až 6. 10. 2021


Inspekční činnost byla zahájena předložením pověření k inspekční činnosti.


                                  Předmět inspekční činnosti
Předmětem inspekční činnosti bylo zjišťování a hodnocení podmínek, průběhu a výsledků
vzdělávání poskytovaného školou vykonávané podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů, včetně hodnocení naplňování školních
vzdělávacích programů.


                                          Charakteristika
Gymnázium, Ústí nad Orlicí, T. G. Masaryka 106 (dále „škola“) vykonává činnost střední
školy. Ke dni inspekční činnosti se ve škole vzdělávalo 232 žáků v osmi třídách osmileté ho
oboru vzdělání s maturitní zkouškou 79-41-K/81 Gymnázium a 113 žáků ve čtyřech třídách


2021/2022
čtyřletého oboru vzdělání s maturitní zkouškou 79-41-K/41 Gymnázium. Vysoká míra
naplněnosti tříd je spíše běžná, změny v počtu žáků způsobené jejich příchody nebo odchody
v průběhu školního roku jsou ojedinělé. Škola ke dni inspekční činnosti evidovala osm žáků
se speciálními vzdělávacími potřebami, pro tři žáky byl vypracován individuální vzdělávac í
plán. Stravování žáků a zaměstnanců je zajišťováno ve Školní jídelně Ústí nad Orlicí,
T. G. Masaryka 148 nacházející se v blízkosti školy.


                         Hodnocení podmínek vzdělávání
Ředitel školy díky svému působení ve funkci od roku 2012 získal bohaté zkušenosti
se způsobem řízení vzdělávacího procesu. Je založen především na otevřené komunikac i
se všemi účastníky vzdělávání, což příznivě podporuje nejen pozitivní pracovní klima,
ale také demokratické principy v účasti na rozvoji dobrých podmínek školy. Prioritou je
v rámci strategie rozvoje školy především udržení stávajících velmi dobrých podmínek
pro vzdělávání, které se pozitivně odráží v průběhu i výsledcích vzdělávání žáků. Na řízení
školy se díky vhodně nastaveným delegacím pravomocí podílí i ostatní členové širšího
vedení, komunikace je založena na vzájemné důvěře. Méně účelné je nastavení některých
dílčích kontrolních mechanismů (aktualizace školní dokumentace, průběžné ověřování
podmínek vzdělávání apod.). Škola se zaměřuje na řešení aktuálně vzniklých situací nebo
problémů, méně na systematické plánování, které umožní předcházet rizikům nebo
vyhodnocovat účinnost kontrolních mechanismů vzhledem k nastaveným cílům.
Pedagogická rada řeší záležitosti podstatné pro realizaci vzdělávání, k dílčím úkolům včetně
jejich vyhodnocování se vyjadřují rovněž předmětové komise a sekce. Pravidla
k organizování činnosti školy jsou nastavena, umožňují řídit průběh vzdělávání. Školní
vzdělávací programy nabízí širokou vzdělávací nabídku včetně volitelných nebo
nepovinných předmětů, škola podporuje přípravu žáků na studium vysokých škol.
Pedagogický sbor tvoří z velké části odborně kvalifikovaní učitelé. Jejich oborová
způsobilost má zpravidla příznivý vliv na průběh a výsledky vzdělávání žáků. Začínajíc í
pedagogy nebo učitele s kratší pedagogickou praxí podporují v jejich profesním růstu kromě
vedení školy i tzv. zavádějící učitelé. Zpětnou vazbu o kvalitě výuky získávají pedagogové
pravidelně, spíše v neformální podobě při rozhovorech s vedením školy a ostatními
pedagogy. Přínosem pro vzdělávání žáků je rovněž výuka rodilého mluvčího nebo odborníka
z praxe. Realizace hospitační činnosti nebo dalšího vzdělávání pedagogických pracovníků
byla ovlivněna epidemiologickými opatřeními souvisejícími s epidemií Covid-19.
Hospitační činnost vedení školy i vzájemné hospitace pedagogů probíhaly v menší míře,
pro další vzdělávání učitelů bylo využito i samostudium, obvyklé byly např. webináře nebo
online školení. Společně se pedagogové vzdělávali např. v oblasti využití webové aplikace
Techambition, podporováno bylo vedením školy i vzdělávání v oblasti pedagogické
intervence pro nadané žáky.
Primární prevence a výchovné poradenství jsou zajišťovány dvěma vyučujícími, jejichž
vzájemná spolupráce podporuje účelnost poradenských aktivit. Přínosem pro práci zejména
se žáky se speciálními vzdělávacími potřebami je nejen spolupráce školy
s pedagogicko-psychologickou poradnou, významný vliv má také dobře nastavená otevřená
komunikace se zákonnými zástupci žáků. Výchovná poradkyně pracuje s informace mi
z přijatých doporučení a podporuje realizaci podpůrných opatření ve spolupráci s výše
uvedenými zařízeními, rodiči a pedagogy. Metodik prevence každoročně zpracovává
a upravuje plán zážitkových programů a akcí, aktuálně platný krizový plán byl ale delší
období neaktualizován. Škola má dlouhodobě velmi nízký výskyt patologických jevů


2021/2022                                    2
a cíleně pracuje na tom, aby tento stav udržela. K prevenci patologických jevů, monitor ingu
vztahů a podpoře atmosféry a spolupráce škola využívá např. adaptační kurzy pro první
ročníky, které upevňují jejich vnitřní strukturu a vztahy. Nedílnou součástí jsou také
zážitkové programy, jichž se žáci účastní během školního roku. Pomáhají nejen zlepšit
informovanost žáků, ale také je prostřednictvím absolvování různě zaměřeného programu
učí, jak se chovat v určitých situacích a jak si poradit.
Prostory školy jsou upravené a podnětné. Od minulé inspekční činnosti škola realizova la
několik projektů pro zlepšení podmínek ke vzdělávání. Rekonstruovala některé prostory
školy, finanční prostředky využila mimo jiné např. na vylepšení bezbariérového přístupu
včetně zajištění výtahu a modernizaci několika učeben apod. Škola rovněž zajistila nový
elektronický docházkový systém pro žáky i zaměstnance, který umožňuje sledovat účelně
přítomnost ve škole. Finanční i materiální podmínky umožňují realizaci vzdělávání podle
platných školních vzdělávacích programů. Svůj pozitivní vliv na podmínky pro realizac i
vzdělávání mají i Studentský parlament nebo Spolek rodičů a studentů při Gymnáziu
v Ústí nad Orlicí, z. s.


                          Hodnocení průběhu vzdělávání
Ve vyučovacích hodinách byla zaznamenána příjemná a komunikativní pracovní atmosféra,
díky které byly vytvořeny dobré podmínky pro vzdělávání. Učitelé po obsahové stránce
výuku zpravidla dobře promýšlí, v některých případech kladli menší důraz na plánování
vzdělávacích strategií, které jim umožní lépe ověřit účelnost zvolených metod a forem práce.
Základem výuky byla převážně frontální forma s dominantní rolí učitele doplňovaná
zpravidla účelně zařazovanou samostatnou prací žáků. V úvodu většiny hodin pedagogové
seznamovali žáky hlavně s tématem, popř. plánem hodiny, často bylo cílem výuky vyložit
obsah učiva a přednést podstatné informace pro získání příslušných znalostí. V některých
hodinách dokázali učitelé zaměřit konkrétní pedagogické cíle na žáky, na to, jakým
způsobem jim umožní učivo pochopit a získat nejen znalosti nebo dovednosti, ale také
podpořit získání klíčových kompetencí.
Vyučující předkládali žákům učivo většinou jednotně, bez využití diferenciace vzhlede m
k zájmu žáků o dané téma nebo ke stupni jejich pokroku. Pokud učitelé strukturovali obsah
výuky s důrazem na nezbytné učivo, žáci se aktivněji zapojovali do procesu učení,
projevovali lepší pochopení obsahu učiva a zpětná vazba byla podnětná pro vyhodnoce ní
průběhu výuky. Ojediněle byla výuka přehlcena velkým množstvím pojmů a souvislos tí,
což omezovalo pochopení učiva širokým spektrem žáků s různými vzdělávacími potřebami.
V části hodin učitelé zařazovali kooperativní aktivity žáků, učení bylo občas podporováno
využitím aktivizačních metod, přínosem byly praktické učební aktivity žáků ve dvojicích
nebo skupinách. Vyučující hodiny zpestřovali množstvím praktických příměrů a příkladů
z praxe, někteří cíleně zařazovali např. demonstrační pokusy. Učitelé prezentovali probíraná
témata s důrazem na hloubku odborných problémů, učivo vhodně strukturovali a logicky
provazovali. Pozitivem bylo utvrzování správného chápání cizích nebo odborných pojmů.
Funkční bylo využívání mezipředmětových souvislostí a aktualizace učiva. Názornost
výuky učitelé zvyšovali využíváním didaktické techniky hlavně formou projekce prezentací.
Převážně frontálně vedenou výuku cizích jazyků někdy zpestřovali učitelé zařazováním
poslechů a práce žáků ve dvojici. I přes snahu o vedení hodin ve vyučovaném cizím jazyce
bylo někdy využíváno vysvětlování např. gramatiky nebo souvislostí v českém jazyce, čímž
se spíše snižovala šance některých žáků na získání správných návyků a dovedností.
Příležitostí ke zlepšení je zvýšení četnosti využití didaktické techniky ve výuce cizích


2021/2022                                    3
jazyků. V českém jazyce byla přínosem pro rozvoj komunikace výuka řízeným dialogem,
prostřednictvím dobře volených návodných otázek se žáci učili kriticky myslet. Při výuce
matematiky byla velmi podnětná pro žáky promyšlená skupinová práce s využitím
jednoduché aktivity zvané Trimino, obdoby známé hry domino, která umožňovala žákům
procvičovat i náročnější matematické dovednosti.
Sebehodnocení žáků vzhledem k jejich vlastnímu vnímání učebního pokroku bylo
zaznamenáno jen výjimečně, učitelé ho ve svých hodinách spíše neplánují. Někteří vyučujíc í
dokázali poskytnout žákům zpětnou vazbu využitelnou k jejich dalšímu učení, někdy
zpětnou vazbu dávali učitelům i sami žáci. Málo prostoru bylo poskytováno pro vzájemné
vrstevnické hodnocení, což nepodporovalo cílený rozvoj komunikačních a dalších
osobnostních kompetencí. Přímo v hodinách nebyla zaznamenána cílená podpora nadaným
žákům, učitelé se ojediněle věnovali podpoře žáků méně motivovaných nebo se slabšími
výsledky. Žákům se speciálními vzdělávacími potřebami většinou nebyla poskytována
individuální podpora, učitelé se často spíše snažili přizpůsobit metody výuky všem žákům
stejně bez výraznější diferenciace. Závěrům hodin učitelé většinou věnovali pouze
minimální prostor, někdy bylo hodnocení přínosu hodin spíše rekapitulací obsahu
probíraného učiva, bylo vedeno většinou bez aktivní účasti žáků. Část učitelů využívá
zvláště pro domácí přípravu žáků možnosti virtuální webové učebny. Příležitostí k rozvoji
je častější využívání učeben s výpočetní technikou, zejména v naukových předmětech by
častější využití digitální techniky v teoreticky zaměřených hodinách umožnilo širší využití
zdrojů informací žáky. Vzhledem k nastaveným školním pravidlům pro spíše omezené
využívání mobilních telefonů ve výuce je příležitostí zaměřit se i na tato zařízení jako zdroje
informací, což podpoří dovednosti žáků např. s tříděním a vyhodnocováním informací.
Přínosem pro výuku je vyšší počet dělených hodin v rozvrhu. V těchto hodinách ale učitelé
jejich potenciál spíše nevyužívali, frontální formou prováděli často výklad a méně zařazova li
samostatnou práci žáků. Zpravidla v nich nevěnovali větší prostor diferenciaci výuky nebo
účelnějšímu procvičování učiva. Příležitostí ke zlepšení je zaměření hospitační činnosti
vedení školy na využívání účelných metod a forem práce v těchto hodinách a podporu
pedagogů ve volbě vhodných strategií výuky. Podporu rozvoje komunikativní kompetence
žáků umožňuje od aktuálního školního roku výuka předmětu komunikační výchova v prvním
ročníku osmiletého studia. Škola podle učebního plánu zavádí ve čtvrtém ročníku osmileté ho
studia také výuku etické výchovy, která cílí na postojovou stránku vzdělávání žáků.
Přírodovědné vzdělávání a podporu rozvoje přírodovědné gramotnosti žáků velmi dobře
podporuje nejen úroveň materiálního zázemí, ale také zájem pedagogů o rozvoj zájmů
a nadání žáků. V rámci zájmových aktivit se škola cíleně věnuje i nadstandardním aktivitá m
ve volném čase žáků, významnou nejen materiální podporu má např. včelařský kroužek.


                          Hodnocení výsledků vzdělávání
Škola sleduje a vyhodnocuje průběžnou i celkovou úspěšnost žáků při vzdělává ní.
Z dlouhodobého hlediska žáci dosahují velmi dobrých nebo výborných výsledků nejen
v rámci klasifikace, ale jsou úspěšní i v soutěžích, olympiádách nebo projektech
podporujících získání dovedností a klíčových kompetencí. Šíře těchto aktivit podstatných
pro rozvoj dovedností žáků byla v posledních dvou školních rocích omezena
epidemiologickými opatřeními souvisejícími s epidemií Covid-19, některé plánované
aktivity byly redukovány nebo rušeny. Žáci měli při distanční výuce větší prostor
pro samostatnost a převzetí výraznější zodpovědnosti za své vzdělání, po návratu
k prezenční výuce škola věnovala pozornost podpoře sociálních kontaktů a vzájemné
komunikace mezi žáky a učiteli i mezi žáky navzájem.


2021/2022                                     4
Hodnocení výsledků vzdělávání i hodnocení chování žáků včetně míry využití výchovnýc h
opatření v uplynulém školním roce 2020/2021 odpovídalo průběhu vzdělávání v kombinaci
distanční a prezenční výuky, tato hodnocení měla i motivační charakter. Nízké počty horších
výsledků vzdělávání žáků a jen minimální počet neúspěchem ohrožených žáků svědčí
o pozitivním nastavení způsobů hodnocení. Počet absencí žáků ve výuce není výrazně vyšší,
záškoláctví nebo neomluvená absence jsou velmi nízké, vyhodnocování příčin škola řeší
s důrazem na to, aby nedocházelo k jejich opakování. Tradičně výborných výsledků dosahují
žáci také při absolvování maturitních zkoušek, a to jak ve společné, tak i v profilové části.
Příležitostí je ověřování, do jaké míry jsou úspěchy žáků dány podnětným domácím
prostředím, vnitřní motivací a vlastním zájem o obory a do jaké míry škola využívá svůj
vliv, aby žáky posouvala k získání klíčových kompetencí potřebných k úspěšnému
absolvování dalších studií na vysokých školách a uplatnění v oborech, zda je naučí
komunikaci, spolupráci, prezentaci apod.
V uplynulém období došlo v souvislosti s epidemiologickými opatřeními souvisejíc ími
s epidemií Covid-19 k výraznému omezení kurzů, besed a účastí na kulturních akcích.
Během distančního vzdělávání měl svůj velký význam dvoutýdenní školní projekt Dny
duševního zdraví, kdy zejména žáci omezovali školní online i off-line práci s digitálními
technologiemi. Cílem byl častější pobytu na čerstvém vzduchu nebo spontánní pohybové
aktivity. V olympiádách cizích jazyků se žáci často umisťují na předních příčkách v rámci
Pardubického kraje, jeden žák byl v minulém období vítězem celostátního kola olympiád y
ve francouzském jazyce. Další žák díky své práci získal roční americké vládní stipendium
v programu FLEX. Výborných výsledků žáci dosahují rovněž v krajských i republikovýc h
soutěžích se zaměřením na historii nebo přírodní vědy a ekologii. V rámci podpory
poznávání kulturních odlišností a přiblížení života i studia v jiných zemích škola podporuje
realizaci výměnných pobytů žáků s partnerskými školami včetně méně tradičních destinací
(Melbourne, Austrálie), pořádá i tematické poznávací zájezdy do zahraničí. Přínosem je
rovněž zahájení výuky španělského jazyka. Další kompetence žáci účelně získávají
aktivitami při realizaci dramatické výchovy, do jejíž náplně se promítla distanční výuka,
která byla založena z velké části na online projektech. Starší žáci se zapojovali do filmo výc h
projektů (např. Mladá scéna 2021).
Významným partnerem školy pro její rozvoj je město Ústí nad Orlicí a některé další místní
organizace. Komunikace se zákonnými zástupci žáků byla i vzhledem k epidemiologick ým
opatřením souvisejícím s epidemií Covid-19 rozšířena o tzv. „informační týden“, učitelé
písemně informovali rodiče žáků o výsledcích vzdělávání ve svých předmětech s využití m
formativních prvků hodnocení. Realizována je také spolupráce s několika základními
školami v blízkém okolí na společných projektech.


                                           Závěry
Vývoj školy
- Od minulé inspekce došlo ke zlepšení materiálních podmínek pro vzdělávání, výrazněji
  byly investovány finanční prostředky ke zlepšení prostorových podmínek školy.
Silné stránky
- Příjemná pracovní atmosféra podporující otevřenou komunikaci účastník ů vzdělávání,
- velmi dobré a výborné ročníkové výsledky vzdělávání žáků včetně výsledků maturitníc h
  zkoušek podporující úspěšné uplatnění absolventů zejména na vysokých školách.



2021/2022                                      5
Slabé stránky a/nebo příležitosti ke zlepšení
- Méně účelná realizace dílčích kontrolních mechanismů směrem k aktualizaci školní
  dokumentace a plánování některých činností školy,
- málo využívaná diferenciace výuky,
- nižší míra využití účelných metod a forem práce podporujících ověřování splnění cíle
  výuky zaměřovaného na žáky.
Doporučení pro zlepšení činnosti školy
- Účelněji realizovat kontrolní mechanismy tak, aby lépe podporovaly preventivní opatření
  nebo poskytovaly včasnou informaci o potřebě např. aktualizace školní dokumentace,
- zařazovat častěji prvky diferencované výuky v souladu se stanoveným cílem pro podporu
  žáků s využitím např. při dělených hodinách a s ohledem úroveň pokroku žáků,
- zvážit nastavení strategií pro účelnější strukturovanost obsahu výuky, pro práci
  se vzdělávacím cílem orientovaným na žáky a pro využití sebehodnocení nebo
  vrstevnického hodnocení v závěru hodin pro ověřování naplnění pedagogického cíle.


                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů přijmout adekvátní opatření k prevenci nedostatků zjištěných
při inspekční činnosti a ve stejné lhůtě písemně informovat Českou školní inspekci,
jaká byla přijata opatření.
Zprávu zašlete na adresu Česká školní inspekce, Pardubický inspektorát, Sukova
třída 1556, 530 02 Pardubice, případně prostřednictvím datové schránky (g7zais9),
nebo na e-podatelnu csi.e@csicr.cz s připojením elektronického podpisu.


            Seznam dokladů, o které se inspekční zjištění opírají
 1. Výpis z rejstříku škol a školských zařízení ze dne 1. 10. 2021
 2. Koncepce dalšího rozvoje školy, březen 2018
 3. Školní řád platný od 1. 9. 2021
 4. Školní vzdělávací programy platné ve školním roce 2021/2022
 5. Zápisy z jednání pedagogické rady za školní roky 2020/2021 a 2021/2022
 6. Rozvrhy hodin učitelů a tříd ve školním roce 2021/2022
 7. Školní matrika a dokumentace žáků pro školní roky 2020/2021 a 2021/2022 (výběr)
 8. Třídní knihy v elektronické podobě pro školní roky 2020/2021 a 2021/2022 (výběr)
 9. Personální dokumentace k odborné kvalifikaci pedagogických pracovníků (výběr)
10. Doklady z oblasti bezpečnosti práce a ochrany zdraví (výběr)
11. Dokumentace výchovného poradenství a preventivních programů pro školní
    rok 2021/2022
12. Dokumentace k ukončování vzdělávání žáků ve školním roce 2020/2021
13. Výroční zpráva o činnosti školy za školní roky 2019/2020 a 2020/2021




2021/2022                                  6
                                         Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Pardubický inspektorát, Sukova
třída 1556, 530 02 Pardubice, případně prostřednictvím datové schránky (g7zais9),
nebo na e-podatelnu csi.e@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Mgr. Martin Valášek, školní inspektor,
                                                          Mgr. Martin Valášek v. r.
vedoucí inspekčního týmu

Mgr. Jaroslav Loučka, školní inspektor                    Mgr. Jaroslav Loučka v. r.


Bc. Eva Nováková, kontrolní pracovnice                     Bc. Eva Nováková v. r.


Mgr. Hana Řebíčková, školní inspektorka                   Mgr. Hana Řebíčková v. r.


V Pardubicích dne 3. 11. 2021


Datum a podpis ředitele školy potvrzující projednání a převzetí protokolu o kontrole


Mgr. Marek Hoffmann, ředitel školy                       Mgr. Marek Hoffmann v. r.


V Ústí nad Orlicí dne 12. 11. 2021




2021/2022                                   7
