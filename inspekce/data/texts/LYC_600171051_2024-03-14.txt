CSI0X00BYF8R




                               Česká školní inspekce
                                Zlínský inspektorát
                        Zarámí 88, P. O. Box 125, 760 01 Zlín
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIZ-1249/23-Z
                                       Sp. zn. ČŠIZ-S-252/23 Z


Název                               Střední průmyslová škola polytechnická - Centrum
                                    odborné přípravy Zlín
Sídlo                               Nad Ovčírnou 2528, 760 01 Zlín
E-mail                              spsp@spspzlin.cz
IČO                                 14 450 500
Identifikátor                       600 171 051
Právní forma                        příspěvková organizace
Zastupující                         Ing. Jiří Charvát
Zřizovatel                          Zlínský kraj
Místo inspekční činnosti            Nad Ovčírnou IV 2528, Zlín
                                    nám. T. G. Masaryka 2700, Zlín
                                    Růmy 1548, Zlín
                                    Růmy 4050, Zlín
                                    Růmy 596, Zlín
Inspekční činnost na místě          14. 3. - 15. 3. 2024 a 18. 3. - 19. 3. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou podle
§ 174 odst. 2 písm. a), b) a c) zákona č. 561/2004 Sb., o předškolním, základním, středním,
vyšším, odborném a jiném vzdělávání (školský zákon), ve znění pozdějších předpisů.
                                    Charakteristika
Právnická osoba Střední průmyslová škola polytechnická - Centrum odborné přípravy Zlín
(dále „škola“) poskytovala v době inspekce vzdělávání ve 4 oborech vzdělání s maturitní
zkouškou v denní formě vzdělávání 23-45-L/01 Mechanik seřizovač, 26-41-L/01 Mechanik
elektrotechnik, 34-53-L/01 Reprodukční grafik pro média, 18-20-M/01 Informač ní
technologie a v 5 oborech vzdělání s výučním listem v denní formě vzdělávání 23-56-H/01
Obráběč kovů, 23-51-H/01 Strojní mechanik, 26-51-H/02 Elektrikář – silnoproud, 34-52-
H/01 Tiskař na polygrafických strojích a 34-57-H/01 Knihař. Ve školním roce 2023/2024
se ve škole vzdělávalo 802 žáků v 31 třídách. Škola identifikovala žáky se speciálními
vzdělávacími potřebami (dále „SVP“), v době inspekce vzdělávala 111 těchto žáků, kterým
byla poskytována podpůrná opatření 1. – 4. stupně. Součástí školy je domov mládeže a
školní jídelna, které zajišťovaly stravovací a ubytovací služby nejen žákům školy, ale
i žákům z okolních středních škol.


                         Hodnocení podmínek vzdělávání
Škola má jasně a srozumitelně nastavenou vizi, která je vedením školy pravidelně
vyhodnocována s účinným dopadem na jednotlivé oblasti vzdělávání. Nastavené cíle jsou
v souladu se zásadami vzdělávání a s přípravou žáků na jejich uplatnění v dalším vzdělává ní
a praxi. Vedení školy aktivně sdílí svou strategii s pedagogickými pracovníky, zejména
s předsedy jednotlivých předmětových komisí, kteří se s ní ztotožňují. Stejně tak jsou
strategické cíle školy prezentovány rodičům žáků během úvodních třídních setkání.
Stanovené cíle se škole daří úspěšně naplňovat. Zejména se daří zvyšovat kvalitu výsledků
žáků při ukončení vzdělávání v jednotlivých oborech vzdělání. Tento úspěch je rovněž
odrazem efektivního využití materiálního vybavení, které je koncipováno tak, aby nejen
podporovalo vzdělávání, ale také poskytovalo žákům optimální podmínky pro jejich učení.
Navíc škola úspěšně propojuje své vzdělávací aktivity s mezinárodními projekty, což přináší
žákům široké možnosti pro rozvoj jejich dovedností a znalostí v mezinárodním kontextu.
Vzdělávání škola uskutečňuje podle školních vzdělávacích programů, jejich aktualizace
reagují na změny vycházející z potřeb školy i z podnětů spolupracujícíc h sociálních partnerů
(firem) vedoucích k širšímu uplatnění absolventů v dalším vzdělávání i v praktickém životě.
Vedení školy pravidelně provádí systematickou kontrolu a hodnocení klíčových oblastí
vzdělávání. Vyhodnocení a závěry z hospitační činnosti jsou aktivně aplikovány do výuky
jednotlivých předmětů, nicméně škole se jen v malé míře daří zařazovat do výuky metody a
formy podporující samostatné využívání různých informačních zdrojů při řešení úloh. Při
výuce se nedaří diferencovat a není využíváno zhodnocení probíraného obsahu učiva
vyučujícím i žáky směrem k jejich vlastnímu učení. Škola aktivně podněcovala spolupráci
mezi pedagogy, zákonnými zástupci žáků a rodiči zletilých žáků prostřednictvím
pravidelných třídních schůzek a průběžnou komunikací prostřednictvím webového
informačního systému. Zároveň zajistila, že uchazeči o studium a veřejnost byli dostatečně
informováni o nabízených oborech vzdělání, podmínkách a kritériích přijetí vhodnou
formou a v adekvátním rozsahu.
Personální zajištění vzdělávání je na velmi dobré úrovni. Vedení školy se i s ohledem na
postupnou generační obměnu pedagogického sboru daří zajistit výuku jak všeobecně
vzdělávacích a odborných předmětů tak i praktické vzdělávání odborně kvalifikova nými
pedagogy. Také výchovná a zájmová činnost domova mládeže a podpora žáků se speciálními
vzdělávacími potřebami byla zabezpečena odborně kvalifikovanými pedagogy. Další
vzdělávání pedagogických pracovníků se zaměřovalo předně na problematiku odborného


                                            2/8
vzdělávání, matematické a čtenářské gramotnosti, jazykového vzdělávání a zlepšování
školního klimatu.
Poradenské služby zajišťovaly systematicky dvě výchovné poradkyně a školní metodička
prevence ve spolupráci s vedením školy, třídními učiteli a dalšími pedagogickými
pracovníky. K podpoře žáků se speciálními vzdělávacími potřebami přispívá jejich včasná
identifikace a pravidelná spolupráce se školskými poradenskými zařízeními. V rámci
kariérového poradenství výchovná poradkyně v součinnosti s odbornými organizace mi
pomáhala žákům při rozhodování o další vzdělávací a profesní cestě žáků. Preventivní
strategie byla účinná a pozitivně se projevila v dění ve škole formou specifick ýc h
i nespecifických aktivit prevence, škola organizovala adaptační pobyty pro žáky prvních
ročníků, zavedením třídnických hodin a testováním sociálního klimatu v jednotlivýc h
třídách účelně podporovala pozitivní vztahy v třídních kolektivech.
Materiální vybavení a finanční zdroje vytváří potřebné podmínky pro naplňování školních
vzdělávacích programů školy. Vedení školy se systematicky zaměřuje na zajištění fyzické
bezpečnosti žáků, kteří byli průběžně seznamováni se zásadami bezpečného chování
a možnými riziky v souvislosti s tělovýchovnými aktivitami a na používání ochrannýc h
pomůcek i s ohledem na rizika při praktických činnostech zejména v rámci odborného
výcviku a praxe. Ve spolupráci se zřizovatelem a účelným využitím financí z projektů
se zvýšila technická i estetická úroveň využívaných objektů. V materiálních podmínkách
si škola udržuje vysokou kvalitu pro vzdělávání , úroveň se výrazně zvýšila, především
v oblasti odborné a praktické přípravy žáků. Za účelem zvýšení kvality vzdělávání ve vazbě
na budoucí uplatnění na trhu práce byly nově vybudovány a vybaveny strojírensko –
plastikářské dílny a pořízeno vybavení odborné učebny mechatroniky a automatizace, a to
i za výrazné podpory odborných spolupracujících firem. Modernizací vybavení
informačními a komunikačními technologiemi a interaktivní didaktickou technikou si škola
udržuje potřebnou úroveň pro jejich využívání ve výuce. Pro výuku tělesné výchovy má
škola k dispozici tělocvičný sál, kvalitně vybavenou posilovnu a školní hřiště. Výuka
probíhá také na veřejných sportovištích ve městě.
Škola dlouhodobě spolupracuje s mnoha partnery. Oboustranně přínosná je mezinárod ní
spolupráce se středními školami, zaměřená na rozvoj cizojazyčných komunikač níc h
dovedností žáků, odborné dovednosti a poznání života v jiných zemích. Na velmi dobré
úrovni je dlouhodobá spolupráce se dvěma fakultami Univerzity Tomáše Bati, která žákům
školy umožňuje lepší orientaci v oborech, v nichž chtějí pokračovat ve svém dalším
vzdělávání. Stěžejními partnery školy jsou regionální firmy oborově zaměřené na vyučované
obory vzdělání ve škole. Žáci i pedagogové pravidelně navštěvují tyto sociální partnery
v rámci exkurzí, stáží a odborné praxe, kde se seznamují s běžným provozem
a každodenními pracovními úkoly. Účelná je i dlouhodobá spolupráce se základními a
mateřskými školami, do které jsou smysluplně zapojeni i žáci. Na velmi dobré úrovni
probíhala kooperace školy se zřizovatelem a zákonnými zástupci žáků.
Školní jídelna poskytovala v nově zrekonstruovaných prostorách stravování žákům vlastní
školy a gymnázia včetně celodenního stravování ubytovaným žákům domova mládeže Žáci
měli možnost výběru ze dvou druhů hlavních jídel, skladba jídelních lístků respektovala
pestrost a výživovou hodnotu nabízené stravy.


                         Hodnocení průběhu vzdělávání
Vzdělávání bylo sledováno ve všeobecně vzdělávacích a odborných předmětech teoretické
výuky i v praktickém vyučování.


                                           3/8
Výuka matematiky byla organizačně velmi dobře zvládnutá vzhledem k obsahu učiva.
Použité metody a formy práce spolu s opakováním a upevňováním probírané látky měly
pozitivní dopad na kvalitu vzdělávání. Žáci měli dostatečnou možnost aktivní komunika ce
a obdrželi účinnou zpětnou vazbu, která jim pomáhala při jejich dalším učení. V chemii a
fyzice bylo úspěšně propojováno učivo s reálným životem. Žáci byli směrováni k používá ní
odborné terminologie, přičemž požadavky byly jasně definované a srozumitelné. Nicméně,
zatím se nepodařilo plně integrovat do výuky proces vyhledávání informací z různých
zdrojů. Ve výuce českého jazyka se častěji uplatňoval frontální výklad než řízený dialog,
což v některých případech neumožňovalo plné využití potenciálu žáků. Žáci byli vhodně
motivováni k plnění úkolů a některým byla poskytována průběžná zpětná vazba o jejich
pokroku a kvalitě zvládnutých úkolů. Ve výuce anglického jazyka byly často využívá ny
kooperativní formy práce, které žákům poskytovaly dostatek příležitostí k rozvoji
komunikačních dovedností a samostatnému projevu, jak písemně, tak ústně. Avšak efektivní
využití didaktické techniky bylo zaznamenáno pouze v některých hodinách. Výuka tělesné
výchovy podporovala u žáků pozitivní vztah k pohybovým aktivitám a jejich pravidelné mu
zapojení podle jejich individuálních zájmů. Výuka byla dobře organizovaná a žáci byli
aktivně motivováni k pohybovým činnostem. Pro dosažení stanovených cílů byly efektivně
využívány metody a formy práce, které pomáhaly rozvíjet jak nové pohybové dovednosti,
tak zlepšovat již dovednosti osvojené.
Ve většině sledovaných hodin byla atmosféra příjemná a komunikace mezi žáky a učiteli
byla na dobré úrovni. Nicméně nebyla patrná diferenciace ve výuce, co se týče nabídky úloh
s různou úrovní kognitivní náročnosti, která by odpovídala individuálním schopnostem žáků.
V závěrech sledované výuky chybělo vyhodnocení vzdělávacího cíle s ohledem na dosažený
učební pokrok jednotlivých žáků.
Ve většině sledované výuky odborných předmětů v oblasti strojírenství a elektrotechnik y
byly použité metody a formy neúčelné a nepodporovaly tak naplnění vzdělávacího cíle.
Struktura hodin nebyla dostatečně promyšlená, vzdělávací cíle nebyly jasně a zřetelně
formulovány a využití mezipředmětových vztahů bylo minimální, i když vzhlede m
k probíranému obsahu učiva bylo možné je uplatnit. Výuka se často odehrávala formou
frontálního výkladu, doplněného prezentací, avšak s neúčelným využitím digitá lní
technologie. Ve výuce byla sice patrná snaha motivovat žáky k aktivní účasti, avšak tento
přístup nebyl ve všech hodinách stejně úspěšný. Skupinová práce nebo práce ve dvojicích
nebyla častá a samostatná práce žáků byla převážně omezena na opisování textů do sešitu.
Komunikace s žáky byla většinou zaměřena na opakování učiva z předchozí hodiny či na
stručné vysvětlení prezentovaného materiálu. Neefektivní formy a metody výuky vedly
k menšímu zapojení žáků a nedostatečné zpětné vazbě ohledně jejich pokroku. Diskuse a
samostatné vyhledávání informací nebyly podporovány. Shrnutí učiva a vyhodnoce ní
výukových cílů v závěru hodiny bylo minimální. Naopak během výuky odborných předmětů
zaměřených na plastikářskou technologii byli žáci účelně podporováni k logickému myšle ní,
formování vlastního názoru a schopnosti jasně formulovat své myšlenky. V průběhu výuky
byl kladen důraz na podporu komunikace mezi žáky.
Ve výuce praktického vyučování byly systematicky rozvíjeny kompetence žáků s cílem
získat potřebné praktické dovednosti a návyky odpovídající profilu absolventa daného oboru
vzdělání. Organizační formy a metody výuky byly pečlivě vybrány, přičemž zásady
bezpečnosti práce a ochrany zdraví byly dodržovány. Žáci pracovali disciplinovaně pod
vedením učitelů praktického vyučování a zodpovědně plnili své pracovní úkoly. Efektivně
využívali nástroje a zařízení, přirozeně komunikovali mezi sebou i s učiteli, kteří jim
poskytovali radu a pomoc při plnění úkolů. Žáci se dobře orientovali v pracovních
instrukcích a učitelé průběžně hodnotili jejich pokrok v jednotlivých činnostech.


                                           4/8
Individuální přístup učitelů praktického vyučování, který zahrnoval aktivizační metody,
jasně přispíval k zájmu žáků o praktickou výuku. Praktické vyučování žáků nejen úspěšně
integrovalo moderní technologie, ale také výrazně přispělo k jejich schopnosti efektivně
se uplatnit v reálném pracovním prostředí.

                         Hodnocení výsledků vzdělávání
Průběh vzdělávání žáků byl systematicky monitorován a projednáván jak na jednáních
pedagogické rady, tak i na schůzkách předmětových komisí. Díky sdílenému elektronické mu
informačnímu systému je možné systematicky sledovat pokrok žáků během celého školního
roku. Zákonní zástupci žáků byli pravidelně informováni o prospěchu jak na třídníc h
schůzkách, tak prostřednictvím webového informačního systému. Výsledky vzdělávání žáků
vykazovaly stabilní úroveň během posledních tří let, s minimálními výkyvy v průběhu jejich
vzdělávání. Škola systematicky provádí vstupní i průběžné testování žáků v matematice,
českém a anglickém jazyce. V roce 2022/2023 se žáci prvních ročníků účastnili testování
finanční gramotnosti s průměrnými výsledky, zatímco žáci druhých ročníků byli testováni
v čtenářské gramotnosti se slabými výsledky. Výsledky testování jsou důkladně
analyzovány a na základě nich jsou přijímána vhodná opatření pro další zlepšení
vzdělávacího procesu.
Škola poskytuje individuální poradenství při řešení případných výukových či výchovnýc h
problémů. Předcházení studijnímu neúspěchu žáků škola realizuje možností individuálníc h
konzultací, které byly vhodně doplněny skupinovým doučováním. Škola účelně
spolupracovala se školskými poradenskými zařízeními a při úpravě vzdělávání žáků se SVP
vycházela z jejich doporučení a současně využívala vlastních úprav metod, organizace a
hodnocení vzdělávání. Dopady využívaných podpůrných opatření byly každý rok
vyhodnocovány, ale ve výuce teoretického vyučování se dosud neprojevují v dostatečné
míře. Vedení domova mládeže a vychovatelé průběžně získávali aktuální infor mace
o výsledcích vzdělávání žáků a měli informace o jejich vzdělávacích pokrocích. Žákům byla
aktivně poskytována pomoc formou doučování.
Celkové výsledky maturitní zkoušky vykazovaly v období posledních tří školních let stabilní
úroveň u jednotlivých oborů vzdělání a vždy byly srovnatelné, nebo mírně lepší než
celorepublikový průměr žáků ve stejné skupině oborů. Žáci technických oborů
ve sledovaném období od školního roku 2020/2021 vykazovali vždy lepší výsledky
ve společné části maturitní zkoušky než žáci celorepublikového průměru stejné skupiny
oborů, ale naopak v profilové části vykazovaly jejich výsledky vždy horší úroveň. Výsledky
žáků ve společné části maturitní zkoušky oboru vzdělání reprodukční grafik pro média
ve sledovaném období vykazovaly výrazně lepší úroveň a ve školním roce 2022/2023
úroveň srovnatelnou s žáky celorepublikového průměru. V profilové části maturitní zkoušky
ve školním roce 2020/2021 vykazovaly výsledky srovnatelnou úroveň s žáky
celorepublikového průměru. Ve školním roce 2021/2022 byly naopak tyto výsledky výrazně
pod tímto průměrem a ve školním roce 2022/2023 došlo k mírnému zlepšení výsledků, ale
i tak, byly tyto výsledky pod celorepublikovým průměrem. Celkové výsledky jednotných
závěrečných zkoušek ve stejném období se pohybovaly na průměrné úrovni, kdy
z celkového počtu 307 žáků konajících tuto zkoušku neprospělo 45 žáků. Maturitní výsledky
a výsledky jednotných závěrečných zkoušek vedení školy sledovalo, efektivně analyzo va lo
a vyhodnocovalo. Pro udržení dobrých žákovských výsledků, ale i pro jejich zlepšení vedení
školy přijímalo a realizovalo vhodná opatření. Škola si pravidelně vedla přehled o úspěších
svých absolventů v dalším vzdělávání i profesním životě, pořádala s nimi setkávání s cílem
vhodně motivovat žáky školy pro přípravu na profesní dráhu nebo do dalšího vzdělávání.



                                           5/8
Škola vytvářela velmi dobré podmínky pro vzdělávání žáků, cíleně je motivova la
k zapojování do množství mnoha aktivit s pozitivním dopadem na rozvoj jejich kompetencí.
Žáci maturitních oborů vzdělání i učebních oboru vzdělání ukončených výučním listem
se dlouhodobě účastní vědomostních a dovednostních soutěží, odborných konferencí a
veletrhů. Mezi významné dlouhodobé úspěchy patřily jejich pravidelná čelní umístě ní
na celostátní i mezinárodní úrovni soutěží zejména v zaměřených na programování CNC,
polygrafii a fotografování.

                                         Závěry
Vývoj školy
– Zařazení nového oboru Informační technologie od školního roku 2020/2021
– Rozšiřující se spolupráce odborných firem v regionu při vytváření materiálních podmínek
  a vlivu na obsah vzdělávání za účelem zvýšení kvality vzdělávání ve vazbě na budoucí
  uplatnění na trhu práce
– Efektivní využívání dalších finančních zdrojů ke zkvalitnění materiálních podmínek
  vzdělávání především pro odbornou přípravu žáků a zařazování informačních a
  komunikačních technologií do výuky
Silné stránky
– Účelná spolupráce s firmami, která umožňuje efektivní zapojení žáků v jednotlivýc h
  odbornostech při praktickém vyučování a vytváří příležitosti jejich dalšího profesního
  uplatnění. (1.5)
– Vedení školy zajišťuje optimální podmínky pro odborné vzdělávání účelně vybavenými
  školními dílnami i odborných učeben strojním zařízením odpovídajícím moderním
  trendům, které přispívají ke kvalitnějšímu odbornému vzdělávání jednotlivých žáků a
  jejich vyšší uplatnitelnosti v praxi. (2.4)
– Efektivní vyhodnocování vzdělávacích výsledků žáků v průběhu vzdělávání i při jeho
  ukončování a nastavení vhodných opatření vedoucích k jejich postupnému zlepšování.
  (5.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– V závěru vyučovacích hodin nebylo využito zhodnocení probíraného obsahu učiva
  vyučujícím i žáky směrem k jejich vlastnímu učení. (4.1)
– Žákům nebyl vytvořen prostor pro samostatné využívání různých informačních zdrojů při
  řešení úloh a následnou analýzu, kterou by dokázali vhodně interpretovat. (4.2)
– Absence možnosti výběru z úloh odlišné kognitivní náročnosti a při výuce nedocházelo
  k diferenciaci. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Při hospitační činnosti se zaměřit na učební aktivity umožňující diferenciaci výuky.




                                            6/8
– Další vzdělávání pedagogických pracovníků zaměřit i na metody a formy pracující s
  úlohami odlišné kognitivní náročnosti.
– Zařazovat do výuky závěrečné zhodnocení probíraného obsahu učiva vyučujícím i žáky
  směrem k jejich vlastnímu učení.
– Při výuce podporovat žáky k využívání různých informačních zdrojů.
– Zaměřit se na zvýšení       kvality   výuky    v odborných předmětech    strojírenství   a
  elektrotechniky.


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Zřizovací listina Integrované školy technické – Centra odborné přípravy, Zlín,
      Nad Ovčírnou 2528, č. j.: 308/2001 ze dne 13. 6. 2001, vydaná Zlínským krajem ve
      znění dodatků č. 1 až 7 ke dni 25. 6. 2018
 2.   Rozhodnutí Krajského úřadu Zlínského kraje ve věci návrhu na zápis změny v údajích
      vedených z rejstříku škol a školských zařízení č. j.: 86393/2022 s účinností
      od 1. 9. 2023
 3.   Jmenování ředitele školy čj.: KUZL 28620/2019 ze dne 29. 4. 2019
 4.   Povolení výjimky z počtu žáků ve třídě čj.: KUZL 85189/2023 ze dne 5. 10. 2023
 5.   Školní řád a vnitřní řád domova mládeže ve školním roce 2023/2024 k datu inspekce
 6.   Školní vzdělávací programy vyučovaných oborů vzdělání ve školním roce 2023/2024
      k datu inspekce
 7.   Třídní knihy a výkazy, rozvrhy tříd a vyučujících ve školním roce 2023/2024 k datu
      inspekce
 8.   Plán kontrolní a hospitační činnosti na školní rok 2023/2024
 9.   Přehled prospěchu jednotlivých tříd ve školním roce 2021/2022, 2022/2023
10.   Výsledky maturitních zkoušek ve školním roce 2020/2021, 2021/2022 a 2022/2023
11.   Hospitační záznamy za školní rok 2021/2022, 2022/2023 a 2023/2024 k datu inspekce
12.   Dokumentace výchovného poradenství a prevence rizikového chování žáků ve
      školním roce 2023/2024 k datu inspekce
13.   Spisy žáků přijatých a nepřijatých ke vzdělávání na střední škole (vzorek) na školní
      rok 2020/2021, 2021/2022 a 2022/2023
14.   Zápisy z jednání pedagogické rady ve školním roce 2022/2023 a 2023/2024 k datu
      inspekce
15.   Výroční zprávy o činnosti školy za školní rok 2020/2021, 2021/2022 a 2022/2023
16.   Plán dalšího vzdělávání pedagogických pracovníků ve školním roce 2023/2024 k datu
      inspekce
17.   Plán pro adaptaci začínajících učitelů pro školní rok 2023/2024 k datu inspekce



                                           7/8
18.   Doklady o dosaženém vzdělání pedagogů k datu k datu inspekce (vzorek)
19.   Dokumentace k zajištění podmínek bezpečnosti a zdraví žáků ve školním roce
      2023/2024 k datu inspekce
20.   Dokumentace k zajištění školního stravování ve školním roce 2023/2024 k datu
      inspekce
21.   Podklady k vyhodnocení příjmů a výdajů školy za rok 2021, 2022 a 2023 k datu
      inspekce


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Radovan Zicháček, školní inspektor, vedoucí inspekčního týmu
 Ing. Miroslav Školoudík, přizvaná osoba
 PhDr. Renata Horáková, Ph.D., školní inspektorka
 Ing. Zuzana Mücková, školní inspektorka
 Ing. Anna Zámečníková, kontrolní pracovnice
12. 4. 2024




                                         8/8
