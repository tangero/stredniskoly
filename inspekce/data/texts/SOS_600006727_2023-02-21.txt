CSI0X00B3GTU
Počet listů: 5




                                     Česká školní inspekce
                                    Středočeský inspektorát
__________________________________________________________________________________________________________ __




                         IN S P E K Č N Í ZP R ÁVA
                                           Čj. ČŠIS-396/23-S


Název                                Střední odborná škola a Střední zdravotnická škola
                                     Benešov, příspěvková organizace
Sídlo                                Černoleská 1997, 256 01 Benešov
E-mail                               sosbn@sosbn.cz
IČO                                  61 664 715
Identifikátor                        600 006 727
Právní forma                         příspěvková organizace
Zastupující                          Mgr. Regina Komárková, MBA
Zřizovatel                           Středočeský kraj
Místo inspekční činnosti             Černoleská 1997, Benešov
Inspekční činnost na místě           21. až 23. 2. 2023


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Zjišťování a hodnocení podmínek, průběhu a výsledků vzdělávání podle přísluš nýc h
školních vzdělávacích programů (ŠVP), naplňování ŠVP a jeho souladu s právními předpisy
a rámcovým vzdělávacím programem podle § 174 odst. 2 písm. b) a c) zákona
č. 561/2004 Sb., ve znění pozdějších předpisů.


                                          Charakteristika
Příspěvková organizace (dále „škola“) vzdělává v tomto školním roce 327 žáků. Jejich počet
se od minulé inspekční činnosti zvýšil o 20 % a dosahuje 88% naplněnosti školy. O všechny
vyučované obory středního vzdělání s maturitní zkouškou je srovnatelný zájem (Praktická
sestra 87 žáků, Asistent zubního technika 78, Sociální činnost 75 a Veřejnosprávní činnost
87 žáků).
Škola identifikuje 30 žáků se speciálními vzdělávacími potřebami (SVP), z toho tři
se vzdělávají podle individuálního vzdělávacího plánu. Z celkového počtu tří žáků
s odlišným mateřským jazykem mají dva jazykovou bariéru.
Stravování žáků je zajištěno v budově školy ve školní jídelně jiného subjektu.


                         Hodnocení podmínek vzdělávání
Ředitelka školy nadále úspěšně uplatňuje kvalitní systém koncepčního řízení. Strategie
dalšího rozvoje je pravidelně připomínkována, aktualizována a vyhodnocována a z činnosti
školy je zřejmé, že se většina pedagogů podílí na jejím zdařilém naplňování. V souladu s ní
jsou zpracované i ŠVP. Podařilo se udržet a rozšířit stabilní kvalifikovaný pedagogický sbor,
podporovat zahraniční mobilitu žáků a zaměstnanců, mezioborovou interakci žáků s cílem
posílit jejich soudržnost či zlepšovat materiální podmínky pro výuku. Od minulé inspekční
činnosti se zvýšilo zapojení učitelů do dalšího vzdělávání pedagogických pracovníků
a do vzájemných hospitací. Uplatňování získaných poznatků je ale rozdílné a závisí
na přístupu jednotlivých vyučujících.
Řízení školy v úzké spolupráci se zástupcem ředitelky je založené na jasném vymeze ní
kompetencí, povinností a zodpovědnosti, funkčním přenosu informací a otevřené
komunikaci. Pravidelné porady umožňují řešení aktuálních problémů a podporují vzájemno u
spolupráci pedagogů. Systematicky prováděná kontrolní činnost je rozsáhlá, postihuje
všechny oblasti činnosti školy a je převážně účinná.
Ze strany vedení školy je zřetelná snaha o úzkou spolupráci všech pedagogů v předmětových
komisích, s vedoucími učiteli jednotlivých oborů i o spolupráci specialistů (výchovné
poradkyně, školní metodičky prevence, koordinátorů informačních a komunikač níc h
technologií a environmentálního vzdělávání, výchovy a osvěty). Pomoc novým učitelům
přidělením uvádějícího učitele je doplněna využíváním konzultací s vyučujícími stejných
předmětů a s vedením školy.
Systém výchovného poradenství a prevence rizikového chování žáků vychází z potřeb školy
a je velmi přínosný pro vzdělávání žáků. Zajišťují ho kvalifikovaní pracovníci - výchovná
poradkyně se školní metodičkou prevence v úzké spolupráci s vedením školy, třídními
učiteli a rodiči žáků. Mají dobře rozvrženy kompetence a funkčně tvořený systém předávání
informací, jehož efektivnost si výchovná poradkyně systematicky ověřuje v hospitacích, při
projektovém vyučování či v tandemové výuce. Škola spolupracuje se školskými
poradenskými zařízeními, eviduje speciální vzdělávací potřeby žáků a cíleně zajišťuje
kariérové poradenství.
V pronajaté části budovy (ve správě jiné střední školy) se daří udržovat bezpečné a příjemné
prostředí pro vzdělávání. Škola díky finančním zdrojům státního rozpočtu i zřizovate le
a pomocí účelových dotací zkvalitnila materiální vybavení. Bylo upraveno atrium
s venkovním nábytkem, o jehož získání se zasloužili žáci v rámci projektu. Od minulé
inspekční činnosti vzniklo nově zázemí školního poradenského pracoviště. Ze školní
knihovny využívají žáci české i cizojazyčné tituly beletristické nebo odborně i všeobecně
zaměřené.




                                            2/9
Ředitelka správně nastavila pravidla pro zajištění bezpečnosti a ochrany zdraví a seznámila
s nimi všechny účastníky vzdělávání. Přesto je počet úrazů žáků kolísavý a v letošním
školním roce vyšší než dříve. Jedná se o drobné úrazy především v tělesné výchově.
Pokračuje efektivní komunikace se všemi aktéry vzdělávání prostřednictvím školního
informačního systému, při třídních schůzkách nebo akcích školy a také využívá ním
platformy z distanční výuky. Aktivní je žákovský parlament, pravidelně jsou prováděna
evaluační šetření zadáváním dotazníků žákům, učitelům i rodičům. Široká spolupráce
se Spolkem rodičů a přátel přispívá k realizaci vzdělávacích a sportovních akcí školy. Škola
iniciativně realizuje činnosti i pro širší veřejnost v regionu a zapojuje do nich žáky.
Významná byla pomoc žáků v nemocnici a v sociálních zařízeních v době pandemie.
Aktivně se rozšířila spolupráce v rámci projektu Erasmus, jejímž těžištěm je zapojení žáků
i učitelů do mezinárodních odborných stáží a exkurzí.


                          Hodnocení průběhu vzdělávání
Ve většině sledovaných hodin teoretického vyučování byli žáci ukáznění a bez obav
pokládali dotazy. Učitelé stanovovali vzdělávací cíle v souladu se ŠVP a zdařile propojovali
teoretické a praktické znalosti žáků uváděním vhodných příkladů z reálného života.
Převážná většina hodin se vyznačovala přiměřenou dynamikou a jejich čas byl využit
bez prodlev. Učitelé nejčastěji volili frontální organizaci výuky, která byla ze dvou třetin
účelná. Pouze zhruba ve třetině hodin byl kladen důraz na práci žáků ve skupině či ve dvojici
pro rozvoj kooperativního chování a komunikativní kompetence. Převládající plnění
stejných úkolů nebo příkladů neposkytovalo jednotlivým žákům žádoucí zohlednění jejich
vzdělávacích potřeb. Pouze ve třetině hodin byla účelně využita didaktická technika pro
zvýšení názornosti, vedení žáků k hodnocení různých návrhů řešení nebo vyvozování závěrů
s využitím kritického myšlení. Ve dvou třetinách výuky byla nedostatkem absence
závěrečného zhodnocení hodiny včetně zpětné vazby k práci žáků a nevyužívání příležitos tí
pro jejich sebehodnocení, což přetrvává od minulé inspekční činnosti.
V hospitovaných hodinách českého jazyka a literatury byli žáci s novými poznatky
seznamováni převážně účelným frontálním výkladem. Občas byl kombinován s řízeným
rozhovorem nebo prací ve skupině či dvojici, což vhodně vedlo žáky k formulo vá ní
myšlenek a k aktivní účasti v diskusi, při které se dařilo naplňovat i postojové cíle výuky.
Učitelé cíleně rozvíjeli čtenářskou gramotnost cvičeními z pracovních listů nebo z učebnice,
nezaměřovali se však na vyhledávání informací žáky z jiných zdrojů a nerozvíjeli dostatečně
jejich kritické myšlení. Efektivitu vzdělávání zacíleného na zvládnutí požadovaných nároků
maturitní zkoušky snižovala absence diferenciace obsahu učiva ve vztahu k individuá lním
schopnostem žáků.
V hodinách cizích jazyků žáci s vyučujícími spolupracovali. Část učitelů rozvíjela u žáků
vhodně i postojové cíle výuky a vedla žáky k rozvoji produktivní řečové dovednosti
v rozhovoru. Většina hodin ale vykazovala nižší efektivitu danou nízkou aktivizací žáků
ne zcela vhodnými metodami a formami výuky, přestože vedení školy vytváří cíleně skupiny
s nižším počtem žáků. Využitá skupinová práce v některých hodinách byla spíše jen
organizační změnou bez podpory komunikativních a kooperativních kompetencí žáků.
V jedné hodině byl výrazně limitován rozvoj řečové dovednosti žáků v cílovém jazyce,
neboť po větší část hodiny hovořil vyučující česky. Ve většině hodin anglického jazyka
nebyly cíleně rozvíjeny kompetence jazykového vzdělávání poslechem či čtením
s porozuměním. Žáci projevovali nižší úroveň znalostí, jejich verbální projev se vyznačo va l
omezenými formulačními schopnostmi a jednoslovnými odpověďmi na kladené otázky.


                                            3/9
Vytvořený prostor pro rozvoj interaktivních řečových dovedností žáků nebo pro diskusi
s nácvikem schopnosti formulovat vlastní názor s využitím široké slovní zásoby narážel
na omezené vyjadřovací dovednosti žáků. Příležitostí pro zlepšení je diferenciace výuky
podle schopností jednotlivých žáků.
V matematickém vzdělávání bylo zaznamenáno účelné úvodní opakování a práce
na tabletech s programem Geogebra. Skupinová i párová práce vhodně podpořila spolupráci
žáků při návrzích řešení. Vyučující žákům poskytovali případnou pomoc. Ponechávali však
méně prostoru pro jejich souvislý projev při řešení příkladů u tabule pro nácvik správné
argumentace při jejich řešení.
Výbornou kvalitu měla výuka společenskovědního vzdělávání. V občanské nauce byli žáci
motivováni vhodným uváděním souvislostí z minulé hodiny a opakováním probraných
pojmů. Při promyšlené skupinové práci s připravenými texty s cílem diskuze o nich zvládli
žáci po jejím skončení shrnout hlavní myšlenky a najít odpovědi na doplňující otázky.
Vyučující dokázala uvádět složitá filosofická sdělení na příkladech z reálného života žáků
a tím jim umožnila pochopit jejich význam. Velmi efektivní bylo závěrečné shrnutí hlavníc h
faktů z hodiny s vyjádřením, co je důležité pro osobní zodpovědnost žáka.
Velmi zdařilá byla výuka přírodovědného vzdělávání. V chemii po úvodním opakování
prokazovali žáci dobré znalosti a pochopení základních principů odvozování názvoslo ví
z připravených úloh. Učitel žáky povzbuzoval, vyjadřoval pozitivní očekávání, častou
chválou a přehlednými kroky při řešení na tabuli vysvětloval správné postupy.
V přiměřeném tempu dokázal zapojit všechny žáky do aktivní práce.
Výuka odborných předmětů zdravotnických oborů se vyznačovala použitím vhodně
připravených výukových materiálů, které posloužily k efektivnímu opakování na začátku
výuky. Vyučující s přirozenou autoritou dokázali žáky ve skupinách podněcovat
ke správnému vyřešení konkrétního postupu zadané práce. Velmi účelně doplňovali
společnou kontrolu řešení dalšími dotazy z reálné praxe v nemocnici a zasazovali odpovědi
žáků do systému získaných poznatků. Nové poznatky učitelé podávali systematick y
a srozumitelně a dbali na správné používání odborné terminologie. Výuka však postrádala
pestřejší spektrum metod a forem, což vedlo k pasivitě některých žáků. Výklad tak
aktivizoval žáky pouze částečně, i když učitelé oživovali výuku příklady z praxe a pro
podporu názornosti promítali probírané učivo na dataprojektoru. V části výuky realizo va né
jako řízená diskuse se zapojovali pouze někteří žáci.
Vyučovací hodiny oborů Sociální činnost a Veřejnosprávní činnost byly velmi zdařilé
a probíhaly v podnětném prostředí a přátelské pracovní atmosféře. Učitelé neustále se žáky
komunikovali a vedli je k logickému myšlení a používání správné terminologie. Rozmanité
hodiny s aktivním podílem žáků při vyhledávání konkrétních informací na tabletech,
komentováním a vyhodnocováním prezentací byly velmi přínosné. Skupinová práce
napomohla k diskusi mezi žáky a k vytváření postojů k probírané problematice. V části
výuky bylo zařazeno vzájemné hodnocení práce žáků. Téma vhodně zařazené hudební
relaxační chvilky bylo účelně propojeno s obsahem výuky.
Praktické vyučování mělo převážně výbornou kvalitu. U zdravotnických oborů probíhá
na odděleních místní nemocnice, ve školních laboratořích a u smluvních partnerů. Škola má
promyšlený systém postupné adaptace žáků prvních ročníků na práci v nemocnici formou
exkurzí, přes tzv. klinické hodiny pro procvičení konkrétních výkonů až po klasické
ošetřování nemocných. Deníky odborné praxe jsou vhodně doplněny hodnocením,
do kterého jsou zapojeni i odborníci z nemocnice či laboratoří. Praktické dovednosti
jednotlivých žáků byly účelně rozvíjeny na základě získaných teoretických poznatků. Žáci
byli vedeni k samostatnosti, aktivně se zapojovali a vykonávali zadávané úkoly a dodržovali


                                           4/9
správné pracovní postupy. V laboratořích si osvojovali konkrétní dovednosti při
zhotovování stomatologických protéz a propojovali své znalosti s praktickou zručností.
Učitelé vedli žáky k vytváření správných pracovních návyků a poskytovali žákům kvalitní
zpětnou vazbu pro jich další učení.


                          Hodnocení výsledků vzdělávání
Škola má vytvořeny mechanismy pro zjišťování a hodnocení výsledků vzdělávání žáků.
Přehled o jejich znalostech v průběhu vzdělávání škola získává prostřednictvím vlastníc h
hodnoticích nástrojů formou písemného a ústního zkoušení, hodnocení seminárních prací,
praktických dovedností apod. Zákonným zástupcům škola poskytuje infor mace
prostřednictvím elektronického systému, v průběhu třídních schůzek nebo při tripartitním
jednání. Vedení pravidelně provádí systematické rozbory dosahovaných průběžnýc h
a celkových výsledků. Přijímaná opatření a personální změny se zatím promítly do snížení
počtu žáků ohrožených školní neúspěšností pouze částečně, zlepšení vyžadují výsledky
ve společné části maturitní zkoušky.
Z hodnocení prospěchu žáků v průběhu vzdělávání vyplývá, že dosahovaný průměr ve všech
vyučovaných oborech se zlepšil v období distanční výuky v porovnání s rokem 2018/2019
(školní rok s plnou prezenční výukou), v minulém školním roce 2021/2022 se zhoršil.
Z přehledu prospěchu vyplynulo, že škola vykazuje žáky ohrožené školní neúspěšností.
Vyučující jim sice poskytují pravidelné doučování, individuální a skupinové intervence i on-
line konzultace, přesto je velký počet žáků klasifikovaných v průběhu vzdělávání minimá lně
z jednoho předmětu známkou dostatečně nebo jsou klasifikováni až v náhradním termínu.
Výchovná poradkyně ve svém vyučovaném předmětu seznamuje žáky se strategiemi učení,
není to však ve všech oborech vzdělání či ve vhodném (prvním) ročníku. Příležitos tí
ke zlepšení je využít potenciálu třídnických hodin a žáky s metodami efektivního učení
systémově seznamovat.
Průměrný počet zameškaných hodin na žáka se v loňském školním roce v porovnání s rokem
2018/2019 s plnou prezenční výukou nezvýšil, je však patrné, že se většinou projevuje
v prospěchových problémech. V loňském školním roce vykázalo absenci nad 100 hodin
za druhé pololetí například 13 % žáků prvních ročníků a zároveň většina z nich (64 %) byla
z některého nebo více předmětů klasifikována stupněm dostatečný.
Výsledky žáků u maturitní zkoušky se od minulé inspekční činnosti zlepšovaly. Zkoušku
konali dlouhodobě většinou všichni přihlášení žáci. Ve zkoušce z českého jazyka a literatur y
zůstali žáci úspěšnější nebo stejně úspěšní jako žáci srovnatelných oborů v republice.
V cizím jazyku se však žáci školy v roce 2020/2021 zhoršili v didaktických testech
a ve zdravotnických oborech zůstali horšími i v loňském školním roce. Z výsledků
v profilové části maturitní zkoušky vyplývá, že žáci jsou dlouhodobě úspěšní a dosahují v ní
velmi dobrých výsledků.
Tomu napomáhají i pravidelně prezentované výstupy z praxe ze strany žáků, jichž se účastní
sociální partneři a podílejí se i na jejich hodnocení. Velmi přínosné je zpracovávání
seminárních prací v oboru vzdělání Asistent zubního technika, do kterých si žáci během celé
doby vzdělávání zakládají postupy praktických operací při zhotovování zubních náhrad
i s náležitou fotodokumentací a vyhodnocením. Před maturitní zkouškou tak mají
k dispozici přehledný systém probraného učiva včetně formativního sebehodnocení.
Srovnatelnost dosažených výsledků žáků se SVP s intaktními žáky dokazuje, že škola jim
poskytuje vhodnou podporu a dodržuje podpůrná opatření doporučená školskými


                                            5/9
poradenskými zařízeními. I žákům s odlišným mateřským jazykem škola vhodně dopomáhá
doučováním českého jazyka. Účinnost poskytované podpory je průběžně vyhodnocová na
v rámci školního poradenského pracoviště a na pedagogické radě.
Promyšlený systém prevence rizikového chování je účinný, případy neomluvených absencí
či projevů nevhodného chování řeší škola bezodkladně a efektivně. V posledních dvou
školních letech nebyl žádný žák hodnocen sníženým stupněm chování. Jednorázové
i dlouhodobé aktivity směřují k minimalizaci rizikových jevů, ke zvládání nebezpečí šikany
i závislostního chování. Škola využívá k působení na žáky a jejich chování kázeňská
opatření, významným motivačním faktorem je udílení pochval ředitelky školy nebo třídního
učitele doprovázené poukázkami v odstupňované finanční výši.
Usnadnění přechodu žáků do střední školy napomáhají adaptační třídenní kurzy na začátku
prvního ročníku, v dalších letech jsou doplňovány lyžařskými, turistickými a sportovními
kurzy. Vedení školy dlouhodobě pečuje o budování příznivé atmosféry ve škole
a o vzájemné setkávání žáků všech oborů. Učitelé a žáci si každoročně například připravují
tzv. dílny, které jsou tematicky rozdělené a při nichž probíhají zajímavé projektové aktivity.
Dosahování úspěšnosti ve vzdělávání je podporováno zapojením žáků do předmětových
a oborových soutěží, ve kterých mají žáci příležitost porovnat své dosažené odborné
a klíčové kompetence. Velmi motivovaní jsou žáci v projektu EPAS, který umožňuje
propojení a výměnu zkušeností mezi učiteli a žáky v celé EU. Dlouhodobě je rozvíjeno
nadání žáků v problematice obnovitelných zdrojů s účelným propojením mezipředměto výc h
vztahů v soutěži Enersol, pět žáků letos postoupilo do celostátního kola. Významno u
pozornost věnuje škola dlouhodobě environmentálnímu vzdělávání. Vhodná realizace
výukových a výchovných akcí a projektových dnů s touto problematikou a efektivní
spolupráce s externími subjekty (např. Den zdraví, Ukliďme Česko, třídění odpadu)
přispívají k zodpovědnému postoji žáků. Osobnostní, jazykový a odborný rozvoj žáků je
vhodně podporován zahraničními stážemi na pracovištích evropských zemí nebo v rámci
spolupráce se školami v projektu eTwinning.
Žáci školy se podílejí na propagaci školy a jednotlivých vyučovaných oborů v základníc h
školách, na veletrzích vzdělávání či při dnech otevřených dveří.
O absolventy školy je velký zájem, přibližně 80 % z nich pokračuje ve vzdělávání na vyšších
nebo vysokých školách, ostatní se aktivně zapojují do trhu práce. V případě problému žáka
s jeho oborovým zaměřením v průběhu vzdělávání je mu poskytnuto orientační posouzení
profesní orientace a případný přestup na jiný obor.


                                          Závěry
Vývoj školy
- Pokračuje zlepšování materiálních podmínek pro vzdělávání žáků.
- Vzrostl počet žáků školy.
- Nedostatky zjištěné při minulé inspekční činnosti byly částečně odstraněny, přetrvává
  absence sebehodnocení a vzájemného hodnocení žáků, nadále chybí důslednějš í
  diferenciace a individualizace výuky.
Silné stránky
- Šiřoká síť sociálních partnerů a dobré materiální podmínky podporují kvalitu odborného
  vzdělávání a napomáhají naplňovat profil absolventa.



                                             6/9
- Promyšlený systém průběžného zpracovávání seminárních prací v oboru Asistent
  zubního technika v odborných předmětech vytváří ucelené portfolio žáků.
- Dlouhodobá podpora zájmu žáků při projektových činnostech, při odborných stážích
  a jejich motivace k účasti v odborných soutěžích společně s vhodným využití m
  mezipředmětových vztahů rozvíjí jejich klíčové kompetence.
Slabé stránky a/nebo příležitosti ke zlepšení
- Nízká míra diferenciace výuky v teoretických předmětech nezohledňovala aktuální
  individuální vzdělávací potřeby jednotlivců.
- Chybějící závěrečné zhodnocení vyučovací hodiny a nízké využití sebehodnocení žáků
  snižovalo efektivitu výuky.
Doporučení pro zlepšení činnosti školy
- Diferencovat výuku v teoretických předmětech s ohledem na individuální potřeby
  jednotlivých žáků.
- Zařazovat cíleně závěrečné zhodnocení vyučovací hodiny spolu se sebehodnocením žáků.
- Zacílit strategii předcházení školní neúspěšnosti na žáky již od prvních ročníků
  a efektivně pracovat s jejich vzdělávacími předpoklady.
- Zaměřit pozornost na přijímání a následné vyhodnocování opatření k aktivizaci žáků pro
  zvýšení úspěšnosti žáků v didaktických testech ve společné části maturitní zkoušky.


                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Středočeský inspektorát, Arabská
683, 160 66 Praha 6, případně prostřednictvím datové schránky (g7zais9), nebo
na e-podatelnu csi.s@csicr.cz s připojením elektronického podpisu.


           Seznam dokladů, o které se inspekční zjištění opírají
 1.   Zřizovací listina, č.j. OŠMS/5894/2001 ze dne 6. prosince 2001, včetně dodatků
 2.   Výpis z rejstříku škol a školských zařízení k datu inspekční činnosti
 3.   Školní vzdělávací programy účinné k termínu inspekční činnosti
 4.   Školní řád účinný k termínu inspekce
 5.   Záznamy z pedagogické rady a z jednání předmětových komisí, školní roky
      2021/2022 a 2022/2023 k termínu inspekční činnosti
 6.   Evidence žáků (školní matrika) včetně výsledků vzdělávání žáků, stav k termínu
      inspekční činnosti
 7.   Třídní knihy, rozvrhy vyučovacích hodin, školní rok 2021/2022 a 2022/2023
      k termínu inspekční činnosti
 8.   Dokumentace žáků k přijímání a ukončování vzdělávání k termínu inspekční činnosti
      (vzorek)


                                          7/9
 9.   Dokumentace školního poradenského pracoviště k termínu inspekční činnosti
      (vzorek)
10.   Internetové stránky školy www.sosbn.cz, stav k termínu inspekční činnosti
11.   Personální dokumentace pedagogických pracovníků včetně plánu jejich dalšího
      vzdělávání k datu inspekční činnosti (vzorek)
12.   Dokumentace k zajištění bezpečnosti a ochrany zdraví platná ve školním roce
      2021/2022 a 2022/2023 k datu inspekční činnosti (vzorek), kniha úrazů žáků, poučení
      žáků v třídních knihách a rozpis dozorů za školní rok 2022/2023
13.   Hospodářská dokumentace (účetní závěrka za rok 2021, závazné ukazatele rozpočtu
      na rok 2021 a 2022, finanční vypořádání dotací ze státního rozpočtu za rok 2021
      a 2022, zpráva o hospodaření a činnosti příspěvkové organizace za rok 2021)
14.   Výroční zpráva o činnosti školy za školní rok 2020/2021 a 2021/2022
15.   Inspekční zpráva čj. ČŠIS-2347/16-S


                                         Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Středočeský
inspektorát, Arabská 683, 160 66 Praha 6, případně prostřednictvím datové schránky
(g7zais9), nebo na e-podatelnu csi.s@csicr.cz s připojením elektronického podpisu, a to
k rukám ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Ing. Vladimíra Hokešová, školní
 inspektorka, vedoucí inspekčního týmu

 Ing. Jana Diopová, školní inspektorka

 Ing. Lenka Pecková, přizvaná osoba –
 odborník na předměty oboru Sociální
 činnost a Veřejnosprávní činnost
 PhDr. Miroslava Zoubková, přizvaná
 osoba – odborník na předměty
 zdravotnických oborů

 Mgr. Helena Lyerová, školní inspektorka




                                           8/9
 Ing. Hana Borůvková, kontrolní
 pracovnice

V Praze 17. 3.2023




                                  9/9
