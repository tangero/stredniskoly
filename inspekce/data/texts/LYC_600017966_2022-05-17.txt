                                    Česká školní inspekce
                                    Olomoucký inspektorát
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIM-511/22-M


Název                               Waldorfská střední škola Olomouc s.r.o.
Sídlo                               Tomkova 420/48, Hejčín, 779 00 Olomouc
E-mail                              waldorf@waldorf-olomouc.cz
IČ                                  25 382 098
Identifikátor                       600 017 966
Právní forma                        společnost s ručením omezeným
Zastupující                         Mgr. Šárka Štveráková
Zřizovatel                          Waldorfská střední škola Olomouc s. r. o.
Místo inspekční činnosti            Tomkova 420/48, Hejčín, 779 00 Olomouc
Termín inspekční činnosti           17. – 19. 5. 2022


Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 7 zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů, pro účely přiznání dotací podle zvláštního právního předpisu, a to na žádost
právnické osoby vykonávající činnost školy a školského zařízení a realizovaná v rozsahu
inspekční činnosti podle § 174 odst. 2 písm. b) a c) školského zákona.




2021/2022
                                    Charakteristika
Waldorfská střední škola Olomouc s. r. o. (dále „škola“, „subjekt“) vykonává činnost střední
školy a školní jídelny- vývařovny.
Ve školním roce 2021/2022 škola realizuje čtyřletý obor vzdělání 78-42-M/06 Kombinova né
lyceum. K termínu inspekční činnosti se ve střední škole vzděláva lo v jedné třídě 27 žáků,
z toho jeden žák se speciálními vzdělávacími potřebami.
Vzdělávací cíle vycházejí ze základního konceptu waldorfské pedagogiky, kterým je celostní
rozvoj osobnosti žáka. Tomu je přizpůsoben učební plán, metody i obsah učiva.
Stravování žáků je zajištěno vlastní školní jídelnou- vývařovnou.


                         Hodnocení podmínek vzdělávání
Koncepce rozvoje školy se zaměřuje na uplatňování principů waldorfské pedagogiky, která
je plně přijímána a podporována všemi účastníky vzdělávacího procesu a partnery školy a je
prezentována jak v prostorách školy, tak v otevřených informačních zdrojích. Důraz je
kladen na vzdělávání zaměřené na rozvoj osobnosti žáka bez úzké specializace, na jeho
vnitřní motivaci a aktivní a tvůrčí přístup k životu a k okolnímu světu. Koncepční záměry
vycházejí z potřeb školy a daří se je průběžně realizovat za aktivní podpory pedagogů, žáků
i jejich zákonných zástupců, s nimiž je navázána průběžná aktivní spolupráce.
Nastavená organizační struktura odpovídá typu a velikosti školy, která je zřízena od
1. 9. 2021 a má v současnosti pouze jednu třídu prvního ročníku. Řídicí kompetence
ředitelka školy vykonává spolu s výchovnou poradkyní a metodičkou prevence rizikovýc h
jevů. Záležitosti týkající se vzdělávání řeší ředitelka kromě pedagogické rady i s dalším
poradním orgánem – kolegiem učitelů, které je tvořeno všemi pedagogickými pracovníky.
Jeho činnost je založená na aktivní týmové spolupráci a je přínosná pro uplatňová ní
jednotného přístupu při realizaci školního vzdělávacího programu.
Vyhodnocování stanovených plánů se uskutečňuje pravidelně, na jeho základě jsou
přijímána dílčí opatření pro následná období. Kontrolní činnost je prováděna průběžně.
Hodnocení kvality práce pedagogických pracovníků obsahuje potřebná doporučení vedoucí
ke zkvalitnění vzdělávání. Přesto byly v průběhu inspekční činnosti zjištěny nedostatky
v řídicí činnosti ředitelky školy, a to v oblasti organizace výuky cizích jazyků. Dále se
v praxi dosud nepodařilo eliminovat některé dílčí nedostatky v metodickém vedení výuky,
které spočívají v nedostatečné práce s cílem vyučovacích hodin a malého využívá ní
sebereflexe žáků.
Systém pedagogické spolupráce se s ohledem na nový kolektiv pedagogických pracovníků
zavádí a nastavuje. Pedagogický sbor je průběžně doplňován s patrnou snahou o zvýšení
míry kvalifikovanosti pedagogických pracovníků s ohledem na specifika aplikované
waldorfské pedagogiky. Nově příchozím a začínajícím učitelům je poskytována metodická
i organizační pomoc uvádějícími pedagogy, kolegiem pedagogů nebo přímo ředitelkou
školy. Krátká doba pedagogické praxe a nedokončené studium seminářů waldorfské
pedagogiky většiny vyučujících měli negativní vliv na kvalitu poskytovaného vzdělává ní
některými vyučujícími, např. nízkou mírou zapojení žáků do výuky či absencí vhodného
využívání didaktických pomůcek nebo sporadickým průběžným hodnocením žáků.
V souladu s filozofií školy se pedagogičtí pracovníci v rámci dalšího vzdělávání prioritně
vzdělávají v tématech waldorfské pedagogiky, vzdělávání v oblasti metod a forem výuky či
hodnocení výsledků vzdělávání probíhá ojediněle.



2021/2022                                     2
Školu navštěvuje významná mentorka waldorfské pedagogiky, která provádí hospitace ve
vyučovacích hodinách, vede rozhovory s jednotlivými učiteli, věnuje se kolegiu a poskytuje
podporu jako mentor začínajících pedagogů. Vzájemné hospitace učitelů za účelem
profesního obohacení a dalšího odborného růstu zatím nejsou zavedeny. Pedagogové se
zúčastňují pravidelných setkání, při nichž si vyměňují zkušenosti s učiteli jiných
waldorfských škol.
Škola vytváří nadstandardní podmínky pro spolupráci se zákonnými zástupci žáků. Rodiče
se spolupodílí na chodu školy, zapojují se do mimoškolních aktivit, pomáhají s organizac í
kulturních a sportovních akcí. Přínosné partnerské vztahy rozvíjí škola v rámci Asociace
waldorfských škol ČR.
Vedení školy věnuje pozornost rozvoji materiálně technického zázemí školy. Škola je
zřízena v nově vybudovaném objektu, kde sídlí společně s Waldorfskou základní školou
a mateřskou školou Olomouc s.r.o. Materiální podmínky se od zahájení činnosti subjektu
rychle zlepšují a přispívají tak ke zkvalitnění vzdělávání. Škola disponuje dostatečným
množstvím kmenových učeben, část odborných učeben (např. šicí a rukodělná dílna) však
ještě nebyla ke dni inspekční činnosti plně zařízena odpovídajícími přístroji a nástroji. Pro
výuku tělesné výchovy je využívána malá tělocvična vybavena základním tělocvič ným
vybavením.


                          Hodnocení průběhu vzdělávání
Společným znakem hodnocených vyučovacích hodin byla zjevná přátelská pracovní
atmosféra, vstřícná a uvolněná komunikace založená na empatickém přístupu vyučujíc íc h
k žákům. Realizovaný vzdělávací obsah byl žákům prezentován odborně správně, odpovídal
jejich znalostem a dovednostem. Vyučovaní začínalo každý den tzv. epochovou výukou
v délce 100 minut, která je strukturována na rytmickou část, výkladovou část a závěrečné
čtení. Poté navazovaly vyučovací předměty obvykle v délce 45 minut.
Důsledně byla dodržována struktura epochy, po přivítání následovala rytmická část mimo
kmenovou učebnu. Ve výkladové části nebyl plně rozvinut tzv. waldorfský trojkrok, a ne
zcela efektivně reflektována epochová výuka z předešlého dne. Rovněž expozice výuky
pro následující den nebyla zcela vhodně zvolena. Bylo zařazeno větší množství pestrých
učebních úloh a využito několik vyučovacích metod, nicméně společným znakem bylo ve
většině případů předávání hotových poznatků. Vznikající epochové sešity žáků tvořil
většinou strukturovaný text řízený učitelem a výstřižky z učebnic. V hodinách bylo
pracováno s textem, žáci byli vedeni k porozumění psanému slovu a strukturaci myšlenek
do pojmových map apod., využívání původních pramenů však efektivně použito nebylo
a většina textů se opírala o učebnici. Závěrečné čtení bylo vhodně voleno s ohledem na
proběhnuvší přednášku.
V běžných vyučovacích hodinách byl většinou použit kombinovaný výklad s řízeným
rozhovorem, problémově kladenými otázkami nebo diskusí, do níž se ochotně zapojovala
většina žáků, kteří tak měli možnost vyjádřit svůj názor a hojně projevit zájem o probírané
téma. I přes snahu učitelů se však některé žáky napříč předměty aktivovat nedařilo. Často
byly využívány referáty žáků, které byly na odborně vysoké úrovni. Malý prostor byl
věnován konstruktivistické výuce. Vhodně byla zařazována skupinová práce a práce ve
dvojici, která vedle motivační role rozvíjela i sociální kompetence žáků. Ne vždy se však
dařilo podpořit uměleckou složku probíraného učiva a průhledy do reálného života (princip
smysluplnosti) nebyly rovněž plně využity. V hodnocených vyučovacích hodinách cizích
jazyků převažovala frontální výuka efektivně střídaná s prací ve dvojicích či menších


2021/2022                                    3
skupinách. Ve vyučovacích hodinách s vysokým počtem žáků byl poskytován žákům prostor
pro jejich vlastní mluvní vyjádření. Výuka byla vedena v cílových jazycích, žáci bez
problému reagovali na zadávané úkoly a komunikovali s vyučujícími ve vyučova né m
jazyku. Důraz byl kladen na rozvoj a upevňování slovní zásoby a rozvoj produktivníc h
dovedností žáků – mluvený a psaný projev, čímž byl podporován rozvoj komunikativní
kompetence žáků. Využívány byly podpůrné materiály vytvořené pedagogy, využití
didaktické techniky nebylo zaznamenáno. Ve většině hodnocených vyučovacích hodin
chyběl v úvodu jasně a konkrétně stanoven vzdělávací cíl, v závěru vyučovacích hodin
většinou nebylo patrné shrnutí vzdělávacího obsahu. Nedocházelo tak k ověření splnění
vzdělávacího cíle a ke zpětné vazbě reflektující porozumění probíranému učivu. Žákům tak
nebyl zcela poskytnut prostor k sebehodnotícímu posouzení kvality své práce.


                         Hodnocení výsledků vzdělávání
Systém hodnocení výsledků vzdělávání je ve škole postupně nastavován. Vyučující sledují
úspěšnost žáků ve vzdělávání, její analýzu a vyhodnocování provádí na jednáních
pedagogické rady, při pedagogických poradách a každotýdenních konferencích kolegia
učitelů. Úroveň dosažených znalostí a dovedností žáků hodnotí učitelé s využitím vlastníc h
evaluačních nástrojů – písemné práce menšího rozsahu, analýza projektových prací žáků
a výstupní hodnocení v závěru každé epochy. Žáci jsou v průběhu školního roku i v závěru
každého pololetí hodnoceni slovně. Cílem slovního hodnocení je vystihnout individua litu
jednotlivých žáků precizně stanovenými hodnoticími a doporučujícími formulace mi
postihnout rozvoj osobnosti žáka a motivovat ho k dalšímu učení. Výsledky vzdělávání škola
prezentuje na akcích, které organizuje ve spolupráci se zákonnými zástupci žáků. Škola je
chápána jako školní společenství rodičů, učitelů a žáků, kde mají všichni povinnost i právo
podílet se na jeho spoluutváření a spoluzodpovědnosti za výchovnou a vzdělávací činnost.
Účelně organizovaný systém partnerství rodiny a školy vede k propojení školních
a mimoškolních činností a podporuje směřování žáků k aktivnímu trávení volného času a ke
zdravému životnímu stylu.
Výsledky vzdělávání žáků monitorují také pracovnice školního poradenského pracoviště,
jejichž činnost je zaměřena rovněž na péči o žáky se speciálními vzdělávacími potřebami,
zajištění rovného přístupu ke všem žákům, k pomoci při řešení výukových i osobních
problémů, práci s třídním klimatem i na prevenci rizikových jevů. Ve škole je nastaveno
metodicky správné využívání principů, o něž se waldorfská pedagogika opírá, a které již ve
své podstatě minimalizuje vznik rizikového chování a výchovných problémů.
K vyhodnocování školního klimatu škola průběžně využívá společné třídní schůzky, školní
akce a slavnosti. Pro žáky pořádá besedy s vnějšími partnery školy, přednášky na různá
společenská témata s důrazem na upevňování prosociálních kompetencí žáků a preventivní
programy k účinnému předcházení společensko-patologických jevů. Případné potíže žáků
jsou primárně řešeny na úrovni osobních kontaktů žáků s vyučujícími, což umožňuje včasně
diagnostikovat možné problémy a efektivně jim předcházet. Úspěšné adaptaci žáků i rozvoji
jejich klíčových kompetenci pomohl v tomto školním roce realizovaný adaptační kurz,
lyžařský kurz a zeměměřičský kurz. Důraz je kladen na průběžnou práci s kolektivem třídy,
přičemž je efektivně využívána činnost všech členek školního poradenského pracoviště
včetně školní psycholožky. Výchovné poradenství a prevence rizikového chování žáků jsou
chápany jako důležitá a nedílná součást úsilí školy a všech jejích zaměstnanců působit
aktivně na pozitivní osobnostní a sociální rozvoj každého žáka od počátku jeho vzdělávac í
dráhy až s přesahem do jeho dospělosti.




2021/2022                                   4
                                           Závěry
Vývoj školy
- Škola zahájila svou činnost od 1. 9. 2021 v nově vybudovaných prostorách.
Silné stránky
- Přátelská pracovní atmosféra, vstřícná a uvolněná komunikace založená na empatickém
  přístupu vyučujících k žákům a zákonným zástupcům i mezi pedagogy navzájem.
Slabé stránky a/nebo příležitosti ke zlepšení
-      Ne zcela důsledné dodržování struktury waldorfského trojkroku a reflexe epochové
       výuky a nadměrné používání hotových textů pro žáky na úkor využívání původních
       pramenů při tvorbě vlastních výukových materiálů.
-      Nedostatečná práce s cílem hodiny a absence zhodnocení jeho naplnění, jakož i absence
       sebehodnocení a formativního hodnocení.
Doporučení pro zlepšení činnosti školy
- Věnovat pozornost struktuře epochové výuky, waldorfskému trojkroku a tvorbě pojmu
  ve waldorfské výuce a tyto prvky efektivně uplatňovat ve výuce. Více využívat
  konstruktivistický přístup a vést žáky k tvorbě vlastních epochových sešitů s využitím
  vlastní kreativity a uměleckého vyjádření.
-      Motivovat vyučující k aktivní práci s cílem hodiny a vyhodnocování jeho naplnění.
       Poskytovat žákům v závěru vyučovacích hodin dostatek prostoru pro sebereflexi
       a uplatňovat prvky formativního hodnocení.
-      Zavést vzájemné hospitace učitelů jako nástroj pro zvýšení kvality výuky a pokračovat
       v nastaveném systému podpory zkušeným waldorfským pedagogem.
-      Zaměřit další vzdělávání pedagogických pracovníků na uplatňování hodnoticích procesů
       včetně formativního hodnocení ve výuce a aplikaci efektivních forem a metod výuky.
Pro účely zvýšení dotací právnická osoba vykonávající činnost školy a školského zaříze ní
dosahuje výsledků hodnocení požadovaných dle § 5 odst. 3 písm. b) zákona č. 306/1999 Sb.,
o poskytování dotací soukromým školám, předškolním a školským zařízením, ve znění
pozdějších předpisů.


                                      Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 15 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu: Česká školní inspekce, Olomoucký inspektorát,
Wellnerova 25, 779 00 Olomouc, případně prostřednictvím datové schránky (g7zais9),
nebo na e-podatelnu csi.m@csicr.cz s připojením elektronického podpisu.




    2021/2022                                  5
            Seznam dokladů, o které se inspekční zjištění opírají
 1.    Školní vzdělávací program, platnost od 1. 9. 2021
 2.    Školní řád, platnost od 1. 9. 2021
 3.    Třídní kniha, školní rok 2021/2022
 4.    Vnitřní řád školní jídelny- vývařovny, platnost od 1. 9. 2021
 5.    Koncepce rozvoje Waldorfské střední školy Olomouc pro období 2021–2025,
       vypracováno 1. 9. 2021
 6.    Složka: zápisy z pedagogické porady, školní rok 2021/2022
 7.    Složka: zápisy z pedagogické rady, školní rok 2021/2022
 8.    Složka: hospitační záznamy, školní rok 2021/2022
 9.    Složka: zápisy z třídních schůzek, školní rok 2021/2022
10.    Dlouhodobý plán DVPP a Plán DVPP 2021/2022
11.    Plán práce a kontrolní činnosti, školní rok 2021/2022
12.    Minimální preventivní program 2021/2022, čj. WZS 89/21, nedatováno
13.    Strategie předcházení školní neúspěšnosti, nedatováno
14.    Dokumentace školního poradenského pracoviště, školní rok 2021/2022
15.    Seznam pedagogických pracovníků, ze dne 2. 3. 2020
16.    Personální dokumentace pedagogických pracovníků školy vedená k termínu
       inspekční činnosti (doklady o dosaženém vzdělání, osvědčení ze vzdělávacích akcí)
17.    Doklady související se zajištěním bezpečnosti žáků při poskytování vzdělává ní
       a kolských služeb
18.    Výpis z rejstříku škol a školských zařízení, ke dni inspekční činnosti
19.    Nové úplné znění zřizovací listiny, ze dne 5. 12. 2019 včetně Usnesení, ze dne
       30. srpna 2021
20.    Doklady vztahující se k finančním podmínkám školy
21.    Doklady vztahující se k oblasti školního stravování


                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu: Česká školní inspekce, Olomoucký
inspektorát, Wellnerova 25, 779 00 Olomouc, případně prostřednictvím datové
schránky (g7zais9), nebo na e-podatelnu csi.m@csicr.cz s připojením elektronického
podpisu, a to k rukám ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




2021/2022                                  6
Složení inspekčního týmu a datum vyhotovení inspekční zprávy


 Ing. Bc. Milan Vlach, školní inspektor,              Ing. Bc. Milan Vlach, v. r.
 vedoucí inspekčního týmu
 Mgr. Markéta Kadaňková, školní inspektorka         Mgr. Markéta Kadaňková, v. r.
 Ing. Petra Kalabisová, kontrolní pracovnice          Ing. Petra Kalabisová, v. r.
 RNDr. Lukáš Müller, odborník na                       RNDr. Lukáš Müller, v. r.
 waldorfskou pedagogiku

V Olomouci 15. 6. 2022


Datum a podpis ředitelky školy potvrzující projednání a převzetí inspekční zprávy


 Mgr. Šárka Štveráková, ředitelka školy            Mgr. Šárka Štveráková, v. r.

V Olomouci 16. 6. 2022




2021/2022                                      7
