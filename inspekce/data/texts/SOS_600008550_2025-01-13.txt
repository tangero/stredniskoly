                               Česká školní inspekce
                               Jihočeský inspektorát
                        Dukelská 23, 370 01 České Budějovice
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIC-1396/24-C
                                      Sp. zn. ČŠIC-S-260/24-C


Název                               Střední zemědělská škola, Písek, Čelakovského 200
Sídlo                               Čelakovského 200, 397 01 Písek
E-mail                              skola@szespisek.cz
IČO                                 60 869 054
Identifikátor                       600 008 550
Právní forma                        příspěvková organizace
Zastupující                         Ing. Marie Procházková
Zřizovatel                          Jihočeský kraj
Místo inspekční činnosti            Čelakovského 200, Písek
                                    Dobešická 350, Pražské Předměstí, 397 01 Písek
Inspekční činnost na místě          13. 1. 2025 − 15. 1. 2025

Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle ustanovení § 174 odst. 2 písm. a), b) a c) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.


                                         Charakteristika
Střední zemědělská škola, Písek, Čelakovského 200 (dále „škola“) vykonává činnost střední
školy a školní jídelny. Poskytuje střední vzdělávání zakončené maturitní zkouškou
ve čtyřletých oborech vzdělání 41-41-M/01 Agropodnikání (se zaměřením Agroekologie,
Chov koní a Zemědělský provoz) a 16-01-M/01 Ekologie a životní prostředí (se zaměřením
Obnova krajiny a Ochrana živočichů a rostlin). Ke dni zahájení inspekční činnosti se zde
vzdělávalo 217 žáků v osmi třídách denního studia, z toho jsou tři třídy víceoborové. Ve
školní jídelně pro 500 strávníků se stravují žáci školy, dalších středních škol a cizí strávníc i.
Součástí školy je také školní statek Dobešice, kde probíhají odborné praxe žáků.


                           Hodnocení podmínek vzdělávání
Ředitelka působí ve funkci od roku 2020, při řízení školy využívá své dlouholeté znalosti
prostředí školy, reaguje na zvyšující se zájem o zemědělské obory a potřebu vzdělává ní
v environmentální oblasti. Organizace řízení odpovídá velikosti a typu školy, vedení tvoří
ředitelka, zástupkyně pro výchovnou a vzdělávací činnost a zástupkyně statutárního orgánu
a zástupce pro praktické vyučování. Součástí širšího vedení školy je vedoucí školního statku.
Kompetence vedení jsou jasně rozdělené. K řízení školy má možnost se vyjadřovat
i žákovský parlament. Koncepce rozvoje školy na období 2022–2027 navazuje
na dlouholetou tradici školy, která poskytuje zemědělské a přírodovědné vzdělává ní.
Strategie obsahuje jasně formulované koncepční záměry s cílem vychovávat absolventy
profesně zdatné, otevřené změnám a schopné získané základy vzdělání dále rozvíjet.
Příkladem koncepční flexibility školy je i pořádání akreditovaného kurzu pro výkon
obecných zemědělských činností, který je určen pro dospělé zájemce o podnikání
v zemědělství bez potřebné kvalifikace. Škola aktivně získává investiční zdroje z dotačních
a rozvojových programů k obnově a modernizaci vybavení, daří se i navyšovat počet
zájemců o vzdělávání. Zůstává prostor pro zkvalitňování a zefektivňování vzdělávac ího
procesu. Plánovitá hospitační činnost pojmenovává některé problémy zjištěné ve výuce, ale
nenásledují kroky, které by vedly k jejich nápravě.
Elektronický informační systém umožňuje efektivní komunikaci mezi všemi aktéry
vzdělávání. Kontrolní činnost je plánovitá, v některých oblastech však spíše formální a méně
efektivní, ne vždy probíhá kontrola nápravy zjištěných nedostatků. Jedním z důsledků této
skutečnosti byly například dílčí nepřesnosti v povinné dokumentaci, které byly odstraněny
během inspekční činnosti.
Výuku zajišťuje stabilní pedagogický sbor, včetně několika externích učitelů. Další profesní
rozvoj pedagogů směřuje především ke zvyšování odborných a specializačních kompetencí.
Z hospitovaných hodin bylo patrné že vzdělávání v oblasti didaktické problematiky je
částečně opomíjeno. Předmětové komise řeší zejména organizační záležitosti spojené
s průběhem vzdělávání, metodami a formami práce se nezabývají. Vzájemné hospitace,
které by umožnily výměnu poznatků a zkušeností, jsou ojedinělé. Naopak přínosná je
spolupráce vyučujících odborných předmětů a učitelů odborné praxe, která se promítá do
efektivního propojení teorie a praxe.
Zázemí pro teoretickou výuku je stísněné, případné rozšíření prostor o další učebny omezuje
skutečnost, že škola sdílí budovu s dalším subjektem. Praktické vyučování probíhá převážně
na školním statku, který umožňuje žákům pracovat v reálných podmínkách zemědělské ho
závodu. Výuku odborných předmětů ve venkovním prostředí umožňuje nově vybudovaná
venkovní učebna.
Škola aktivně využívá možností získat další finanční prostředky především z evropských
fondů pro zkvalitňování vzdělávání a jeho podmínek. To umožnilo posílit další vzdělává ní
pedagogů, inovovat a zatraktivnit výuku obsluhou moderních strojů, zajistit digitální učební
pomůcky či doučování žáků. V minulém školním roce škola uspěla s žádostí o investič ní
dotace z programu Centra odborné přípravy. Tyto prostředky umožnily modernizac i
strojového vybavení školního statku.



                                               2/6
Důležitým faktorem pozitivně ovlivňujícím kvalitu výuky je široká spolupráce s řadou
externích partnerů zejména z oblasti zemědělství a ekologie. Škola systematicky podporuje
zapojení žáků do odborných aktivit v zemědělství, tím jim umožňuje uplatňovat získané
znalosti a dovednosti v praxi a rozvíjet potřebné profesní kompetence. Pro užší propojení
teorie a praxe realizuje škola projektové dny, během nichž jsou zapojeni odborníci z praxe,
případně probíhá tandemová výuka. Poznávání odlišných kulturních a sociálních podmínek
a rozvoj jazykového vzdělávání podpoří i aktuálně připravované mobility v rámci programu
Erasmus.


                          Hodnocení průběhu vzdělávání
Výuka probíhala v respektující atmosféře. Žáci dodržovali nastavená pravidla chování,
vzájemná komunikace mezi učiteli a žáky byla otevřená a vstřícná. Vyučující respektovali
tempo žáků, požadavky na žáky byly přiměřené a výuka obsahově navazova la
na předcházející hodiny.
Po didaktické stránce byly hospitované hodiny méně propracované. Vyučující se omezova li
na pasivní předávání informací, jejich opakování a upevňování s důrazem na vědomosti
potřebné k maturitní zkoušce bez důrazu na užití znalostí v souvislostech. Převládala
frontální výuka doplněná řízeným rozhovorem, která nedostatečně rozvíjela schopnost žáků
objevovat a formulovat problém, případně hledat varianty jeho řešení. Během hodin téměř
nebyla zaznamenána kooperativní činnost, která by rozvíjela komunikativní nebo jiné
kompetence. Zřídka měli žáci příležitost pro otevřené vyjadřování vlastních názorů a rozvoj
dovednosti souvislého a logicky uspořádaného projevu. Minimálně byla zařazena práce
s textem nebo jinými informačními zdroji k aktivní podpoře učení. Ve sledovanýc h
hodinách plnili všichni žáci stejné úlohy, diferencovaná či gradovaná zadání vzhlede m
k možnostem a studijnímu potenciálu žáků nebyla využita. Didaktická technika většinou
sloužila pouze k prezentaci probírané látky, názorné pomůcky byly využívány zejména
v odborných předmětech. Studijní materiály jsou žákům poskytovány formou pracovních
listů, případně jsou sdíleny v online prostředí. V časové struktuře sledovaných hodin často
chybělo závěrečné shrnutí, případně zhodnocení hodiny, minimální prostor byl věnován
formativnímu hodnocení pro efektivnější posouzení vlastního pokroku žáků.
V odborných předmětech vyučující poukazovali na vyhledávání logických vazeb
a souvislostí, kladli důraz na propojení teorie a praxe. Rozvoji odborných kompetencí žáků
oboru Ekologie a životní prostředí napomáhá zpracování maturitní práce z profilo výc h
oblastí oboru.
Odborná praxe se kromě vlastních prostor školy a školního statku realizuje také
na smluvních pracovištích partnerských firem i na zemědělských farmách. Důraz je kladen
na využívání získaných znalostí v praxi, při práci s moderní mechanizací a technologick ým
vybavením v reálných pracovních podmínkách si žáci osvojují pracovní návyky, jsou vedeni
k samostatnosti a zodpovědnosti za své chování.
Výuku vhodně doplňuje řada dalších školních i mimoškolních aktivit formou různých besed,
exkurzí včetně zahraničních i charitativních a enviromentálních akcí. Velkou pozornost
věnuje škola své prezentaci na veřejnosti, oblíbené jsou zejména edukativní aktivity pro žáky
základních i mateřských škol, případně i pro širší veřejnost. Aktivní zapojení žáků
při propagaci školy přispívá k rozvoji klíčových kompetencí, především komunikativníc h,
sociálních a personálních. V souladu s profilací školy je prioritou aktivní přístup
k enviromentální výchově, ochrana životního prostředí a odpovědnost za něj. Za výsledky
v této oblasti byl škole opakovaně propůjčen titul Škola udržitelného rozvoje 1. stupně.


                                            3/6
                          Hodnocení výsledků vzdělávání
K získávání průběžných výsledků žáků využívá škola standardní interní nástroje: testy,
písemné práce, ústní zkoušení. Pro první ročníky realizuje škola na začátku studia vstupní
testy ke zjištění znalostí a dovedností žáků s cílem nastavit vhodné vzdělávací strategie.
Škola sleduje výsledky vzdělávání na úrovni tříd i jednotlivců, v rámci jednání pedagogické
rady převažují souhrnné výčty a přehledy prospěchu, podrobnější analýza chybí. Počet žáků
je v průběhu studia stabilní, v případě zhoršení prospěchu nebo zvýšení absence žáka jsou
většinou přijímána individuální a konkrétní opatření. Pro žáky ohrožené školním
neúspěchem realizuje škola doučovací aktivity, případně individuální konzultace. Nabízené
možnosti ke zlepšení vzdělávacích výsledků jsou však žáky využívány v různé míře.
Ve školním poradenském pracovišti působí výchovná poradkyně (zároveň ředitelka školy)
a školní metodik prevence. Při své činnosti efektivně spolupracují s třídními učiteli,
i s ostatními pedagogickými pracovníky, sdílejí s nimi potřebné informace a poskytují jim
metodickou pomoc. K termínu inspekční činnosti vykazovala škola 12 žáků se speciálními
vzdělávacími potřebami druhého až čtvrtého stupně, poskytovaná podpůrná opatření jsou
pravidelně vyhodnocována a případně upravována dle potřeb žáka. Škola věnuje
odpovídající pozornost prevenci rizikového chování. Preventivní aktivity jsou realizo vá ny
v rámci výuky a ve spolupráci s externími partnery formou jednorázových akcí. Škola
vhodně realizuje adaptační a seznamovací program pro žáky nastupující do prvního ročníku.
Ke snižování rizika nežádoucích jevů přispívají aktivity podporující smysluplné trávení
volného času a zdravého životního stylu jako např. činnost zájmových kroužků a účast
na vzdělávacích, kulturních a charitativních akcích. Naplňování školního preventivního
programu je efektivní, škola zaznamenává u žáků nízký počet případů rizikového chování.
Zjištěné problémy škola řeší bez odkladu, v závažnějších případech probíhá jednání s rodiči.
Žákům i jejich zákonným zástupcům je běžnými způsoby poskytováno též kariérové
poradenství.
Při ukončování vzdělávání maturitní zkouškou vykazovala škola ve srovnání se škola mi
stejného zaměření opakovaně výrazně vyšší hrubou i čistou neúspěšnost. Např. ve školním
roce 2022/2023 konali ve společné části zkoušku z matematiky z přihlášených pěti žáků čtyři
žáci, z toho tři žáci neúspěšně. Ve školním roce 2023/2024 se vedení školy na nepříznivé
výsledky maturitní zkoušky zaměřilo a byla přijata opatření ke zvýšení úspěšnosti žáků.
Ve zkušebním roce 2024 ve společné části maturitní zkoušky uspěli všichni konající žáci.
Rozvoj specifického nadání podporuje škola zapojením žáků do řady projektových aktivit
i odborných soutěží zaměřených v souladu s profilací školy. V uplynulém období opakovaně
dosahovali žáci vynikajících úspěchů na krajské i celostátní úrovni.


                                         Závěry
Vývoj školy
– Od minulé inspekční činnosti došlo k navýšení počtu žáků, což umožnilo vytvoření
  jednooborových tříd.
– V minulém školním roce škola uspěla s žádostí o investiční dotace z programu Centra
  odborné přípravy. Tyto prostředky umožnily modernizaci strojového vybavení školního
  statku.
– Škola se aktivně zapojila do programu Erasmus+.



                                            4/6
– Byl zřízen žákovský parlament.
Silné stránky
– Efektivní dlouhodobá spolupráce se sociálními partnery podporuje kvalitní přípravu
  na budoucí povolání. (1.5)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– V průběhu teoretické výuky učitelé dostatečně nevyužívají metody aktivního učení
  směřující k týmové spolupráci žáků, rozvoji komunikativních kompetencí a podpoře
  kritického myšlení. (4.2)
– V časové struktuře hodin není dostatečný prostor věnován shrnutí a formativnímu
  hodnocení žáků. Chybí diferenciace obtížnosti zadávaných úkolů s ohledem
  na maximální rozvoj vzdělávacího potenciálu jednotlivce. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Zefektivnit kontrolní mechanismy.
– Optimalizovat hospitační činnost s důrazem na zkvalitnění metod a forem práce ve výuce.
– Další vzdělávání pedagogů orientovat na oblast aktivizujících forem a metod práce,
  diferenciace a formativního hodnocení a nabyté kompetence následně ve výuce aplikovat.
– Ve větší míře zařazovat metody a formy výuky podporující aktivní učení žáků.
– Uplatňovat diferenciaci učiva v závislosti na schopnostech, možnostech a nadání žáků.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Základní dokumenty školy (zřizovací listina, výpis z rejstříku škol a školských
      zařízení, potvrzení ve funkci ředitele), stav k termínu inspekční činnosti
 2.   Dokumentace k řízení a kontrole, školní rok 2023/2024 a 2024/2025 k termínu
      inspekční činnosti
 3.   Povinná dokumentace podle § 28 školského zákona




                                            5/6
                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Lenka Petrová, školní inspektorka, vedoucí inspekčního týmu
 Mgr. Marie Adamová, školní inspektorka
 Mgr. Renata Pechoušková, školní inspektorka
 Bc. Jiřina Svobodová, kontrolní pracovnice
2. 2. 2025




                                          6/6
