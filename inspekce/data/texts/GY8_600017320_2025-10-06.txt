                                 Česká školní inspekce
                               Moravskoslezský inspektorát
                               Matiční 20, 702 00 Ostrava
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIT-2158/25-T
                                       Sp. zn. ČŠIT-S-548/25-T


Název                               Mendelovo gymnázium, Opava, příspěvková
                                    organizace
Sídlo                               Komenského 397/5, 746 01 Opava
E-mail                              gymnazium@mgo.opava.cz
IČO                                 47 813 113
Identifikátor                       600 017 320
Právní forma                        příspěvková organizace
Zastupující                         Mgr. Monika Klapková
Zřizovatel                          Moravskoslezský kraj
Místo inspekční činnosti            Komenského 397/5, 746 01 Opava
Inspekční činnost na místě          6. 10. 2025 − 9. 10. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b), c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                   Charakteristika
Mendelovo gymnázium, Opava, příspěvková organizace (dále „škola“) vykonává činnost
střední školy a školní jídelny. Ve školním roce 2025/2026 vzdělává škola v 20 třídách
celkem 611 žáků, z toho 376 žáků v oboru vzdělání 79-41-K/41 Gymnázium (čtyřleté)
a v oboru vzdělání 79-41-K/81 Gymnázium (osmileté) 235 žáků. K termínu inspekční
činnosti evidovala škola 22 žáků se speciálními vzdělávacími potřebami. Jeden žák je
vzděláván podle individuálního vzdělávacího plánu na základě doporučení školského
poradenského zařízení.


                         Hodnocení podmínek vzdělávání
Ředitelka školy (dále „ředitelka“) působí ve funkci od roku 2018. Část kompetencí účelně
delegovala na své tři zástupce a jejich vymezení odpovídá podmínkám a potřebám školy.
Vedení školy na pravidelných schůzkách projednává záležitosti spojené s řízením
a organizací vzdělávacího procesu a pružně reaguje na aktuální dění ve škole. Řízení je
systematické, realizace činností je pravidelně kontrolována a vyhodnocována a dle potřeby
jsou přijímána odpovídající opatření. Strategie rozvoje školy je utvářena ve spolupráci
vedení školy, pedagogických pracovníků, žáků a zákonných zástupců. Pro jednotlivé školní
roky jsou stanoveny strategické cíle, na jejichž základě si pedagogové písemně určují dílčí
kroky k jejich realizaci. Míru jejich naplnění hodnotí při osobních rozhovorech s vedením
školy v závěru školního roku. Škola vzdělává žáky podle školních vzdělávacích programů,
které jsou upravovány v závislosti na zjištěné potřeby v oblasti vzdělávání.
Kontrolní a hospitační činnost je v průběhu školního roku prováděna jak členy vedení školy,
tak předsedy metodických orgánů. Hospitační záznamy obsahují doporučení pro další
pedagogickou práci, která slouží ke kontinuitě rozvoje pedagogické práce. Vedení školy
vytváří podmínky pro spolupráci mezi pedagogy v metodických orgánech, sdílení poznatků
nebo vzájemnou metodickou podporu. Důležitou součástí jsou vzájemné náslechy učitelů.
Z hospitační činnosti České školní inspekce vyplývá, že pedagogové vnášejí do
vzdělávacího procesu získané poznatky, což se pozitivně odráží v kvalitě výuky.
Pedagogický sbor je kvalifikovaný a kvalifikace odpovídá požadavkům jednotlivýc h
vzdělávacích oblastí. V rámci činnosti metodických orgánů jsou projednávány organizač ní
záležitosti, sjednocování kritérií hodnocení, realizace školních vzdělávacích programů,
plánování organizace a účast žáků v soutěžích a přehlídkách. Vzdělávání pedagogů je
plánováno na základě strategických cílů rozvoje školy a taktéž zohledňuje jejich potřeby
a zájmy. Oporu při zkvalitňování pedagogické činnosti nacházejí vyučující ve stanovenýc h
kompetenčních modelech vytvořených podle jednotlivých rolí (třídní učitel, výchovný
poradce, učitel jednotlivých oblastí vzdělávání apod.) v procesu vzdělávání. Účinná se jeví
také podpora začínajícím učitelům. Z realizovaného dotazníkového šetření České školní
inspekce však vyplývá, že některé aspekty komunikace mezi vedením školy
a pedagogickými pracovníky nejsou vždy vnímány pozitivně.
Efektivní je práce školního poradenského pracoviště, které věnuje patřičnou pozornost
žákům se speciálními vzdělávacími potřebami, nadaným žákům a metodickou pomoc
třídním učitelům při sestavování programu třídnických hodin. Zajišťuje také organizac i
preventivních akcí, kariérové poradenství a podporu žákům při řešení osobních záležitostí.
Škola úzce spolupracuje s mnoha externími partnery ať už z oblasti vzdělávání (vysoké,
střední a základní školy), tak s místními organizacemi, městem či soukromými subjekty.



                                           2/7
Tato činnost otevírá četné možnosti realizace aktivit podporujících odborné a osobnostní
kompetence žáků.
Prostorové a materiální podmínky školy odpovídají potřebám realizovaných školních
vzdělávacích programů a jsou na velmi vysoké úrovni. Škola využívá prostory historické
budovy v centru města, která je vkusně a s citem opravována, výzdobu tvoří výtvarné práce
žáků, informační tabule a fotodokumentace z akcí školy. Vzdělávání probíhá ve funkčně
a moderně vybavených učebnách. Ke kvalitnímu well-beingu přispívají účelně vybavené
studovny pro žáky, odpočinková místnost pro vyučující a také relaxační zóny na chodbách
budovy. V době inspekční činnosti probíhala rekonstrukce tělocvičny a úprava dvoru školy.
Pro výuku tělesné výchovy byl využíván zrcadlový sál v suterénu školy, tělocvična přilehlé
základní školy, městský park a pronajímané fitcentrum. Ředitelka účelně hospodaří
s finančními prostředky, které využívá pro realizaci strategických oblastí rozvoje školy.
Vstupy do školy byly v době inspekční činnosti zabezpečeny proti vniknutí a pohybu cizích
osob, prostory školy jsou monitorovány kamerovým systémem. Žáci jsou pravidelně
seznamováni s pravidly bezpečného chování a ochrany zdraví při vzdělávání i souvisejíc íc h
akcích.


                          Hodnocení průběhu vzdělávání
Hospitační činnost byla realizována napříč ročníky osmiletého a čtyřletého oboru vzdělání.
Výuka probíhala ve vstřícné pracovní atmosféře, společným znakem byl empatický
a respektující přístup pedagogů k žákům. Náplň vyučovaných hodin byla dobře promyšle na
a metodicky připravena, zaujetí a odbornost pedagogů účinně podporovaly zájem žáků
o probírané téma. Velmi přínosnou se jeví tandemová výuka, která je význa mno u
pedagogickou zkušeností také pro začínající učitele. Ke zvýšení názornosti vyučujíc í
využívali pracovní listy, video ukázky, knihy jako primární zdroje informací, poslechové
materiály a didaktickou techniku.
Učitelé v průběhu výuky využívali pestrou škálu metod a forem práce, které podporovaly
aktivní zapojení žáků. Ve většině sledovaných hodin byla zařazena skupinová práce nebo
práce ve dvojicích, při níž byli žáci vedeni k vzájemnému sdílení zkušeností a rozvíjeli své
dovednosti v oblasti spolupráce, komunikace a týmového plnění úkolů. Většinou byl jasně
stanovený cíl s reflexí v závěrečné části hodiny. Často byly aktivity formulovány tak, aby
žáci měli příležitost vyjádřit své názory, aby mohli diskutovat a argumentovat. Obvykle
učitelé navazovali na již osvojené učivo a na osobní zkušenosti žáků, účelně byla uvedena
předmětová návaznost a docházelo k výraznému propojování teorie s praktickým využitím.
Vyskytovaly se také úlohy podněcující kritické a logické myšlení, čtenářskou, matematicko u
a jazykovou gramotnost nebo badatelské postupy. Účelně byla využívána didaktická
technika.
Výuka českého jazyka byla založena na práci s autentickými ukázkami. Docházelo
k efektivnímu propojování výuky literatury se čtenářskými zkušenostmi žáků, byly
rozvíjeny jejich dosavadní znalosti v oblasti jazykové a komunikační výchovy, historie
literatury a interpretace textu. Patřičná pozornost byla věnována rozvoji čtenářské
gramotnosti. Výuka cizích jazyků (anglický a německý jazyk) byla vedena v cílovýc h
jazycích. Rozšiřovala jak perceptivní, tak produktivní dovednosti žáků, kterým byly
předkládány možnosti projevu samostatného nebo ve dvojicích. Motivaci žáků ke zvládnutí
jazyků velkou měrou podněcuje výuka vedená rodilými mluvčími, dva z anglofonního,
jeden z germanofonního prostředí, kteří jsou svou erudovaností a přístupem velkým
přínosem v této oblasti vzdělávání. V hodinách společenskovědních předmětů vyučujíc í


                                            3/7
vedli žáky k hledání a pochopení příčin, důsledků a souvislostí dějinných a aktuálníc h
událostí, zařazována byla práce s historickými prameny a objevily se prvky badatelské
výuky. Probíraná témata byla vhodně propojována s děním v místním regionu. Využívá na
byla i metoda prožitkového učení, které pozitivně ovlivňovalo motivaci a soustředění žáků.
V matematice a přírodních vědách byl kladen důraz na rozvoj matematické gramotnosti,
logického uvažování, učitelé dbali na správné používání relevantní terminologie. Účelně
byly využívány IT technologie k procvičování a prohlubování probíraného tématu,
začleněna byla práce s umělou inteligencí. Přínosně se jevila příležitostná diferenc iace
směrem k nadaným žákům v možnosti výběru náročnějších úloh k řešení. Výběrové
semináře z matematiky, fyziky, biologie a chemie byly vedeny na vysoké odborné úrovni
a zaměřovaly se na přípravu žáků ke studiu na vysokých školách.


                          Hodnocení výsledků vzdělávání
Vzdělávací výsledky škola zjišťuje pomocí běžných interních hodnoticích nástrojů a má
nastavena pravidla pro hodnocení žáků, výsledky žáků jsou pravidelně monitoro vá ny
a projednávány v jednáních pedagogické rady a předmětových komisí. Pro přehled
o zvládnutí učiva škola realizuje interní srovnávací testy ve stěžejních předmětech a provádí
následnou analýzu výsledků vedoucí k případným opatřením ke zlepšení. Žáci mají možnost
účastnit se individuálního i skupinového doučování, jsou jim také nabízeny konzultace
s pedagogy. Zákonní zástupci jsou průběžně informováni o prospěchu a chování žáků
prostřednictvím elektronického informačního systému a pravidelných třídních schůzek. Žáci
školy dlouhodobě dosahují velmi dobrých výsledků při ukončování studia maturitní
zkouškou.
Školní poradenské pracoviště spolupracuje s poradenskými zařízeními na naplnění potřeb
žáků se speciálními vzdělávacími potřebami, monitoruje jejich realizaci a poskytuje
vyučujícím podporu. Velkým přínosem je působení dvou psycholožek, které se mj. podílejí
na kariérovém poradenství a systému podpory nadaným žákům, jimž škola nabízí prostor
pro rozvoj jejich talentu prostřednictvím Statusu aktivního studenta. Tento status je udělován
na základě žádosti žáka obvykle na dobu jednoho školního roku. Princip, na kterém je tento
status udělován, vede žáky k zodpovědnému přístupu k výuce a k účelnému využití času
věnovanému rozvoji jejich talentu. K hodnocení klimatu škola využívá pravidelně
realizovaných dotazníkových šetření mezi jednotlivými aktéry vzdělávání.
Škola věnuje výrazné úsilí vytváření příležitostí ke spolupráci na různých úrovníc h.
Mnohostranné je partnerství s místními základními školami. Škola pravidelně organizuje
akce za spoluúčasti žáků gymnázia, jako jsou četné soutěže pro žáky základních škol, nabízí
jim možnost vyzkoušet si jednodenní „studium“ ve třídě nižšího gymnázia a realizuje
preventivní interaktivní program na téma kybernetické bezpečnosti. V projektu „Elixír do
škol“ se scházejí pedagogové gymnázia a základních škol, aby si předali zkušenosti
a inspirovali se poznatky z vlastní výuky. Žáci školy mají možnost si vyzkoušet práci
pedagoga tak, že připravují výuku a vyučují v reálných hodinách partnerských základníc h
škol.
Kvalitně propracovaný systém celoškolních a mezinárodních projektů podporuje všestranný
rozvoj osobnosti žáků a jejich individuální předpoklady a nadání. Výrazných úspěchů žáci
školy dosahují v předmětových olympiádách (český jazyk, německý jazyk, matematika,
astronomie, filozofie, logika, ekonomika), ve Středoškolské odborné činnosti, při účasti
v mnoha soutěžích a přehlídkách, a to mnohdy i na celostátní úrovni. Žáci vydávají školní
časopis, kde prezentují svou literární tvorbu, mají možnost navštěvovat kroužky (robotický,


                                             4/7
debatní, keramický, matematický, mladého zdravotníka, badatelský, programování, pěvecký
sbor), jejichž prostřednictvím mohou prezentovat svou činnost širší veřejnosti (koncerty,
spolupráce se střediskem volného času, výstavy). Četné jsou také soutěže výtvarné,
fotografické, humanitární, kde dochází k mezipředmětovým přesahům. V rámci projektu
Erasmus+ žáci navštěvují evropské země, navazují přátelství s vrstevníky a poznávají cizí
kultury, realizované jsou také výjezdy skupin žáků na exkurze zaměřené na návštěvu
institucí Evropské unie (Brusel, Štrasburk). Sociální, charitativní a organizační kompetence
žáci rozvíjejí při práci ve spolku G.H.O.St., a při plnění úkolů programu DofE. Význa mným
dlouhodobým projektem jsou „Moderní výzvy“, což jsou pravidelná setkání s významnými
osobnostmi z vědecké, kulturní a společenskovědní oblasti. Ve škole je ustanoven Parlament
Mendelova gymnázia, který aktivně působí v Moravskoslezské studentské radě, organizuje
soutěže a akce přispívající k navazování přátelských vztahů mezi mladšími a staršími žáky
gymnázia, a komunikuje s vedením školy v souvislosti se zlepšováním chodu školy.


                                         Závěry
Vývoj školy
– Zjištění z předchozí inspekční činnosti v prosinci 2019 byla zohledněna.
– Došlo k výrazné renovaci budovy školy a k modernímu dovybavení odborných učeben.
– Počet žáků školy je dlouhodobě stabilní.
Silné stránky
– Strategie rozvoje školy je formulována ve spolupráci vedení školy, pedagogického sboru,
  žáků a zákonných zástupců, její plnění a hodnocení je pravidelně rozpracováváno do
  strategických cílů v jednotlivých školních letech. (1.1)
– Dlouhodobá systematická spolupráce s externími partnery zvyšuje kvalitu vzdělává ní.
  (1.5)
– Pedagogové aktivně spolupracují, efektivně si předávají a získávají poznatky z různých
  zdrojů a tyto uplatňují ve výuce s cílem zvyšování kvality poskytovaného vzdělává ní.
  (3.3)
– Při hospitační činnosti bylo zaznamenáno zastoupení různých forem a metod výuky, které
  podněcují žáky k osvojování učiva a motivují k hlubšímu zájmu o předmět. (4.2)
– Žáci školy dlouhodobě dosahují nadprůměrných výsledků při ukončování vzdělává ní
  maturitní zkouškou. (5.2)
– Žáci se zapojují do mimoškolních aktivit a soutěží, které podporují rozvoj sociálně -
  osobnostních kompetencí a zároveň jim slouží jako inspirace při rozhodování
  o následném studiu. V těchto aktivitách dosahují významných úspěchů i na celostátní
  úrovni, což představuje úspěšné propojování formálního a neformálního vzdělávání. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Mezi vedením školy a pedagogickými pracovníky              není plně účinná     vzájemná
  komunikace. (2.2)




                                             5/7
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Pravidelně zjišťovat a vyhodnocovat vztahy mezi vedením školy a pedagogy, aktivně se
  zjištěními pracovat.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 7 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Školní vzdělávací programy platné ve školním roce 2025/2026
 2.   Strategické cíle pro školní rok 2025/2026
 3.   Výroční zpráva o činnosti školy za školní rok 2023/2024
 4.   Plán dalšího vzdělávání pedagogických pracovníků na školní rok 2025/2026
 5.   Záznamy z hospitační činnosti ve školním roce 2024/2025 (vzorek), plán hospitační
      činnosti na školní rok 2025/2026
 6.   Zápisy z porad pedagogické rady ve školním roce 2024/2025 (vzorek)
 7.   Zápisy z jednání předmětových komisí ve školním roce 2024/2025 a 2025/2026
      (vzorek)
 8.   Minimální preventivní program na školní rok 2025/2026, Program poradenských
      služeb ve školním roce 2025/2026, Strategie předcházení školní neúspěšnosti
 9.   Dokumentace žáků se speciálními vzdělávacími potřebami (vzorek)
10.   Personální dokumentace pedagogických pracovníků (vzorek)
11.   Matrika školy vedená ve školním roce 2025/2026 (vzorek)
12.   Třídní knihy vedené ve školním roce 2025/2026 (vzorek)
13.   Výjimka z nejvyššího počtu žáků ve třídách gymnázia ze dne 16. 1. 2023 s účinností
      od 1. 9. 2023
14.   Dokumentace vztahující se k finančním podmínkám školy a zajištění bezpečnosti
      a ochrany zdraví žáků pro školní rok 2024/2025 a 2025/2026 (vzorek)
15.   Dokumentace k zajištění školního stravování platná ve školním roce 2024/2025
      a 2025/2026 (vzorek)




                                            6/7
                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Mgr. Adéla Kulová, školní inspektorka, vedoucí inspekčního týmu
 PaedDr. Ivana Marková, Ph.D., školní inspektorka
 Mgr. Lukáš Kubiena, školní inspektor
 Ing. Mgr. Tomáš Odstrčil, školní inspektor
 Mgr. Jana Svačinová, školní inspektorka
 Ing. Klára Kudlíková, kontrolní pracovnice
27. 10. 2025




                                         7/7
