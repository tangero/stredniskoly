                              Česká školní inspekce
                               Ústecký inspektorát
                   W. Churchilla 6/1348, 400 01 Ústí nad Labem
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIU-1163/23-U
                                       Sp. zn. ČŠIU-S-61/23-U


Název                               Obchodní akademie a jazyková škola s právem státní
                                    jazykové zkoušky, Ústí nad Labem, příspěvková
                                    organizace
Sídlo                               Pařížská 1670/15, Ústí nad Labem-centrum,
                                    400 01 Ústí nad Labem
E-mail                              skola@oaulpar.cz
IČO                                 44 556 969
Identifikátor                       600 011 445
Právní forma                        příspěvková organizace
Zastupující                         Ing. Roman Jireš
Zřizovatel                          Ústecký kraj
Místo inspekční činnosti            Pařížská 1670/15, Velká Hradební 424/13, Ústí nad
                                    Labem-centrum, Ústí nad Labem
Inspekční činnost na místě          16. 10. 2023, 18. 10. 2023 − 20. 10. 2023

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b), c) a odst. 6 zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.
Zjišťování a hodnocení podmínek, průběhu a výsledků vzdělávání poskytovaného střední
školou podle příslušných školních vzdělávacích programů.
Zjišťování a hodnocení naplnění školních vzdělávac ích programů pro střední vzdělává ní
a jejich souladu s právními předpisy a rámcovými vzdělávacími programy.
                                    Charakteristika
Obchodní akademie a jazyková škola s právem státní jazykové zkoušky, Ústí nad Labem,
příspěvková organizace (dále „škola“) vykonává činnost střední školy a školní jídelny –
výdejny.
Ve školním roce 2023/2024 střední škola vyučuje obory vzdělání 63-41-M/02 Obchodní
akademie a 78-42-M/02 Ekonomické lyceum v denní formě vzdělávání. Dálkovou formu
vzdělávání v současné době škola nerealizuje. K 30. 9. 2023 vykázala střední škola 680 žáků
ve 22 třídách. Aktuálně vzdělává 32 žáků se speciálními vzdělávacími potřebami, 20 žáků
s odlišným mateřským jazykem a tři žáky mimořádně nadané. Podle individuálního
vzdělávacího plánu se vzdělávají tři žáci.
Škola vykonává také činnost jazykové školy s právem státní jazykové zkoušky. Svou
nabídkou jazykového vzdělávání je zapojena do systému celoživotního vzdělávání.
V září 2023 došlo k přestěhování jedné části školy z odloučeného pracoviště v ulici
Národního odboje do školní budovy dříve využívané Univerzitou Jana Evangelisty Purkyně
v ulici Velká Hradební, která je v těsném sousedství školy, což škole umožňuje efektivnějš í
fungování. Škola požádala o zahájení řízení návrhu na zápis změny v rejstříku škol
a školských zařízení týkající se zápisu dalšího místa poskytovaného středního vzdělávání na
adrese Velká Hradební 424/13, 400 01 Ústí nad Labem-centrum dne 25. 8. 2023.
Další informace o škole je možné získat na webové adrese www.oaulpar.cz.


                         Hodnocení podmínek vzdělávání
Zásadní oblasti koncepčního plánování zaměřené především na zkvalitňování a modernizac i
podmínek vzdělávání, podporu odborného vzdělávání včetně spolupráce se zaměstnavate l i,
propojování výuky s trendy na trhu práce, s trendy jazykového rozvoje žáků aj. se postupně
škole daří naplňovat. Škola nabízí žákům možnost složení státních jazykových zkoušek
a zároveň jim umožňuje užší odbornou profilaci díky bohaté nabídce volitelných předmětů.
Žáci třetích a čtvrtých ročníků mají zároveň možnost volby různých „balíčků“ seminář ů,
které si vybírají podle svého zaměření a případného dalšího studia.
Organizační, řídicí i kontrolní kompetence jsou účelně rozděleny mezi členy širšího vedení
školy. Kontrolní a hodnoticí mechanismy jsou převážně účinné. V průběhu inspekční
činnosti se však projevily komplikované interpersonální vztahy mezi pedagogickými
pracovníky navzájem a mezi pedagogy a vedením školy. Pedagogové uváděli, že nemohou
bez obav rozporovat kroky kolegů, pokud s nimi nesouhlasí a že neshody vzniklé mezi
učiteli a mezi učiteli a vedením školy nejsou řešeny a nevedou ke zkvalitnění jejich vzájemné
spolupráce. Přesto vedení školy jen výjimečně (nesystematicky) využívá nástroje ke
sledování a vyhodnocování školního klimatu.
Příležitostí pro zlepšení je metodická podpora pedagogů v oblasti využívání diferenc iace
a individualizace výuky, formativního hodnocení, zpětné vazby v závěrech výuky a práce
s informačními zdroji. Další vzdělávání pedagogických pracovníků je potřeba zaměřit
zejména na tyto oblasti. Ke zvýšení kvality výchovně vzdělávacího procesu přispívá činnost
metodických orgánů, které vyhodnocují naplňování učebních osnov jednotlivýc h
vyučovaných předmětů, sdílejí poznatky ze vzdělávacích akcí a organizačně zajišťují
mimoškolní akce. Méně efektivní je sdílení pedagogických zkušeností v oblasti diferenc iace
výuky a formativního hodnocení. Do činnosti školy jsou dlouhodobě zapojováni také žáci
prostřednictvím žákovského parlamentu. Komunikace mezi školou a zákonnými zástupci


                                            2/7
žáků probíhá efektivně        prostřednictvím     elektronického    informačního    systému
a konzultačních hodin.
Materiálně technické podmínky pro vzdělávání jsou na velmi dobré úrovni. Nově vznik lé
prostory v ulici Velká Hradební jsou postupně dovybavovány a připravena je i jejich
rozsáhlá digitalizace a konektivita. Od minulé inspekční činnosti došlo k opravě původní
budovy školy v Pařížské ulici, vybudování odborných učeben pro výuku přírodovědnýc h
předmětů, cizích jazyků a digitálních technologií, které umožňují realizaci moderního
vzdělávání. Škola disponuje speciálním softwarem pro výuku ekonomických předmětů
a digitálními učebními materiály, které si sama vytváří a které mají žáci k dispozici ve
sdíleném prostředí.
Ke zlepšování podmínek vzdělávání přispívá zapojení školy do mnoha programů a projektů
i efektivní spolupráce se zřizovatelem. Velmi úspěšná a funkční je spolupráce se širokou sítí
sociálních partnerů. Škola je dlouhodobým členem Rady Asociace obchodních akademií
České republiky. Přínosná pro všestranný rozvoj klíčových kompetencí žáků je také
mezinárodní spolupráce. Zejména při realizaci odborné praxe tak dochází k podpoře rozvoje
odborných kompetencí žáků a zvýšení jejich motivace ke studiu i budoucí profesi.
Zahraniční spolupráce přispívá k rozvoji jazykových kompetencí žáků a podpoře mobility
žáků i pedagogů.
Poradenské služby poskytované školním poradenským pracovištěm (dvě výchovné
poradkyně, dvě metodičky prevence) jsou dlouhodobě na velmi dobré úrovni. Nastavený
systém poradenských služeb, vzájemná spolupráce i způsob sdílení informací s vyučujíc ími
jsou funkční.


                          Hodnocení průběhu vzdělávání
Společným rysem zhlédnuté výuky bylo klidné a participující pracovní prostředí, mezi žáky
a učiteli byla patrná vzájemná důvěra a příjemná atmosféra. Hospitované hodiny byly dobře
připravené, promyšlené a organizačně zvládnuté. Vyučující se snažili někdy ve spolupráci
se žáky vyvozovat vzdělávací cíle, v některých hodinách se více soustředili na téma.
Vzhledem k maximálnímu naplnění některých tříd byla efektivnější výuka v hodinách, ve
kterých byli žáci děleni do skupin a pedagogové uplatňovali v průběhu výuky kooperativní
činnosti a individuální podporu žákům, kteří ji potřebovali. Převažovala frontální výuka
s aktivním zapojováním žáků. V řízených rozhovorech nebo individuálních výstupech žáků
podporovali vyučující rozvoj jejich komunikačních dovedností. Diferenciace vzdělávac ího
obsahu s ohledem na rozdílné individuální vzdělávací potřeby žáků uplatňována nebyla.
V menší míře využívali učitelé dataprojektor či jinou digitální techniku k zefektivnění výuky
a podpoře názornosti. Práce s různými informačními zdroji byla v průběhu výuky
zařazována sporadicky, pedagogové u žáků nepodporovali rozvoj jejich kritického myšle ní.
Zpětná vazba žákům o míře zvládnutí probíraného učiva v průběhu nebo závěru hodiny byla
využívána minimálně a jen někteří pedagogové uplatnili prvky formativního hodnocení.
Efektivní byly hospitované hodiny cizích jazyků, zejména výuka anglického jazyka, která
byla vedena rodilým mluvčím. Různorodost činností a promyšlené střídání aktivit vedlo
k rovnoměrnému rozvoji produktivních a receptivních dovedností žáků, k upevňová ní
gramatických struktur i obohacování slovní zásoby.
Při hospitované výuce informačních a komunikačních technologií pedagogové i žáci účelně
pracovali s výpočetní technikou. Výuka podporovala rozvoj digitálních kompetencí žáků
využitelných i v jiných předmětech. Vzdělávací cíle byly praktické, žáci se učili pracovat ve


                                            3/7
školním vzdělávacím prostředí (Moodle), avšak v jednom případě byl zvolený cíl na nízké
kognitivní úrovni.
Sledovaná teoretická výuka odborných předmětů probíhala převážně frontální formou
s metodou výkladu a řízeného rozhovoru. Při výkladu nového učiva pedagogové navazova li
na dříve osvojené vědomosti a dovednosti žáků. Účelné bylo propojování teoretických
poznatků s využitím v praxi.


                          Hodnocení výsledků vzdělávání
Průběžné výsledky vzdělávání žáků zjišťuje škola obvyklými evaluačními nástroji a eviduje
je v elektronické podobě. Škola motivuje žáky k dosahování dobrých výsledků ve vzdělává ní
možností získat prospěchové stipendium. Žákům ohroženým školním neúspěchem i dalším
zájemcům jsou nabízeny individuální i skupinové konzultace. Ve větší míře jsou využívá ny
především žáky závěrečných ročníků, kteří se připravují na maturitní zkoušku.
Zpětnou vazbu o efektivitě vzdělávání poskytuje škole míra úspěšnosti při ukončo vání
vzdělávání maturitní zkouškou. V oboru vzdělání Obchodní akademie bylo v jarním termínu
roku 2023 k maturitní zkoušce přihlášeno 99 prvomaturantů. Z nich 10 žáků maturitní
zkoušku nekonalo a čtyři žáci ve společné části maturitní zkoušky neuspěli. Podíl žáků, kteří
společnou část maturitní zkoušky nekonali, byl vyšší než republikový průměr v dané skupině
oborů (10,1 % škola, 5,4 % ČR). Celková hrubá neúspěšnost žáků školy (poměr žáků
neúspěšných nebo nekonajících k počtu žáků přihlášených k maturitní zkoušce) ve společné
části maturitní zkoušky byla srovnatelná s republikovým průměrem (14 % škola, 13 % ČR).
V oboru vzdělání Ekonomické lyceum bylo v jarním termínu roku 2023 k maturitní zkoušce
přihlášeno 58 prvomaturantů. Z nich tři žáci maturitní zkoušku nekonali. Všichni ostatní ve
společné části maturitní zkoušky uspěli. Podíl žáků, kteří společnou část maturitní zkoušky
nekonali, je vyšší, než republikový průměr v dané skupině oborů (5,2 % škola, 3,3 % ČR).
Naopak celková hrubá neúspěšnost žáků školy byla ve společné části maturitní zkoušky ve
srovnání s republikovým průměrem nižší (5 % škola, 8 % ČR).
Žáci školy se aktivně zapojují do odborných i sportovních soutěžích, přehlídek i dalších akcí.
Velmi dobrých výsledků v rámci republiky dosahují zejména na veletrzích fiktivních firem.
Dobrá umístění zaznamenali žáci školy v ekonomické olympiádě, české lingvistické
olympiádě a v simulovaném jednání Rady EU a Evropského parlamentu.
V rámci Erasmu+ mají žáci možnost účastnit se odborné praxe v zahraničí (Irsko, Německo,
Španělsko), což efektivně přispívá také k rozvoji jejich cizojazyčných komunikač níc h
dovedností.
Velmi efektivní je systém adaptace žáků, který usnadňuje vytváření nových třídníc h
kolektivů a příznivě ovlivňuje atmosféru při vzdělávání. Jeho součástí jsou adaptační kurzy
a peer program školy, v němž žáci vyšších ročníků vrstevnicky pomáhají mladším
spolužákům s adaptací a zapojením se do činností školy. Pro posilování vzájemných vztahů
jsou pravidelně zařazovány projektové týdny, v nichž si třídní učitelé se svými třídami
vytváří společný program, a také lyžařské, cykloturistické a další sportovní kurzy. Škola
rovněž věnuje náležitou pozornost prevenci rizikového chování žáků. V posledních letech
se díky systematické prevenci a včasné intervenci poradenského týmu škole daří sociálně
patologické jevy minimalizovat.




                                             4/7
                                         Závěry
Vývoj školy
– Část školy byla v září 2023 přestěhována do nové budovy a škola tak získala nové
  výukové prostory, které postupně vybavuje a modernizuje. Průběžně dochází k budování
  a modernizování odborných učeben a zkvalitnění materiálního vybavení, zejména
  digitálních technologií.
– Dlouhodobě škola poskytuje vysokou kvalitu jazykového             vzdělávání a školních
  poradenských služeb.
– Nedostatky přetrvávají ve využívání formativní zpětné vazby a nízké míře diferenc iace
  výuky dle individuálních potřeb žáků.
Silné stránky
– Funkční systém spolupráce školy se sociálními partnery (včetně zahraničních) přispívá
  k získávání odborných kompetencí žáků, jazykových dovedností a k jejich dalšímu
  profesnímu uplatnění. (1.5)
– Škole se daří úspěšně motivovat žáky k získávání certifikátů, licencí a státních zkoušek
  v rámci odborných a jazykových dovedností. (5.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Metodická podpora poskytovaná pedagogům není dostatečně účinná. (2.1)
– Nástroje ke sledování a vyhodnocování školního klimatu jsou užívány jen výjimeč ně
  (nesystematicky), přestože jsou ve škole komplikované mezilidské vztahy. (2.2)
– Pedagogové nevedou žáky k využívání různých informačních zdrojů a dostatečně
  nepodporují rozvoj jejich kritického myšlení. (4.2)
– V části hospitovaných vyučovacích hodin převládala frontální výuka bez potřebné
  diferenciace a individualizace vzdělávání dle kognitivních schopností žáků, pedagogové
  nevyužívali prvky formativního hodnocení žáků. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Na základě výsledků pravidelné hospitační činnosti poskytovat pedagogům účinnou
  zpětnou vazbu o kvalitě jejich práce a následně přijímat vhodná opatření ke zlepšení.
– Systematicky využívat nástroje ke sledování a vyhodnocování školního klimatu.
– Vést žáky k využívání různých informačních zdrojů a dostatečně podporovat rozvoj jejich
  kritického myšlení.
– Diferencovat výuku v souladu s předpoklady jednotlivých žáků, pravidelně využívat
  formativní hodnocení.




                                            5/7
                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 10 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Úplné znění zřizovací listiny Obchodní akademie a jazykové školy s právem státní
      jazykové zkoušky, Ústí nad Labem, příspěvkové organizace č. j.: 4/2001 (ze dne
      23. 2. 2023) včetně Přílohy č. 1 a 2
 2.   Jmenování ředitelem školy s účinností od 1. 8. 2012 včetně Informace o pokračování
      na vedoucím pracovním místě ředitele školy na další šestileté období od 1. 8. 2018
 3.   Výpisy z rejstříku škol a školských zařízení MŠMT (ze dne 16. 10. 2023)
 4.   Dokumentace k zahájení řízení o návrhu na zápis změny v rejstříku škol a školských
      zařízení MŠMT: Žádost školy o stanovisko Krajské hygienické stanice Ústeckého
      kraje ve věci zápisu změny v údajích vedených v rejstříku škol a školských zařízení
      týkající se zápisu dalšího místa poskytování středního vzdělávání na adrese Velká
      Hradební 424/13, 400 01 Ústí nad Labem-centrum (ze dne 25. 8. 2023) včetně
      souhlasného stanoviska Krajské hygienické stanice Ústeckého kraje (ze dne
      27. 9. 2023); Smlouva o nájmu nebytových prostor uzavřená se Statutárním městem
      Ústí nad Labem (ze dne 20. 9. 2023); Žádost školy o vyjádření stavebního odboru
      Magistrátu města Ústí nad Labem ve věci zápisu změny v rejstříku škol a školských
      zařízení (ze dne 2. 10. 2023) včetně příloh
 5.   Školní řád pro denní formu vzdělávání vydaný s účinností od 1. 9. 2023
      (č. j.: 6a/2023)
 6.   Pravidla pro hodnocení výsledků vzdělávání pro denní formu vzdělávání (klasifikač ní
      řád) vydaná s účinností od 1. 9. 2023 (č. j.: 6b/2023)
 7.   Výkaz o ředitelství škol (R 13-01) podle stavu k 30. 9. 2023
 8.   Výkaz o střední škole (M8) podle stavu k 30. 9. 2023
 9.   Strategický plán rozvoje školy 2021-2027
10.   Plán kontrolní a hospitační činnosti 2023/2024 včetně hospitačních záznamů
11.   Organizační řád školy včetně organizačního
12.   Školní vzdělávací programy pro střední vzdělávání „Obchodní akademie“,
      „Ekonomické lyceum“ platné ve školním roce 2023/2024
13.   Dokumentace k výchovnému poradenství a prevenci rizikového chování vedená
      k datu inspekční činnosti
14.   Záznamy z pedagogické rady a předmětových komisí, školní roky 2022/2023
      a 2023/2024 do termínu inspekční činnosti
15.   Školní matrika, školní roky 2022/2023, 2023/2024 (vzorek)
16.   Třídní knihy, školní rok 2022/2023, 2023/2024 (vzorek)
17.   Dokumentace k ukončování vzdělávání maturitní zkouškou, zkušební období 2023


                                           6/7
18.   Personální dokumentace ve vztahu k odborné kvalifikaci (vzorek), včetně plánu
      DVPP
19.   Výroční zpráva o činnosti školy za školní rok 2022/2023
20.   Inspekční zpráva České školní inspekce č. j.: ČŠIU-919/18-U (ze dne 13. 7. 2018)
21.   Webové stránky školy: www.oaulpar.cz


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 PhDr. Alena Pilousová, školní inspektorka, vedoucí inspekčního týmu
 Mgr. Ilona Hronová, školní inspektorka
 Ing. Anna Kejřová, školní inspektorka
 Mgr. Ladislav Niebauer, školní inspektor
 Ing. Mgr. Alena Valtová, školní inspektorka
 Bc. Blanka Zoudunová, kontrolní pracovnice


29. 11. 2023




                                          7/7
