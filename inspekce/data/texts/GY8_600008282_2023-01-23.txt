                                     Česká školní inspekce
                                     Jihočeský inspektorát
____________________________________________________________________________________________________________




                         IN S P E K Č N Í ZP R ÁVA
                                           Čj. ČŠIC-36/23-C


Název                               Gymnázium Vítězslava Nováka, Jindřichův Hradec,
                                    Husova 333
Sídlo                               Husova 333, 377 01 Jindřichův Hradec
E-mail                              info@gvn.cz
IČO                                 60816767
Identifikátor                       600008282
Právní forma                        Příspěvková organizace
Zastupující                         Mgr. Lenka Vetýšková
Zřizovatel                          Jihočeský kraj
Místo inspekční činnosti            Husova 333, 377 01 Jindřichův Hradec
Inspekční činnost na místě          23. 1. 2023 − 25. 1. 2023


Inspekční činnost byla zahájena doručením oznámení o inspekční činnosti.


                                 Předmět inspekční činnosti

Inspekční činnost podle ustanovení § 174 odst. 2 písm. a), b) a c) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.


                                         Charakteristika
Gymnázium Vítězslava Nováka, Jindřichův Hradec, Husova 333 (dále škola) vykonává
činnost střední školy a školní jídelny. Poskytuje střední vzdělání s maturitní zkouškou
v osmiletém oboru vzdělání 79-41-K/81 Gymnázium a čtyřletém oboru vzdělání 79-41-K/41
Gymnázium v denní formě. K termínu inspekce navštěvovalo školu 456 žáků v 16 třídách,
z toho 19 žáků se speciálními vzdělávacími potřebami.


                         Hodnocení podmínek vzdělávání
Od poslední inspekční činnosti došlo ve vedení školy k opakovaným změnám, současná
ředitelka byla jmenována do funkce v roce 2020. Řízení školy vychází z jasné organizač ní
struktury, která jednoznačně vymezuje kompetence a povinnosti jednotlivých pracovníků.
Postupnými kroky se daří naplňovat srozumitelně a realisticky nastavené koncepční cíle,
škola je úspěšná zejména v oblasti digitalizace a modernizace výukového procesu
a zkvalitňování materiálních podmínek vzdělávání. Kontrolní činnost postihuje všechny
součásti školy, v případě zjištění nedostatků jsou přijímána odpovídající opatření.
Výchovně-vzdělávací proces zabezpečuje kvalifikovaný pedagogický sbor, který prochází
generační obměnou. S ní souvisí i změna na pozici školního metodika prevence. Pravidelná
hospitační činnost vedení školy průběžně hodnotí práci pedagogických pracovníků
a poskytuje jim potřebnou zpětnou vazbu. Činnost předmětových komisí je nastavená, míra
spolupráce pedagogů a její obsah jsou na různé úrovni, ne vždy se daří přenos sdílenýc h
informací a zkušeností do výuky. Postupná realizace vzájemných hospitací podporuje rozvoj
prospěšné spolupráce a sdílení zkušeností. Jednoznačně pozitivně jsou vnímány jako součást
adaptačního programu pro nové a začínající pedagogy, v ostatních případech někteří
pedagogové teprve hledají cestu, jak tuto formu vzájemné spolupráce efektivně využít.
Dokumentace je vedena odpovídajícím způsobem, dílčí nepřesnosti byly odstraněny
v průběhu inspekční činnosti. Další vzdělávání pedagogických pracovníků zahrnuje všechny
vzdělávací oblasti a vychází z aktuálních potřeb školy i zájmu jednotlivých vyučujíc íc h,
absolvované vzdělávací akce posilují zejména odborné kompetence a napomáhají
k profesnímu růstu pedagogů. Do některých sledovaných hodin se však promítlo, že je
průběžné vzdělávání méně cílené na aplikaci aktivizujících forem a metod výuky
a na využívání formativního hodnocení žáků.
V souladu se strategií rozvoje ředitelka školy aktivně získává další finanční zdroje
z projektů na podporu vzdělávání a modernizaci materiálně-technického zázemí. Renovace
a úpravy vnitřních prostor zkvalitnily pracovní podmínky žáků i pedagogů, rozsáhlejš í
rekonstrukci budovy však brání status kulturní památky. Na řadě školních akcí se také
materiálně a finančně spolupodílí rodičovský Spolek pro rozvoj GVN.
Přínosná spolupráce s řadou externích partnerů doplňuje vzdělávací proces aktivita mi
a programy zaměřenými zejména na podporu specifického nadání žáků. Dlouhodobé
reciproční vztahy s několika partnerskými zahraničními školami a spoluúčast gymná zia
v mezinárodních projektech přispívají k mobilitě žáků i učitelů, rozvoji jazykovýc h
dovedností a k výměně zkušeností. Nedílnou součástí prezentace školy jsou četné aktivity,
kterými se podílí na kulturním životě města. Aktivní spolupráce s řadou místních organizac í
a spolků podporuje u žáků vytváření a rozvoj pozitivního vztahu k místu, kde žijí.


                          Hodnocení průběhu vzdělávání
Škola se dlouhodobě zaměřuje na přípravu žáků ke studiu na vysoké škole. Nabídka
volitelných předmětů napříč všemi vzdělávacími oblastmi v posledních dvou ročnících
studia napomáhá specializaci žáků s ohledem na jejich další studijní a profesní směřování.




                                            2/6
Sledovaná výuka byla vždy srozumitelná, svou náročností odpovídala věku i schopnostem
žáků a ve vyšších ročnících směřovala k efektivní přípravě na maturitní zkoušku. Učivo
navazovalo na předchozí znalosti a zkušenosti žáků, bylo propojováno s reálnými situacemi
a vyučující dbali na jeho názornou prezentaci. Respektující způsob komunikace mezi žáky
a pedagogy i dodržování nastavených pravidel se pozitivně odrážely v pracovní atmosféře
podporující učení. Z hlediska použitých metod a forem práce, jejich pestrosti a účinnos ti
se projevovaly rozdíly. V některých hodinách efektivní práce ve skupině stejně jako
prožitkové či problémové učení vytvářely prostor pro aktivní učení žáků včetně
prohlubování dovedností při řešení praktických úloh. Naopak výuka vedená převážně
frontální formou s převažující aktivitou učitele nevytvářela dostatečný prostor pro vlastní
iniciativu žáků a neměla vždy požadovaný dopad na proces učení. Výuka cizích jazyků
probíhala výhradně v cílovém jazyce, propojování probíraných témat s jejich využitím
v reálné komunikační situaci podpořilo aktivní užití slovní zásoby i vzájemnou interakci
žáků. Významnou podporou pro kvalitní výuku anglického jazyka je aktivní účast dvou
rodilých mluvčích, která efektivně přispívá k rozvoji produktivních řečových dovedností.
Hospitované hodiny byly zpravidla organizačně dobře zvládnuté, dostatek času byl věnován
pochopení a procvičení probíraného učiva. Žákům se speciálními vzdělávacími potřebami
a žákům s odlišným mateřským jazykem byly vytvářeny vhodné podmínky pro aktivní
zapojení do výuky se zřetelem na jejich individuální potřeby. Ve většině hodin však chyběla
diferenciace zadávaných úkolů, která by umožňovala plné využití vzdělávacího potenciálu
žáků. Dosahování vzdělávacích cílů bylo účelně podporováno využitím digitálníc h
technologií a sdíleného online prostředí, které se osvědčilo při domácí přípravě žáků i jako
úložiště výukových materiálů. Zpětná vazba byla nejčastěji poskytována hodnocením
okamžitých výkonů, celkově mělo průběžné hodnocení převážně motivační charakter.
Hodnocení pokroku jednotlivých žáků, sebehodnocení či vzájemné hodnocení žáků jako
prostředky podporující učení se však ve sledovaných hodinách vyskytly pouze výjimeč ně.
Přestože byla struktura hodin promyšlená, v části hodin bylo zaznamenáno nevhodné časové
rozvržení, které mělo za následek absenci závěrečného shrnutí učiva a zhodnocení
dosažených cílů učitelem či žáky.
Významnou motivací z hlediska rozvoje osobnosti a jazykové gramotnosti je účast žáků
v programu Erasmus+. Při společných aktivitách i výjezdech do zahraničí žáci uplatňují své
jazykové a sociální dovednosti a podrobněji se seznamují s reáliemi a jinými sociokultur ními
podmínkami. Obdobně přínosné jsou pro žáky aktivity projektu Cena vévody z Edinburghu
(DofE), které dávají žákům možnost smysluplně trávit volný čas. Škola podporuje rozvoj
specifického nadání a zájmů svých žáků také širokou nabídkou zájmových kroužků. Součástí
vzdělávání je příprava na olympiády a soutěže ve všech vzdělávacích oblastech, žáci školy
v nich dosahují velmi dobrých výsledků v okresních kolech i na krajské úrovni.


                          Hodnocení výsledků vzdělávání
Úspěšnost žáků v průběhu vzdělávání je významnou měrou ovlivňována vysokou úrovní
studijních předpokladů a jejich motivací ke studiu. Individuální a skupinové výsledky
vzdělávání žáků zjišťuje škola obvyklými způsoby, především formou písemného a ústního
zkoušení. Dílčí analýzy prospěchu žáků jsou prováděny vedením školy na úrovni
jednotlivých tříd a předmětů, sledování vzdělávacího pokroku jednotlivých žáků
a jednotlivých tříd však není jednotně nastaveno. Předmětové komise se oblasti výsledků
vzdělávání věnují v rozdílné míře. Interní testy zůstávají v kompetenci vyučujíc íc h,
v některých předmětech poskytují informace o zvládnutí učiva školní kola olympiád. Žákům
posledních ročníků poskytují efektivní zpětnou vazbu o jejich přípravě na maturitní zkoušky


                                            3/6
výsledky testů zpracovaných formou předmaturitního tréninku. Externí posouzení úrovně
dosahovaných výsledků škola využívá nesystematicky. Ve školním roce 2021/2022 se škola
zapojila do externího testování v českém jazyce a matematice žáků, žáci 4. ročníku
osmiletého gymnázia dosáhli výborných výsledků. Zákonní zástupci jsou o prospěchu žáků
průběžně informováni prostřednictvím sdíleného elektronického informačního systému,
jehož nastavení podporuje vzájemnou efektivní komunikaci všech aktérů vzdělává ní.
V počátcích je širší účast zákonných zástupců na evaluaci školy.
Výsledky vzdělávání žáků odpovídají studijním předpokladům přijímaných uchazečů a jsou
dlouhodobě výborné. Ve školním roce 2021/2022 činil podíl vyznamenaných žáků 55,9 %
a všichni žáci prospěli. Důležitým ukazatelem kvality poskytovaného vzdělávání je
úspěšnost žáků při ukončování vzdělávání. Z podrobné analýzy výsledků žáků u maturitní
zkoušky vyplývá, že ve většině případů korespondují s hodnocením žáků v průběhu
vzdělávání. Také ve společné části maturitní zkoušky jsou v celorepublikovém srovnání
v rámci dané skupiny oborů vzdělání výsledky školy velmi dobré. Žáci jsou následně úspěšní
v přijímacím řízení v celé škále oborů vysokých škol. Škola dlouhodobě sleduje uplatnění
absolventů školy. Tyto informace včetně přehledu o přijetí na vysoké školy jsou součástí
kariérového poradenství a napomáhají žákům zvolit optimální vzdělávací a profesní cestu.
Škola identifikuje žáky se speciálními vzdělávacími potřebami, v případě potřeby inic iuje
vyšetření ve školských poradenských zařízeních. Případný školní neúspěch či kázeňské
problémy jsou projednávány se žáky, popř. se zákonnými zástupci. Dílčím opatřením
ke zlepšení výsledků v případě menší úspěšnosti žáka jsou hodiny doučování či konzultac í.
Díky vhodně nastaveným pravidlům pro hodnocení žáků v případě absence a jejich
důslednému uplatňování se škole daří udržovat na nízké úrovni počet zameškaných hodin.
Ojedinělé neomluvené absence jsou nejčastějším důvodem pro udělování kázeňských
opatření, jejich četnost je však minimální. Pozitivním jevem je udělování pochval
za reprezentaci školy v soutěžích a aktivní účast při realizaci projektů. Zapojení žáků
do četných aktivit nad rámec běžné výuky, projektů, soutěží, poznávacích zájezdů, exkurzí,
besed, kulturních akcí, adaptačních a sportovních kurzů, charitativních a dobrovolnick ýc h
aktivit posiluje všestranný osobnostní rozvoj žáků, přispívá k prevenci rizikového chování.


                                         Závěry
Vývoj školy / školského zařízení
- Od poslední inspekční činnosti prošlo vedení školy několika obměnami, ředitelka školy
  a zástupce ředitelky jsou ve funkci od roku 2020.
- Dochází k průběžné generační obměně pedagogického sboru, v této souvislosti došlo také
  ke změně na pozici školního metodika prevence.
- Bylo posíleno zapojení do mezinárodních projektů, ve škole působí rodilí mluvčí.
- Škola se zapojila do vzdělávacího programu Cena vévody z Edinburghu (DofE) a zvýšila
  nabídku volnočasových aktivit.
- Zlepšily se materiální podmínky pro vzdělávání, rekonstrukce prostor a modernizace
  vybavení školy probíhá průběžně.
Silné stránky
- Široká nabídka rozšiřujících vzdělávacích aktivit, zapojení do mezinárodních projektů,
  celoškolních akcí i mimoškolní zájmové činnosti ve velké míře podporují všestranný
  rozvoj žáků.


                                           4/6
- Rozsáhlá a kvalitní spolupráce školy s mnoha externími partnery včetně zahranič níc h
  významně posiluje rozvoj odbornosti, jazykových a sociálních dovedností žáků.
Slabé stránky a/nebo příležitosti ke zlepšení
- V průběhu výuky nevyužívá škola v dostatečné míře diferenciaci zadávaných úkolů
  a možnosti hodnocení vzdělávacího pokroku s ohledem na specifické nadání žáků.
Doporučení pro zlepšení činnosti školy / školského zařízení
- Více využívat diferenciaci učiva s ohledem na specifické nadání žáků.
- Důsledně využívat prostředky formativního hodnocení a tím podporovat u žáků
  schopnost sebereflexe.
- Věnovat pozornost účelnému časovému rozvržení hodin s důrazem na závěrečné shrnutí
  učiva a zhodnocení pokroku žáků.
- Posílit činnost předmětových komisí v oblasti koordinace využívaných forem a metod
  výuky i sledování a vyhodnocování výsledků.


            Seznam dokladů, o které se inspekční zjištění opírají
 1.   Zřizovací listina vydaná Jihočeským krajem dne 27. 11. 2001 včetně dodatků
 2.   Jmenování na vedoucí pracovní místo ředitelky vydané Jihočeským krajem dne
      12. 12. 2019 s účinností od 1. 1. 2020
 3.   Výpis z rejstříku škol a školských zařízení k datu inspekční činnosti
 4.   Školní vzdělávací program pro čtyřleté studium 79-41-K/41 Gymnázium s platností
      od 1. 9. 2022
 5.   Školní vzdělávací program pro osmileté studium 79-41-K/81 Gymnázium s platností
      od 1. 9. 2022
 6.   Školní řád ze dne 23. 11. 2020 v aktuálním znění
 7.   Vnitřní řád školní jídelny s účinností od 1. 8. 2019 v aktuálním znění
 8.   Výroční zpráva o činnosti školy ve školním roce 2021/2022
 9.   Třídní knihy školní rok 2021/2022 a 2022/2023
10.   Rozvrh hodin pro školní rok 2022/2023
11.   Zápisy z jednání pedagogické rady školní rok 2021/2022 a 2022/2023 k termínu
      inspekční činnosti
12.   Zápisy z předmětových komisí školní rok 2021/2022 a 2022/2023
13.   Rozvrh hodin pro školní rok 2022/2023
14.   Školní akční plán rozvoje vzdělávání na období 2019 až 2022, 2023-2025
15.   Plán kontrolní činnosti ředitelky školy pro školní rok 2022/2023
16.   Hospitační záznamy školní rok 2021/2022 a 2022/2023
17.   Dokumentace týkající se přijímacího řízení školní rok 2021/2022
18.   Doklady o ukončování studia zkušební rok 2022
19.   Dokumentace k výchovnému poradenství a prevenci rizikového chování
20.   Personální dokumentace týkající se odborné kvalifikace a dalšího vzdělává ní
      pedagogických pracovníků
21.   Dokumentace týkající se oblasti bezpečnosti a ochrany zdraví včetně knihy úrazů



                                           5/6
22.   Ekonomická dokumentace školy


                                           Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Jihočeský inspektorát,
Dukelská 23, 370 01 České Budějovice, případně prostřednictvím datové schránky
(g7zais9), nebo na e-podatelnu csi.c@csicr.cz s připojením elektronického podpisu, a
to k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Titul, jméno, příjmení, funkce
 Mgr. Renata Pechoušková, školní inspektorka,
 vedoucí inspekčního týmu

 PaedDr. Martina Baarová, školní inspektorka

 Mgr. Bc. Jana Cipínová, školní inspektorka

 Mgr. Markéta Křivánková, školní inspektorka

 Bc. Vladimír Štipl, kontrolní pracovník


Datem vyhotovení inspekční zprávy se rozumí datum posledního podpisu člena inspekčního
týmu.




                                              6/6
