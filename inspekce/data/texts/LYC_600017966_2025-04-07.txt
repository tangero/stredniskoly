CSI0X00DMZU7




                                  Česká školní inspekce
                                 Olomoucký inspektorát
                             Wellnerova 25, 779 00 Olomouc
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIM-664/25-M
                                      Sp. zn. ČŠIM-S-146/25-M


Název                               Waldorfská střední škola Olomouc s.r.o.
Sídlo                               Tomkova 420/48, Hejčín, 779 00 Olomouc
E-mail                              m.pospisil@waldorf-olomouc.cz
IČO                                 25 382 098
Identifikátor                       600 017 966
Právní forma                        společnost s r.o.
Zastupující                         Mgr. Martin Pospíšil
Zřizovatel                          Waldorfská střední škola Olomouc s.r.o.
Místo inspekční činnosti            Tomkova 420/48, Hejčín, 779 00 Olomouc
Inspekční činnost na místě          7. − 9. 4. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání, a to podle školních
vzdělávacích programů.
Zjišťování a hodnocení naplnění školních vzdělávacích programů.
                                   Charakteristika
Waldorfská střední škola Olomouc s.r.o. (dále „škola“ nebo „subjekt“) vykonává činnost
střední školy a školní jídelny – vývařovny. Sídlí v pronajatých prostorách jiného
samostatného právního subjektu.
Ve školním roce 2024/2025 poskytuje škola střední stupeň vzdělání s maturitní zkouškou
ve čtyřletém oboru vzdělání 78-42-M/06 Kombinované lyceum, a to v denní formě
vzdělávání. Žáci si od 3. ročníku volí humanitní nebo přírodovědnou specializaci.
K 30. 9. 2024 škola evidovala celkem 119 žáků zařazených ve čtyřech třídách. Mezi nimi
byli žáci se speciálními vzdělávacími potřebami, žáci nadaní i mimořádně nadaní a žáci
cizinci.
Podrobné informace o své činnosti škola pravidelně zveřejňuje na svých webových
stránkách www.waldorf-olomouc.cz, na sociálních sítích a ve výročních zprávách o činnosti
školy.


                         Hodnocení podmínek vzdělávání
Koncepční záměry rozvoje školy vychází primárně z dlouhodobé vize zřizovatele a reflexe
jeho záměrů. Vzhledem ke krátkodobé existenci subjektu a prozatímní absenci komplexní
analýzy dosavadní činnosti školy jsou hlavní cíle, vedoucí k naplňování profilu absolventa,
deklarovány na základě dílčích analýz a jsou vhodně implementovány do strategickýc h
dokumentů školy. Obsah vzdělávání i vytyčené záměry jsou následně podrobně
rozpracovány v krátkodobých plánech školy pro daný školní rok a jsou vzhledem k zaměření
školy a jejím podmínkám reálné a postupně plněny. Stanovené dílčí úkoly jsou pravidelně
vyhodnocovány, na základě zjištěných výsledků dochází k operativním úpravám a změnám.
Opakované změny na pozici ředitele školy se však promítají do omezené kontinuity řízení
a stability rozvojových procesů.
Organizační struktura obecně odpovídá charakteru a velikosti školy, je funkční, řízení
subjektu spočívá především na řediteli školy úzce spolupracujícím se zřizovatelko u.
V pedagogické oblasti se ředitel školy primárně opírá o systémovou a odpovědnou činnost
kolegia učitelů lycea, o práci členů školního poradenského pracoviště a závěry pedagogické
rady. Kolegium učitelů lycea, složené ze všech pedagogů školy, plní roli společného
metodického orgánu a pravidelně na týdenní bázi aktivně projednává otázky souvisej íc í
s poskytováním vzdělávání. Vedení školy ve své činnosti dále vychází z každodenního
přímého kontaktu s pedagogy a žáky, což poskytuje základ pro operativní řízení a řešení
aktuálních potřeb. Ze zpětnovazebních mechanismů ředitel školy využívá zejména
pravidelnou analýzu dosahovaných výsledků vzdělávání a vyhodnocování osobních podnětů
žáků a jejich zákonných zástupců. Vlastní hospitační činnost (včetně hospitační činnosti
předchozí ředitelky školy v 1. pololetí aktuálního školního roku) je však méně četná
a z hlediska analýzy a přijímání následných opatření ne zcela funkční. Absence žákovské
samosprávy je zastoupena možností žáků se v záležitostech fungování školy vyjadřovat
při účasti na schůzkách kolegia učitelů nebo přímou komunikací s ředitelem školy. Přenos
informací mezi všemi účastníky vzdělávání v rámci subjektu je kromě časté operativní
osobní komunikace funkčně a efektivně zajištěn prostřednictvím elektronického školního
informačního systému a přehledného interního způsobu ukládání dat, strategickýc h
dokumentů a informací na sdílené datové úložiště školy.




                                           2/10
Zřetelným, méně příznivým rysem, patrným v části sledovaných aspektů činnosti školy,
je nestabilita pedagogického sboru způsobená kromě potřeby jeho rozšiřování s nárůstem
počtu žáků také četnými obměnami jeho stávajících členů a vysokým podílem začínajíc íc h
učitelů s minimální pedagogickou zkušeností. Rovněž aktuálně nízká míra odborné
či pedagogické kvalifikace části pedagogů, a to jak z hlediska zákona, tak z pozice
waldorfského vzdělávání, nepřispívá ke zcela efektivnímu naplňování vzdělávacího procesu
ani specifických cílů waldorfské pedagogiky. Začleňování začínajících pedagogů je sice
věnována potřebná pozornost a péče prostřednictvím uvádějících učitelů, metodické vedení
a předávání zkušeností formou vzájemných hospitací je však spíše příležitostné a z hlediska
vyhodnocování, včetně formulace konkrétních opatření a jejich následné reflexe
a sebereflexe, ne zcela funkční.
Vedení školy podporuje profesní rozvoj zaměstnanců především v oblasti waldorfské
pedagogiky. Aktivně činí kroky k navázání spolupráce a výměny zkušeností s kolegy
z jiných waldorfských škol, organizuje pravidelné návštěvy zahraničního lektora
a odbornice se specializací na waldorfskou pedagogiku, jejichž podněty a zpětná vazba jsou
cenným přínosem pro další směřování školy. Část pedagogického sboru se pravidelně
zapojuje do týdenních letních vzdělávacích kurzů a dalších tematických seminářů, několik
učitelů je aktuálně zapojeno do vzdělávání v rámci prosemináře waldorfské pedagogiky.
Waldorfskou metodikou požadovaný komplexní tříletý seminář waldorfské pedagogiky má
však v rámci celého pedagogického sboru i vedení školy vystudován pouze jeden pedagog.
Méně časté je také vzdělávání v oblasti moderní obecné pedagogiky a oborových odborností.
V souladu se stanovenou koncepcí a školním vzdělávacím programem škola podporuje
všeobecné i odborné vzdělávání žáků organizováním přednášek a besed, projektů, exkurzí
a poznávacích zájezdů. Osobnostní, občanské a sociální kompetence žáků posiluje
pořádáním i návštěvami kulturních programů a účastí ve veřejně prospěšném úklidové m
projektu. Provázanost s praxí pak zajišťuje ve třetím ročníku organizováním souvislýc h
čtrnáctidenních učebních praxí na pracovištích širokého spektra smluvních partnerských
institucí a firem. Škola v aktuálním školním roce nerealizuje ani nespolupracuje na žádném
zahraničním partnerském projektu ani se neangažuje v městských či regionálních aktivitác h.
Aktivní a přínosná je spolupráce delegovaných zákonných zástupců jednotlivých tříd
v zapsaném spolku Waldorfská iniciativa, který přináší řadu podnětů pro činnost školy,
spolupodílí se na pořádání některých akcí školy a spravuje sociální fond. Spolupráce
se školskou radou funguje převážně na formální, spíše pasivní úrovni.
Vícezdrojové financování vycházející z příspěvku ze státního rozpočtu, účelových dotací
z evropských projektů a prostředků ze školného umožňuje vytvářet dostačující podmínky
pro naplňování vzdělávacího programu i zajištění chodu školy. Vedení školy i zřizovate lk a
dlouhodobě cíleně sledují prostorové i materiální podmínky a v součinnosti s majite le m
pronajatých prostor plánovitě postupně realizují rozšiřování a modernizaci školního objektu
a vybavení s cílem vytvoření funkčního a současně estetického prostředí. Kmenové
i odborné učebny jsou dostatečně vybaveny potřebnými pomůckami a projekční technikou.
Aktuální komplikací je z důvodu omezené kapacity budovy prozatímní nedostatek vhodných
prostor pro dělenou výuku teoretických i odborných předmětů, kapacitně i prostorově
nedostatečné je rovněž zázemí pro pedagogy. V době inspekční činnosti byly prostory školy
čisté a vkusně upravené, přizpůsobené nejen pro výuku, ale i pro oddech a relaxaci žáků.
Škola zajišťuje stravování žáků v budově subjektu, kromě obědů nabízí také možnost
zakoupení čerstvě připravovaných svačin. Pestrá nabídka stravy reflektující současné trendy
v oblasti výživy přispívá k vytváření správných stravovacích návyků a podporuje zdravý
rozvoj žáků.



                                           3/10
                          Hodnocení průběhu vzdělávání
Struktura vyučovacích dnů dle principů waldorfské pedagogiky je členěna do tří až čtyř
výukových bloků různé délky, obvykle 45 - 120 minut (dále „vyučovací jednotky“). Rozvrh
vyučovacích jednotek není pevně stanoven pro celý školní rok, je tvořen průběžně
a krátkodobě, kromě naplňování školního vzdělávacího programu zejména v reakci
na aktuální vytíženost učitelů a prostorové možnosti školy. Tato flexibilita však omezuje
možnosti systematického plánování a koordinované výuky v duchu waldorfské pedagogiky,
zejména realizaci tzv. waldorfského trojkroku (motivace – zpracování – reflexe), který
vyžaduje každodenní rytmus výuky daného předmětu. V současné podobě je vyučovac í
předmět v rozvrhu často rozložen jen do několika dnů v týdnu, střídá se s jiným předmětem,
což znemožňuje plynulé navazování, opakování a postupné prohlubování témat.
Sledované vyučovací jednotky měly téměř vždy stanoveny konkrétní tematické vzdělávac í
cíle, které odpovídaly očekávaným výstupům realizovaného školního vzdělávac ího
programu, s přihlédnutím k dosavadním vědomostem a dovednostem žáků a také k potřebě
jejich přípravy k maturitní zkoušce. Společným znakem vyučovacích hodin byla pozitivní
pracovní a sociální atmosféra a partnerský přístup vyučujících k žákům založený
na vstřícnosti a důvěře. Patrná byla otevřená funkční komunikace mezi vyučujícími a žáky,
žáci měli prostor pro vyjádření vlastního názoru a jeho obhájení. Ne vždy však respektovali
nastavená pravidla práce a společenského chování, zaznamenáno bylo několik případů
neodůvodněných pozdních příchodů do vyučovací jednotky, nevhodného vyrušování či
věnování se nesouvisejícím osobním činnostem v průběhu výuky. Po odborné stránce byly
vyučovací jednotky připravené, učitelé aktualizovali probíraná témata, propojovali učivo
v širších souvislostech a účelně rozvíjeli mezipředmětové vazby. Teoretický výklad byl dle
možností doplňován příklady z praxe.
V úvodech sledovaných vyučovacích jednotek převládala především motivace odkazujíc í
na plánovaný tematický obsah předkládaného učiva a jeho návaznost na předcházejíc í
období, motivace žáků k získávání a posilování jejich klíčových kompetencí však byla méně
výrazná. V uplatňovaných vzdělávacích strategiích převažovala frontální výuka s výraznějš í
rolí učitele, doplňovaná řízeným rozhovorem a samostatnou nebo skupinovou prací žáků.
Využívána byla také forma diskuse a prezentace žákovských referátů. Žákům však byly
často předkládány hotové poznatky a informace, což omezuje rozvoj jejich schopnosti
samostatně bádat, objevovat nové souvislosti, formulovat nové poznatky a rozvíjet kritické
myšlení. V části hodnocených vyučovacích jednotek nedostatečná pestrost forem a metod
výuky vedla k monotónnosti a nerovnoměrnému zapojení žáků do vyučovacího procesu
a často také k jejich výrazné pasivitě. Ve stodvacetiminutových ranních blocích nebylo vždy
přihlíženo k postupující únavě žáků účelným vkládáním přestávek a zařazováním
relaxačních a aktivizačních prvků, zaznamenán byl i případ nevhodného zařazení výkladu
nového učiva v závěrečné části takového bloku.
Pedagogové podporovali práci žáků prostřednictvím převážně stručného slovního
hodnocení, reagovali na chyby, analyzovali je a tím poskytovali žákům průběžnou zpětnou
vazbu. Prvky formativního hodnocení, posilující sebereflexi žáků a umožňující průběžné
přizpůsobování výuky individuálním potřebám žáků, byly však pozorovány pouze zřídka.
Převládající absence nebo formálnost závěrů vyučovacích jednotek, spočívající většinou
ve stručném shrnutí obsahu učiva pedagogem a několika otázkami do pléna žáků, nevedla
žáky k aktivnímu a funkčnímu sebehodnocení vlastního výkonu, pokroku a vyvoze ní
opatření ke zlepšení, ani k vzájemnému hodnocení posilujícímu sociální a personální
kompetence. Taktéž jen okrajově podporovala motivaci ke stanovení cílů na další vyučovac í
období.


                                           4/10
Pozitivně lze hodnotit fakt, že ve větší části vyučovacích jednotek učitelé prokazovali znalost
individuálních potřeb žáků a efektivně a citlivě na ně reagovali. Ve vztahu k žákům se
speciálními vzdělávacími potřebami byla registrována především časová diferenc iace
jednotlivých činností, poskytování podpůrných opatření z hlediska forem nebo obsahu bylo
však zaznamenáno jen minimálně. Registrována nebyla ani výraznější podpora hlubšího
zájmu žáků nadaných, vykazujících zvýšený zájem o určitou oblast vzdělávání, např.
zadáváním úloh a pracovních činností navíc nebo nabídkou gradovaných úloh umožňujíc íc h
volbu náročnosti.
Přestože bylo využití multimediální a projekční techniky ze strany vyučujících zazname ná no
ve většině vyučovacích jednotek, byla tato používána spíše k pasivní prezentaci učiva, jako
podpora výkladu nebo k prezentaci úloh a zápisů. Jen sporadicky bylo ze strany žáků i učitelů
pozorováno efektivní využívání interaktivního softwaru a aplikací či demonstrativníc h
metod, stejně jako moderních didaktických pomůcek nebo multimediální techniky
přispívajících k názornosti výuky. Ojedinělou prací žáků se zmiňovanou formou techniky
byl také oslaben rozvoj jejich schopností v oblasti práce s různými zdroji informací a rozvoj
kritického myšlení žáků při jejich analýze, zpracování a následné prezentaci.


                          Hodnocení výsledků vzdělávání
V rámci waldorfské pedagogiky je hodnocení chápáno jako součást výchovně- vzdělávac ího
procesu, který má vést k celostnímu rozvoji osobnosti žáka a podpořit jeho individuální cestu
učením. Cílem hodnocení není jen popsat aktuální stav vědomostí, ale také podpořit žákovu
motivaci, sebereflexi a vědomí vlastní zodpovědnosti za učení.
Úroveň dosažených znalostí, dovedností a celkového rozvoje žáků je učiteli v průběhu
vzdělávání sledována i systematicky vyhodnocována, a to s využitím různorodých interníc h
evaluačních nástrojů. Mezi hlavní patří písemné práce menšího rozsahu, analýza
samostatných a skupinových projektových výstupů žáků, sledování jejich zapojení
v průběhu epochové výuky a výstupní shrnující hodnocení na konci každé epochy. Forma
ústního zkoušení využívána není. Významným nástrojem je rovněž systematické slovní
hodnocení, které žáci obdrží jak v průběhu školního roku, tak na svém pololetním
a závěrečném vysvědčení. Toto hodnocení je koncipováno tak, aby reflektovalo individuá lní
pokrok každého žáka, popisovalo úroveň jeho porozumění, osobního zapojení, tvořivosti
i přístupu k učení. Důraz je kladen na přesnost a srozumitelnost formulací, které mají nejen
informativní, ale především motivační a rozvojový charakter.
Škola se v předchozím období jednou zapojila do výběrového zjišťování výsledků
vzdělávání organizovaného Českou školní inspekcí. Jiné externí hodnoticí nástroje, které by
napomohly objektivizovat dosahované výsledky žáků, subjekt nevyužívá.
Úspěšnost žáků je sledována v průběhu celého vzdělávacího cyklu. Při hodnocení výsledků
vzdělávání žáků se škola řídí pravidly stanovenými ve školním řádu, která zahrnují i zásady
převedení slovního hodnocení na klasifikaci. Skupinové i individuální výsledky jsou
pravidelně vyhodnocovány v rámci každotýdenních setkání kolegia pedagogů
a za jednotlivá klasifikační období na jednáních pedagogické rady. Analýza výsledků
vzdělávání umožňuje přijímat konkrétní opatření ke zlepšení vzdělávacího procesu
a v případě potřeby poskytovat cílenou pomoc jednotlivcům. Žákům s rizikem školního
neúspěchu škola zajišťuje primární podporu v průběhu vyučování, nabízí individuá lní
konzultace pedagogů i školního poradenského pracoviště, pravidelně realizuje doučování.
Zákonní zástupci žáků jsou o výsledcích vzdělávání průběžně informováni především
prostřednictvím zápisů v elektronické žákovské knížce a na třídních schůzkách.


                                             5/10
Zásadním měřítkem úspěšnosti školního vzdělávacího procesu jsou výsledky žáků
u maturitních zkoušek. Vzhledem ke krátkodobé existenci školy, kdy se v termínu inspekční
činnosti ke zkouškám připravoval teprve první závěrečný ročník žáků, neumožňo va la
absence těchto dat hodnocení výsledků vzdělávání na základě tohoto klíčového
a strategického výstupu ani komplexní posouzení dosažených vzdělávacích cílů
a připravenosti žáků na další studium či profesní dráhu.
Částečně negativní odraz do výsledků vzdělávání žáků má jejich poměrně vysoká průměrná
absence a každodenní velké množství pozdních ranních příchodů žáků do vyučová ní,
zaznamenaných také v průběhu inspekční činnosti. Současná opatření k eliminaci těchto
jevů však vykazují poměrně nízkou účinnost. Ve škole je také pouze ojediněle poskytována
podpora nadaným a zvídavým žákům prostřednictvím jejich zapojování do soutěží
různorodého charakteru, chybí i motivace žáků k učení např. formou prospěchového
stipendia či jiných výhod. Ve smyslu waldorfské pedagogiky je vhodně podporována účast
žáků na společných přehlídkách s ostatními waldorfskými školami v České republice.
Poradenské a konzultační služby žákům, jejich zákonným zástupcům i pedagogům zajišťuje
v úzké kooperaci spolupracující tým školního poradenského pracoviště, sdílený
s waldorfskou základní školou. Jeho činnosti jsou plánovité, průběžně i dlouhodobě
vyhodnocované, jsou časově i místně dobře dostupné, dostatečně propagované v prostorách
subjektu, méně již na jeho webových stránkách. Žáci mohou využít osobní i e-mailové formy
komunikace, případně fyzické schránky důvěry. Částečnou komplikací práce členů školního
poradenského pracoviště je však okolnost, že se téměř nepodílejí na výuce žáků střední
školy, což snižuje jejich přímý kontakt s třídními kolektivy a může omezovat jejich
schopnost efektivně reagovat na skupinové i individuální potřeby žáků.
Aktivity týmu tohoto pracoviště jsou zaměřeny především na péči o žáky s potřebou
podpůrných opatření, s rizikem školního neúspěchu a pomocnou psychologickou interve nc i.
Žákům se speciálními vzdělávacími potřebami jsou nastavována odpovídající podpůrná
opatření, je zajištěn přenos informací o těchto žácích k jednotlivým pedagogickým
pracovníkům, do komunikace i péče jsou výrazně zapojeni třídní učitelé, probíhají diskuse
na zasedáních kolegia učitelů. Poskytování nastavených podpůrných opatření však není
systematicky monitorováno např. formou hospitační činnosti výchovné poradkyně, což
oslabuje provázanost realizovaných podpůrných opatření s reálnými potřebami žáků.
Přiměřený význam je přikládán prevenci rizikového chování žáků. Účinným nástrojem
k eliminaci výskytu rizikových jevů je včasná intervence školy při prvotních projevech
problémového chování žáků formou individuálních rozhovorů a operativního šetření klimatu
třídních kolektivů. Celkové klima školy zahrnující stanoviska a zpětnou vazbu všech
účastníků vzdělávání škola v posledním období nerealizovala. Účinnost a efektivita
prevence je podporována organizací tematicky zaměřených a odborně vedených besed,
přednášek a preventivních programů zajišťovaných vlastními silami i výběrem z nabídek
externích organizací. K rozvoji sociálních, komunikačních a týmových kompetencí žáků
a vytváření příznivého třídního klimatu přispívá pravidelné organizování adaptačních kurzů.
Náležitá pozornost je také věnována aktivitám v oblasti kariérového poradenství,
poskytováním informační podpory při rozhodování o dalším studiu a budoucím profesním
působení žáků.




                                           6/10
                                         Závěry
Vývoj školy
– Ve škole došlo k začátku druhého pololetí aktuálního školního roku ke změně na pracovní
  pozici ředitele školy.
Silné stránky
– Škola má nastavená efektivní pravidla a způsoby komunikace umožňující aktivní
  zapojení všech účastníků vzdělávání do její činnosti. (1.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Malý rozsah kontrolní činnosti vedení školy, nedostatečná analýza a přijímání následnýc h
  opatření v souvislosti s pedagogickou činností učitelů nesplňujících požadavky na
  odbornou kvalifikaci a učitelů začínajících. (2.1, 2.3)
– Nestabilita pedagogického sboru, velký podíl pedagogů nesplňujících požadavky
  na kvalifikaci dle zákona o pedagogických pracovních a nedostatečná kvalifikace
  pedagogů v oblasti požadovaného waldorfského vzdělávání. (3.1, 3.5)
– Nedostatečná nabídka forem a metod výuky podporujících samostatné bádání, objevování
  a formulování nových souvislostí a poznatků, nízká podpora kritického myšlení žáků
  v souvislosti se získáváním poznatků z různých informačních zdrojů. (4.2)
– Nízká úroveň využívání formativního hodnocení a reflexe vzdělávacího pokroku žáků
  v části vyučovacích jednotek. Malý rozsah využívání sebehodnocení a vzájemné ho
  hodnocení žáků ve výuce a jejich zapojení do evaluačních aktivit při závěrečném shrnutí.
  (4.3)
– Omezené využívání diferenciace výuky vzhledem k rozdílným individuá lním
  vzdělávacím potřebám žáků, nízká podpora širšího rozvoje žáků nadaných. (4.3, 6.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Zvýšit rozsah kontrolní činnosti vedení školy formou hospitací vůči nedostatečně
  kvalifikovaným a začínajícím pedagogům, systematicky analyzovat získané poznatky
  s vyvozením a zavedením potřebných opatření a následným ověřováním jejich účinnos ti.
– Stabilizovat pedagogický sbor nastavením vhodné motivační a podpůrné péče o jeho
  jednotlivé členy, vytvářením pracovního klimatu vedoucího k sounáležitosti se školou
  a jejími principy a v rámci možností respektováním profesních i osobních potřeb
  pedagogů.
– Zajistit potřebnou kvalifikovanost členů pedagogického sboru z hlediska pedagogického,
  odborného i specifického v návaznosti na potřeby waldorfské pedagogiky.
– Podpořit edukaci pedagogů i vedení školy v oblastech obecné pedagogiky, především
  moderních forem a metod výuky, zaměřit se na účelné využívání didaktické
  a multimediální techniky učiteli i žáky.
– Věnovat pozornost struktuře epochové výuky, především zásadám organizace tzv.
  waldorfského trojkroku.


                                           7/10
– Při přípravě výuky zohledňovat stupeň úsudku žáků s ohledem na waldorfskou
  pedagogiku.
– V ranním bloku věnovat zvýšenou pozornost struktuře a časové organizaci výuky
  zařazováním přestávek a relaxačních aktivit.
– Více využívat formativní hodnocení žáků, jejich vzájemné hodnocení a sebereflexi.
– Intenzivněji využívat vzájemných hospitací členů pedagogického sboru pro předávání
  zkušeností a získávání zpětné vazby v rámci sebereflexe.
– Podpořit zřízení žákovské samosprávy.
– Pravidelně šetřit klima školy se zapojením žáků, pedagogů i zákonných zástupců.
– Zavést hospitace výchovného poradce v souvislosti s kontrolou poskytování podpůrných
  opatření žákům se speciálními vzdělávacími potřebami.
– Zajistit propagaci práce školního poradenského pracoviště na webových stránkách střední
  školy.
– Dle možností školy zajistit zintenzivnění přímého kontaktu pracovníků školního
  poradenského pracoviště s žáky v rámci celých tříd.
– Věnovat zvýšenou pozornost podpoře vzdělávání žáků nadaných či žáků se zvýšeným
  zájmem o některou z oblastí výuky. Dle možností školy vytvořit motivační systém
  podpory všech žáků vedoucí ke zvýšení zájmu o učení, dodržování dohodnutých pravidel
  a zlepšování výsledků vzdělávání.
– Hledat postupy k eliminaci vysoké absence žáků a jejich častých pozdních příchodů
  do vyučování např. výměnou zkušeností se školami obdobného typu.
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Výpis z rejstříku škol a školských zařízení o právnické osobě s názvem Waldorfská
      střední škola Olomouc, s.r.o., ze dne 31. 3. 2025
 2.   Inspekční zpráva, čj. ČŠIM-511/22-M, ze dne 16. 6. 2022
 3.   Školní vzdělávací program Kombinované lyceum, verze dokumentu 2023 V1,
      platnost k termínu inspekční činnosti



                                          8/10
 4.   Výroční zprávy o činnosti školy za školní roky 2022/2023 a 2023/2024
 5.   Koncepce rozvoje Waldorfské střední školy, nedatováno
 6.   Školní řád střední školy, s účinností od 1. 1. 2025
 7.   Elektronický informační systém školy (rozvrh hodin, školní matrika, třídní knihy),
      záznamy za školní roky 2023/2024 a 2024/2025, k termínu inspekční činnosti
 8.   Přehledy prospěchu tříd, školní roky 2023/2024 a 2024/2025, k termínu inspekční
      činnosti
 9.   Písemné práce z vybraných vyučovacích předmětů, školní roky 2023/2024
      a 2024/2025, namátkový výběr
10.   Přehled dalšího vzdělávání pedagogických pracovníků, školní roky 2023/2024
      a 2024/2025, k termínu inspekční činnosti
11.   Složka: Hospitační záznamy pedagogických pracovníků školy, školní roky 2023/2024
      a 2024/2025
12.   Složka: Zápisy z pedagogické rady, školní roky 2023/2024 a 2024/2025
13.   Seznam žáků s doporučením ŠPZ, ze dne 8. 1. 2025
14.   Složka: Souhrnná dokumentace školního poradenského pracoviště ve školních rocích
      2023/2024 a 2024/2025
15.   Doklady vztahující se k oblasti školního stravování, k bezpečnosti a ochraně zdraví
      žáků a k personálním a finančním podmínkám školy
16.   Webové stránky školy, k termínu inspekční činnosti


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.




                                          9/10
Složení inspekčního týmu a datum vyhotovení inspekční zprávy

 Mgr. Věra Havelková,
 školní inspektorka, vedoucí inspekčního týmu         …………………………………

 Ing. Bc. Milan Vlach, školní inspektor               …………………………………

 Ing. Eva Stachová, kontrolní pracovnice              …………………………………

 RNDr. Lukáš Müller, Ph.D.,
 přizvaná osoba, odborník na Waldorfskou pedagogiku   …………………………………

 Mgr. Pavel Sommer, MBA, MSc.,
 přizvaná osoba, odborník na střední vzdělávání       …………………………………



5. 5. 2025




                                           10/10
