                                     Česká školní inspekce
                                      Pražský inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIA-209/22-A


Název                               Střední škola dostihového sportu a jezdectví
Sídlo                               U Závodiště 325, 159 00 Praha 5 - Velká Chuchle
E-mail                              info@dostihovaskola.cz
IČ                                  00069621
Identifikátor                       600005569
Právní forma                        Příspěvková organizace
Zastupující                         Ing. Soňa Froňková Ph.D.
Zřizovatel                          Hlavní město Praha
Místo inspekční činnosti            U Závodiště 325, 159 00 Praha 5 - Velká Chuchle
Termín inspekční činnosti           5. 4. 2022 − 11. 4. 2022


Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
a domovem mládeže podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.


                                         Charakteristika
Střední škola dostihového sportu a jezdectví (dále „škola“ nebo „instituce“) vykonává
činnost střední školy, domova mládeže a školní jídelny. Poskytuje vzdělávání v denní formě
v oboru s maturitní zkouškou Chovatelství, v denní a dálkové formě v oboru s výučním
listem Jezdec a chovatel koní a v dálkové formě v nástavbovém studiu v oboru Trenérství
dostihových a sportovních koní zakončeném maturitní zkouškou. Výjimečnost školy


2021/2022
v celorepublikovém měřítku spočívá v zaměření na dostihový sport a jezdectví a v jejím
umístění v těsné blízkosti závodiště Chuchle aréna Praha. Trenérství dostihových koní má
v rámci pražského regionu i v celorepublikovém měřítku výlučné postavení, v žádné jiné
střední škole na území Prahy ani v České republice neprobíhá vzdělávání v daných oborech.
Vzdělávání v domově mládeže vhodně navazuje na vzdělávací programy školy.
K termínu inspekční činnosti se ve škole vzdělávalo 220 žáků v 10 třídách. Nejvyšší
povolený počet žáků ve škole (300) byl využit ze 73 %. Ve školním roce 2021/2022 došlo
k mírnému nárůstu počtu žáků, oproti předchozímu školnímu roku se zvýšil počet žáků
téměř o 9 %. Nástavbové studium je otevíráno každé dva roky, dálkové studium každé tři
roky. K termínu inspekční činnosti bylo v domově mládeže ubytováno 66 žáků, nejvyšší
povolený počet lůžek ve školském zařízení (70) je tak využit na 94 %.


                         Hodnocení podmínek vzdělávání
Ředitelka školy (dále „ředitelka“) dlouhodobě úspěšně naplňuje reálně nastavenou koncepci,
jež vychází ze specifik školy, její tradice a reflektuje trendy v dostihovém sportu
a chovatelství i požadavky trhu práce. Na základě interní evaluace pravidelně modifik uje
krátkodobé cíle a strategie vedoucí k realizaci hlavních koncepčních záměrů. Vizi vedení
školy sdílí všichni pedagogové.
Navázané partnerské vztahy s četnými sociálními partnery umožňují kvalitní uskutečňová ní
vzdělávacích programů. Dlouhodobá kooperace s profesními svazy činnými v oblasti
dostihového sportu a dalšími významnými sociálními partnery zajišťuje realizac i
praktického vyučování či souvislé odborné praxe na různých smluvních pracovištích, vytváří
nezbytnou vazbu mezi teoretickým vzděláváním a praxí. Současně přispívá k inovaci obsahu
učiva, rozvoji praktických dovedností žáků i profesnímu růstu pedagogů. Ředitelka aktivně
komunikuje se školskou radou, kolegiem školy, zákonnými zástupci žáků a se zřizovate le m,
který se podílí na zlepšování materiálních podmínek či zajištění zahraničních výjezdů a stáží
žáků.
V realizovaném systému řízení se pozitivně odráží erudovanost ředitelky a znalost prostředí
dostihového sportu. Demokratický styl vedení školy vytváří příznivé školní klima
umožňující konstruktivní dialog a otevřenou komunikac i mezi aktéry vzdělávání. Nastavený
způsob řízení koresponduje se specifiky organizace vzdělávání, je funkční díky
smysluplnému delegování kompetencí na zástupkyni ředitelky pro teoretické vyučová ní,
vedoucí učitelku praktického vyučování, vedoucího vychovatele domova mládeže a dílem
také na vedoucí metodických komisí. K plynulému a efektivnímu přenosu informac í
napomáhá elektronický informační systém. Vedení školy se podařilo v době distančního
vzdělávání zajistit společnou výukovou platformu a metodickou i technickou podporu
učitelům i žákům a minimalizovat tak problémy s přechodem na jiný způsob výuky.
Standardně fungující platformu pro participaci všech pedagogů na pedagogických procesech
představují provozní porady a pedagogické rady, na nichž ředitelka projednává všechny
záležitosti týkající se vzdělávání a zásadní pedagogické dokumenty. Pedagogové
v metodických komisích efektivně spolupracují především v oblasti naplňování školních
vzdělávacích programů či evaluace výsledků vzdělávání, méně se však zabývají diferenciac í
výuky vzhledem k žákům s rozdílnými schopnostmi nebo s odlišným tempem práce.
Efektivitu řízení zvyšují uplatňované nástroje kontroly, jejichž prostřednictvím vedení školy
vyhodnocuje úroveň vzdělávání a kvalitu práce pedagogů v teoretickém, odborném
i praktickém vzdělávání na školních i smluvních pracovištích. Ze závěrů četné hospitační



2021/2022                                    2
činnosti v teoretickém vyučování vyplývají konkrétní doporučení v oblasti aktivizač níc h
metod a forem, nevyplývají však doporučení v oblasti diferenciace a individualizace výuky.
Koncepční práce vedení školy se odráží v personálních podmínkách. Vzdělávání zajišťuje
pedagogický sbor s vysokým zastoupením kvalifikovaných pedagogů. Fundovanost
některých učitelů odborných předmětů dokládá i jejich zapojení do tvorby řady odborných
učebnic. Nově příchozím či studujícím pedagogům je poskytována podpora uvádějíc ího
či dalšího konzultujícího učitele, včetně cílené podpory ze strany vedení školy.
Další vzdělávání pedagogických pracovníků (dále „DVPP“) pro praktickou i teoretickou
výuku je v souladu s potřebami školy plánovitě zaměřeno na aktualizaci odborných
poznatků nebo např. na využití informačních a komunikačních technologií ve výuce
či zajišťování ukončování studia, na problematiku vedení třídních kolektivů. Vedení školy
klade potřebný důraz na svůj profesní růst, ředitelka je aktivní v dostihových asociacích.
Efektivní vícezdrojové financování umožňuje vytvářet kvalitní podmínky pro naplňová ní
vzdělávacích programů i zajištění chodu školy. Aktivní prací ředitelky se daří získávat další
finanční prostředky z rozvojových programů a projektů. Získané zdroje jsou účelně
využívány k podpoře zahraniční mobility žáků, ke zlepšování materiálního zázemí školy
či k materiální a technické podpoře výuky v teoretickém i odborném vzdělávání.
Budova školy i domova mládeže prošla v letech 2016 - 2017 rozsáhlou celkovou
rekonstrukcí a přístavbou, všechny prostory jsou moderní a nově vybavené. Škola disponuje
dostatečným počtem kmenových tříd, učebnou pro výuku informační a komunikač ní
technologie, účelně vybavenou odbornou učebnou pro výuku jezdectví s cvičnými trenažéry.
Chybí ale vybavení pro učebnu přírodovědných předmětů a jazykové učebny. Vnitřní
pohybové sportovní aktivity jsou realizovány v pronajaté sportovní hale v dostupné
vzdálenosti nebo v posilovně domova mládeže. Praktické vyučování probíhá ve stájích a na
závodišti ve Velké Chuchli a na smluvních pracovištích. Materiální a technické podmínky
školy umožňují naplňování školních vzdělávacích programů v plném rozsahu.
Uspořádání vnitřních prostor a dodržování nastavených pravidel napomáhá k zajištění
bezpečnosti žáků. Celodenní přítomnost služby nepedagogického pracovníka u vstupu do
školy a elektronicky zabezpečený vstup do prostor školy přispívá k větší bezpečnosti žáků
a ochraně majetku.
Materiální a prostorové podmínky domova mládeže zajišťují všem ubytovaným žákům
kvalitní studijní podmínky i relaxační, sportovní a volnočasové aktivity.
Moderně vybavená školní kuchyně i zázemí školní jídelny a nabídka pokrmů umožň uje
žákům velmi kvalitní stravování i z pohledu zdravého životního stylu.


                          Hodnocení průběhu vzdělávání
Všechny hospitované hodiny praktického vyučování vykazovaly výbornou úroveň, byly
organizačně a pedagogicky dobře zvládnuté. Odborný výcvik i praxe probíhají v souladu
s koncepcí školy na vysoké odborné úrovni. Úzké sepětí odborných poznatků s přímou
realizací výuky na konkrétních pracovištích přispívá k odborné profilaci absolventů.
Efektivita odborného výcviku je zvyšována jasným vymezením a návazností úkolů, jež žáci
plní v reálném prostředí. Hospitované hodiny se napříč jednotlivými obory se vyznačo va ly
účelným využíváním materiálně technického vybavení a odbornosti pedagogů. Uplatňova né
vzdělávací strategie vycházely z vědomostí a dovedností žáků. V praktickém vyučování žáci
prokazovali schopnost samostatně vykonávat zadané činnosti, případně vhodně aplikovat
poznatky z teoretické výuky. Diferencovaný přístup učitelů zohledňoval individuá lní


2021/2022                                    3
předpoklady žáků a směřoval k rozvoji jejich potenciálu. Vyučující je vedli k používá ní
odborné terminologie, k logickému uvažování a vyvozování závěrů. Ve všech sledovanýc h
hodinách byl podporován rozvoj odborných znalostí a dovedností žáků průběžným
hodnocením. Žáci jsou vedeni k dodržování hygienických a bezpečnostní předpisů
na pracovištích, k využití požadovaných pracovních pomůcek a pracovního oblečení.
Hospitovaná výuka teoretických a všeobecně vzdělávacích předmětů byla vzhledem ke
zvoleným strategiím výuky z větší části efektivní. Především v odborné složce vzdělává ní
se odráží erudovanost pedagogů, jejich osobní zaujetí i zájem předat žákům maximum
znalostí a dovedností. Ve většině sledovaných hodin byly efektivně využity kooperativní
formy práce, které vhodně podporovaly rozvoj sociálních kompetencí žáků, v menší části
hodin převládal frontální způsob výuky kombinovaný nejčastěji řízeným rozhovorem
a samostatnou prací žáků. Stanovené vzdělávací cíle byly zaměřeny na upevnění vědomostí
a dovedností, opakování učiva, ve vyšších ročnících směřovaly k intenzivní přípravě na
závěrečnou či maturitní zkoušku, ve společenskovědních předmětech částečně formova ly
postoje žáků. Vzdělávání se vyznačovalo promyšleným střídáním činností (práce
s uměleckými i odbornými texty, s pracovními listy, rozbor literárního textu, výklad nového
učiva i referáty žáků s jasným vymezením cíle). Zvolené didaktické postupy směřovaly
k podpoře logického myšlení a samostatného uvažování žáků (matematika). Učitelé
ponechávali žákům dostatečný prostor pro aplikaci získaných vědomostí a dovedností, pro
rozvoj kritického myšlení, pro formulaci vlastních závěrů a jejich prezentaci. Vyučujíc í
vhodně využívali interdisciplinární vazby (propojení literární a slohové výchovy)
a mezipředmětové vztahy, které pomáhaly žákům upevnit si již získané znalosti. Efektivno st
výuky zvyšovala účelná aktualizace témat a jejich propojení s reálným životem. Ve všech
sledovaných hodinách byla efektivně využita výpočetní technika (interaktivní tabule, tablety
aj.) jak učiteli, tak i všemi žáky. Pedagogové respektovali tempo práce žáků, poskytovali jim
prostor pro dotazy a individuální dopomoc. Spolupráce učitelů s asistentkou pedagoga
účelně směřovala k podpoře žáků se speciálními vzdělávacími potřebami. Vzhledem k tomu,
že praktická činnost žáků ve škole i podmínky získání licence jezdce vyžadují fyzicko u
zdatnost, je výuce tělesné výchovy věnována značná pozornost, včetně stanovení
výkonnostních norem pro hodnocení prospěchu. Pohybová aktivita žáků v hodinách tělesné
výchovy byla přiměřeně fyzicky náročná, žáci byli vedeni ke zdravému životnímu stylu.
V hodinách přírodovědného vzdělávání vyučující účelně používala k prezentaci učiva
informační a komunikační technologie, pro efektivnější vzdělávání však chybí vybavení
přírodovědné učebny. V závěrech všech hodin bylo provedeno shrnutí hodiny, případně
splnění cíle hodiny buď učiteli, často však samotnými žáky. Na základě zkušeností z období
distančního vzdělávání vyučující a žáci ve většině hospitovaných předmětů nadále využíva jí
možností elektronické komunikace k předávání informací mezi učitelem a žáky i ke sdílení
studijních materiálů.
Učitelé jen ojediněle diferencovali zadání úkolů vzhledem k rozdílným znaloste m
a odlišnému tempu žáků, reagovali zejména na spolupracující žáky. Vzájemné hodnocení
ani sebehodnocení nebylo realizováno.


                          Hodnocení výsledků vzdělávání
Ve výsledcích vzdělávání se promítají specifika zaměření školy, zájem uchazečů o nabízené
obory vzdělání a nastavený způsob přijímacího řízení. Ke vzdělávání jsou uchazeči mj.
přijímáni na základě dobrého zdravotního stavu a ověření fyzické zdatnosti.
Při poskytování poradenských služeb spolupracuje školský poradenský tým (tj. výchovná
poradkyně a metodička primární prevence, jež je vychovatelkou domova mládeže) s třídními


2021/2022                                    4
učiteli i ostatními pedagogy. Úzká spolupráce poradenského systému s pedagogy
se pozitivně odrazila ve vhodném nastavení distančního vzdělávání většiny žáků. Škola
průběžně identifikuje individuální potřeby žáků se speciálními vzdělávacími potřebami,
s odlišným mateřským jazykem i žáky ohrožené školním neúspěchem, poskytuje jim
podporu formou individualizace. Systém podpory se zaměřuje na selhávání žáků v průběhu
vzdělávání, předcházení vysoké absenci ve výuce, řešení případného předčasného
ukončování studia, popř. neúspěšnosti při zakončování studia. Škola na základě svých
zjištění realizuje opatření ke zvýšení úspěšnosti žáků, např. cíleně zaměřená nabídka
konzultací a doučování. Do řešení identifikovaných problémů škola systematicky zapojuje
zákonné zástupce žáků. Ke snížení studijní neúspěšnosti žáků a zamezení předčasného
odchodu ze vzdělávání škola nabízí žákům možnost změny oboru v průběhu studia.
Škola zjišťuje individuální výsledky vzdělávání žáků obvyklými způsoby, tzn. formou
písemného a ústního zkoušení. K objektivnímu posouzení dosažené míry znalostí
a dovedností přispívají jednotně nastavená pravidla hodnocení žáků. Výsledky vzdělává ní
žáků jsou pravidelně sledovány na jednáních pedagogické rady. Z průběžných výsledků
vzdělávání vyplývá, že žáci oborů s výučním listem dosahují horších výsledků vzdělává ní
než žáci čtyřletého oboru. Z analýzy výsledků žáků ve společné a profilové části maturitní
zkoušky vyplývá, že v hodnoceném období tří školních let škola dosahovala srovnatelné
úspěšnosti jako školy dané skupiny oborů vzdělání pouze u denního studia. Výsledky
vzdělávání u maturitní zkoušky u dálkové formy však byly výrazně horší, v průměru uspěla
u maturitní zkoušky polovina žáků. Velmi vysokou úspěšnost vykazuje škola při ukončování
studia závěrečnou zkouškou. Ve sledovaném období uspěli při závěrečné zkoušce všichni
žáci denního i dálkového studia. Zhruba polovina žáků ve všech oborech však předčasně
ukončuje studium, neboť náročnost oborů vzdělávání zejména odborný výcvik a praxe
(tj. jízda na dostihových koních a každodenní péče o ně) kladou velké nároky na fyzicko u
zdatnost.
Ve sledovaném období tří školních let se škola zapojila do několika projektů, které pomáhají
eliminovat školní neúspěšnost, např. „Šablony II“ (doučování maturitních i odborných
předmětů, doučování žáků ohrožených neúspěchem), nebo umožňují mobilitu žáků
a získávání dalších profesních dovedností a zkušeností, např. projekt Evropské Unie
„Erasmus +“ (zajišťující odborné stáže a výjezdy žáků).
Problémovým jevem vzhledem k typu školy zůstává zvýšená absence žáků ve výuce, která
se promítá do většího podílu nehodnocených či neprospívajících žáků (zhruba pětina).
Ve školním roce 2020/2021, kdy probíhala výuka převážně distančně, klesla absence zhruba
na polovinu (průměr 73 omluvených hodin na žáka za celý školní rok), všichni žáci na konci
druhého pololetí byli hodnoceni. Výrazně vyšší absenci však vykázali žáci za první pololetí
školního roku 2021/22 žáci (průměr 124 hodin na žáka za pololetí). Jedná se především
o žáky druhého a třetího ročníku čtyřletého studia a žáky druhého ročníku tříletého studia,
což je příčina jejich nehodnocení nebo neprospěchu. Přestože škola přijala opatření ke
snížení absence žáků, např. stanovení hranice povinné účasti ve výuce, důslednější přístup
třídních učitelů k dokládání nepřítomnosti ve výuce, jejich účinnost je pouze částečná.
Naopak se daří postupně snižovat výši neomluvené absence, kterou vykazují pouze
jednotlivci. Systém ukládání výchovných opatření je účinný. Snížené známky z chování jsou
udělovány ojediněle, převážně za neomluvenou absenci. Motivační efekt pochval převažuje
nad uloženými kázeňskými opatřeními. Výsledky vzdělávání žáků se speciálními
vzdělávacími potřebami nebo s odlišným mateřským jazykem jsou srovnatelné v porovnání
s žáky intaktními.




2021/2022                                    5
Vychovatelé v domově mládeže individuálně podporují žáky při návyku soustavné přípravy
a samostudia, napomáhají s procvičováním učiva, případně řeší s rodiči prodloužení času
žákovy přípravy na vyučování.
Nastavená a funkční školní preventivní strategie umožňuje včas odhalovat a zachycovat
různé formy rizikového chování. Adaptace žáků na požadavky středoškolského studia
je systematicky podporována organizováním adaptačního pobytu či aktivit pro žáky prvních
ročníků. Řada účinných činností (např. třídnické hodiny, preventivní programy a aktivity)
umožňuje vytváření příznivého sociálního klimatu, reflektuje potřeby a specifika školy.
Problematika prevence sociálně patologických jevů je doplňována vzdělávacími obsahy
některých předmětů.
Kvalitu poskytovaného vzdělávání dokládá i úspěšnost absolventů školy, 80 % jezdců
a žokejů v dostihovém sportu a 50 % v překážkových disciplínách je nebo bylo žáky školy.
Absolventi školy se uplatňují jako pracovní i dostihoví jezdci po celém světě (USA, Saudská
Arábie, Francie, Velká Británie) nebo u jízdní policie. Úspěšní absolventi rovněž pokračují
v dalším vzdělávání ve studijních oborech s navazujícím zaměřením.


                                         Závěry
Vývoj školy
- od poslední inspekční činnosti v roce 2015 prošla škola i domov mládeže rozsáhlou
  rekonstrukcí a přístavbou,
- nastavení a cílené rozvíjení spolupráce se sociálními partnery podporuje profilaci školy
  a rozvoj odborných kompetencí žáků,
- cílevědomá podpora rozvoje kompetencí žáků systémem odborných zahraničních stáží.
Silné stránky
- koncepční řízení školy reflektující společenskou poptávku, požadavky trhu práce
  a potřeby školy,
- aktivní přístup ředitelky ke zkvalitňování materiálních podmínek školy a domova
  mládeže, moderní vybavení všech prostor,
- dlouhodobá spolupráce s profesními svazy a výběr smluvních pracovišť, přístup
  pedagogických pracovníků i zaměstnanců smluvních i školních pracovišť k žákům školy
  umožňuje realizaci odborného vzdělávání na velmi vysoké úrovni,
- úzké propojení teoretické a praktické složky vzdělávání,
- využití kooperativních forem a aktivizujících metod v teoretickém i praktickém
  vyučování.

Slabé stránky a/nebo příležitosti ke zlepšení
- nedostatečné materiální zajištění výuky přírodovědných předmětů,
- méně častá diferenciace výuky v teoretickém vyučování vzhledem k individuá lním
  vzdělávacím potřebám žáků,
- předčasné ukončování studia v průběhu vzdělávání,
- vysoká absence žáků.




2021/2022                                   6
   Doporučení pro zlepšení činnosti školy
   - více zapojovat žáky do evaluačních aktivit v průběhu i závěru vyučovacích hodin, ve větší
     míře vést žáky k sebehodnocení,
   - zvyšovat efektivitu vzdělávání častějším využitím časově či obsahově diferencova nýc h
     úkolů vzhledem k individuálním vzdělávacím potřebám žáků, včetně žáků nadaných,
   - nadále pokračovat v opatřeních ke snížení absence žáků a k jejich předčasnému
     ukončování studia v průběhu vzdělávání.


                  Seznam dokladů, o které se inspekční zjištění opírají
 1.       Zřizovací listina příspěvkové organizace Střední škola dostihového sportu a jezdectví
          č. 7/69 ze dne 31. 5. 2019
 2.       Rozhodnutí MŠMT ve věci zápisu změny v údajích o právnické osobě vedených
          v rejstříku škol a školských zařízení, č. j. MHMP 833154/2019 ze dne 10. 5. 2019
          s účinností od 1. 9. 2019
 3.       Potvrzení ve funkci ředitelky školy Č. j. S-MHMP-465736/2018 ze dne 26. 3. 2018
          s účinností od 1. 8. 2018
 4.       Školní vzdělávací programy vzdělávání, včetně aktualizací, platné k termínu inspekční
          činnosti 41-53-H/02 Jezdec a chovatel koní se zaměřením na dostihový sport, 41-43-
          M/02 Chovatelství (zaměření Chovatelství se zaměřením na dostihový sport), 41-43-
          L/52 Trenérství dostihových a sportovních koní
 5.       Školní vzdělávací program domova mládeže platný k termínu inspekční činnosti
 6.       Vnitřní řád domova mládeže platný k termínu inspekční činnosti
 7.       Školní řád, vnitřní řády odborných učeben a pracovišť platné k termínu inspekční
          činnosti
 8.       Rozvrh vyučovacích hodin platný k termínu inspekční činnosti
 9.       Doklady o přijímání a o ukončování vzdělávání žáků (vybraný kontrolní vzorek)
10.       Vybraný vzorek evidence žáků (školní matrika) vedená k termínu inspekční činnosti
11.       Výroční zpráva o činnosti školy – školní roky 2019/2020, 2020/2021
12.       Výběr třídních knih vedených ve školním roce 2021/2022 k termínu inspekční činnosti
13.       Záznamy z pedagogických rad a z jednání metodických komisí vedené ve školních
          letech 2020/2021 a 2021/2022 k termínu inspekční činnosti
14.       Plán DVPP platný k termínu inspekční činnosti
15.       Výběr z personální dokumentace pedagogických pracovníků vedené k termínu inspekční
          činnosti
16.       Kniha úrazů vedená k termínu inspekční činnosti
17.       Dokumentace školního poradenského týmu vedená k termínu inspekční činnosti
18.       Minimální preventivní program platný ve školním roce 2021/2022
19.       Vybrané výstupy z účetnictví organizace za roky 2020 a 2021




      2021/2022                                   7
                                        Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Pražský inspektorát,
Arabská 683, 160 66 Praha 6, případně prostřednictvím datové schránky (g7zais9),
nebo na e-podatelnu csi.a@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 PaedDr. Jana Máchalová,                                J. Máchalová v. r.
 školní inspektorka, vedoucí inspekčního
 týmu
 PhDr. Bc. Tibor Slažanský,                             T. Slažanský v. r.
 školní inspektor
 Ing. Stanislava Grundová,                              S. Grundová v. r.
 školní inspektorka
 Bc. Šárka Snížková, kontrolní pracovnice               Š. Snížková v. r.
 MVDr. František Horák, přizvaná osoba,                 F. Horák v. r.
 odborník všeobecné veterinární lékařství,
 dostihový sport, jezdectví

V Praze 6. 5. 2022


Datum a podpis ředitelky školy potvrzující projednání a převzetí inspekční zprávy


 Ing. Soňa Froňková Ph.D.                               S. Froňková v. r.
 ředitelka školy

V Praze 24. 5. 2022




2021/2022                                    8
