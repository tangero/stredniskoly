                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIA-1917/25-A
                                      Sp. zn. ČŠIA-S-164/25 A


Název                               Základní škola a gymnázium Minehava, z.s.
Sídlo                               Korunní 1251/48, Vinohrady, 120 00 Praha 2
E-mail                              jan@minehava.school
IČO                                 19 680 481
Identifikátor                       691 018 146
Právní forma                        spolek
Zastupující                         Mgr. Jan Šotola
Zřizovatel                          Mgr. Jan Šotola
Místo inspekční činnosti            Havlíčkovo náměstí 300, Praha 3
Inspekční činnost na místě          4. 6. 2025 − 6. 6. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného základní školou podle
§ 174 odst. 2 písm. b) a c) zákona č. 561/2004 Sb., o předškolním, základním, středním,
vyšším odborném a jiném vzdělávání (školský zákon), ve znění pozdějších předpisů.
Inspekční činnost podle § 174 odst. 7 školského zákona.
Inspekční činnost byla vykonána v základní škole.


                                         Charakteristika
Základní škola a gymnázium Minehava, z.s. (dále „škola“), vykonává činnost základní
školy, zahájila svou činnost dne 1. 9. 2024. Školní vzdělávací program pro základní
vzdělávání se zaměřuje na všeobecný rozvoj osobnosti žáků s ohledem na jejich vzdělávac í
předpoklady i specifické potřeby. Klade důraz na vytváření pozitivního klimatu založené ho
na vzájemné úctě, respektu a důvěře, staví na principech sebeřízeného vzdělávání, které
podporuje zodpovědnost, svobodu rozhodování a aktivní přístup k životu.
K termínu inspekční činnosti se v základní škole vzdělávalo 40 žáků ve třídách od šestého
do devátého ročníku, nejvyšší povolený počet žáků ve škole (70) byl využit ze 57 %.
Ve škole je evidováno šest žáků se speciálními vzdělávacími potřebami (dále „SVP“).

Budova školy se nachází v klidné zóně s dobrou dopravní dostupností.


                        Hodnocení podmínek vzdělávání
Ředitel školy (dále jen „ředitel“) působí ve vedoucí funkci od zahájení činnosti školy.
V koncepci rozvoje školy deklaruje cíle směřující k vytváření bezpečného, podnětného
a přátelského prostředí podporujícího učení i mezilidské vztahy. Vzhledem ke krátké době
existence školy se podařilo vedení školy realizovat jen některé dílčí cíle.
Řízení školy je postaveno na principech sdíleného vedení. Škola postupně zavádí
do každodenní praxe prvky sociokratického řízení. Systém řízení školy však není plně
funkční. Kompetence jednotlivých pedagogických pracovníků nejsou jednoznačně
vymezeny, chybí tak adresná zodpovědnost za plnění stanovených úkolů, což se negativně
promítá jak do průběhu vzdělávacího procesu, tak do organizačního zajištění provozu školy.
Ředitel projednává s pedagogickou radou záležitosti týkající se výchovně vzdělávac ího
procesu, není však zřejmé, zda jsou systematicky přijímána konkrétní opatření a je
pravidelně vyhodnocována jejich účinnost. Záznamy z jednání pedagogické rady tuto
skutečnost dostatečně nedokládají.
Nastavení kontrolního systému neumožňuje efektivní vyhodnocování úrovně vzdělává ní
a sledování výsledků vzdělávání žáků. Hodnocení kvality práce pedagogických pracovníků
není systematické, neobsahuje konkrétní opatření či doporučení vedoucí ke zkvalitně ní
vzdělávání. Ze zjištění inspekčního týmu je zřejmá odlišná úroveň metodické a didaktické
propracovanosti výuky a rozdílný přístup jednotlivých pedagogů k hodnocení žáků. Schází
systematická práce vedení školy na sjednocování požadavků a kritérií hodnocení. Selhávání
kontrolních mechanismů se také projevuje porušováním právních předpisů, např. školní
vzdělávací program není v souladu s Rámcovým vzdělávacím programem pro základní
vzdělávání, vzdělávání neprobíhá podle školního vzdělávacího programu, nejsou
respektována doporučení školského poradenského zařízení.
Ze zjištění inspekčního týmu dále vyplývá, že žáci si na základě vlastního výběru
jednotlivých předmětů samostatně sestavují rozvrh vyučovacích hodin. Vedení školy
neověřuje, zda takto vytvořené rozvrhy odpovídají požadavkům školního vzdělávac ího
programu, očekávaným výstupům jednotlivých vzdělávacích oblastí, ani stanovenému
rozsahu výuky pro daný ročník a stupeň vzdělávání. Analýzou rozvrhů některých žáků bylo
zjištěno, že neobsahují některé povinné předměty, např. druhý cizí. Uvedený způsob
organizace výuky tak představuje riziko, že nebudou naplněny závazné výstupy vyplývajíc í
ze školního vzdělávacího programu a příslušného rámcového vzdělávacího programu.
Pedagogický sbor tvoří celkem 9 pedagogických pracovníků (8 učitelů a 1 asistent
pedagoga), 5 z nich nesplňuje předpoklad odborné kvalifikace. Nekvalifikovanost a nízká
míra pedagogických zkušeností se ve většině hospitované výuky negativně odrazily v kvalitě
vzdělávacího procesu, např. nízkou mírou aktivního zapojení žáků do výuky, nedostatečnou
diferenciací vzdělávacích činností s ohledem na individuální potřeby žáků a nízkým
využitím didaktických pomůcek a podpůrných metod. Pedagogičtí pracovníci jsou sice



                                           2/7
zapojeni do systému dalšího vzdělávání, výběr vzdělávacích akcí však plně nereflektuje
potřeby školy, např. vzdělávání v oblastech inovativních metod a forem práce.
Vedení školy vytváří podmínky pro otevřenou a partnerskou komunikaci se zákonnými
zástupci žáků. Spolupráce probíhá v přátelské atmosféře a přispívá k budování pozitivního
školního klimatu. Tento přístup podporuje vzájemnou důvěru a posiluje vztahy mezi školou
a rodinou.
Škola sídlí v pronajatých prostorách. Prostředí školy je méně podnětné, některé třídy jsou
vybaveny starým opotřebovaným nábytkem, velikost sedacího nábytku neodpovídá
ergonomickým požadavkům žáků. Z vlastních finančních zdrojů škola pořídila např.
vybavení učebny hudební výchovy (kytarový zesilovač, hudební nástroje) či vybavení školní
kuchyně (kuchyňskou linku, myčku nádobí). Škola má dále k dispozici odbornou učebnu
výtvarné výchovy, tzv. „sněmovnu“, a menší venkovní hřiště s umělým povrchem, které
slouží k pohybovým aktivitám i relaxaci žáků. Výuka tělesné výchovy probíhá v pronajaté
tělocvičně v blízkém okolí školy.
Školní stravování je zajištěno prostřednictvím smluvního dovozu obědů od externího
poskytovatele.
Budova školy je zabezpečena elektronickým vstupním systémem.


                          Hodnocení průběhu vzdělávání
Škola se vyznačuje specifickou organizací vzdělávání. Výuka probíhá ve věkově smíšenýc h
třídách, některé předměty jsou vyučovány v tzv. kurzech, přičemž žáci mají právo nabízené
aktivity kdykoli opustit nebo se na ně nedostavit. V hospitovaných hodinách práva neúčastnit
se výuky využila většina žáků školy. Ti trávili tento čas v areálu školy jiným způsobem,
např. hrou na hřišti či vyhledáváním informací na mobilních zařízeních.
Ve většině sledovaných hodin panovala přátelská atmosféra a vzájemná důvěra. Přesto však
efektivita výuky byla ve většině hospitovaných hodin nízká. Snižovaly ji organizač ní
a metodické nedostatky, zejména nevhodné časové a organizační rozvržení výukovýc h
činností, což přímo souviselo s nekvalifikovaností a nízkou mírou pedagogických zkušeností
učitelů. V některých hodinách neodpovídala délka činností věkovým předpokladům
a individuálním potřebám žáků. To se negativně promítlo do tempa a plynulosti výuky
i do motivace žáků k aktivní účasti na vyučovacích hodinách. Výuka převážně probíhala
frontální formou, doplněnou řízeným rozhovorem a samostatnou činností žáků. Tempo práce
žáků bylo zohledňováno pouze částečně. Vyučující jim poskytovali prostor pro dotazy
a individuální podporu jen v omezené míře. Chyběla diferenciace zadávaných úkolů podle
vzdělávacích potřeb žáků, individuální přístup k jednotlivcům byl uplatňován pouze
výjimečně. V některých hodinách, v nichž se společně vzdělávali žáci z více ročníků, nebylo
dostatečně rozlišováno učivo jednotlivých ročníků. Ve sledovaných hodinách vyučujíc í
systematicky nepracovali s chybou, nerozvíjeli hlubší porozumění učivu prostřednictvím
vhodně cílených otázek, rovněž chyběly problémové úlohy. Společným nedostatkem
zhlédnutých hodin byla absence didaktického závěru, chybělo shrnutí probraného učiva
a vyhodnocení splnění vzdělávacího cíle. Žáci tak nebyli vedeni k sebehodnocení či
hodnocení vrstevníků na základě předem stanovených kritérií. V některých případech nebylo
učivo dostatečně propojeno s reálným životem, nebyla podporována práce s různými
informačními zdroji a mezipředmětové vztahy byly využívány nahodile. Učitelé se
dostatečně nevěnovali grafomotorické prevenci, nevedli žáků k zásadám správného sezení.




                                            3/7
                          Hodnocení výsledků vzdělávání
Úroveň dosažených vědomostí a dovedností žáků je ověřována prostřednictvím běžně
používaných interních nástrojů (písemné testy). Škola má sice vytvořeny formální
mechanismy pro zjišťování a vyhodnocování individuálních vzdělávacích výsledků žáků,
avšak důsledně je nevyužívá. Hodnocení žáků neprobíhá systematicky a pravidelně.
Ze záznamů z elektronicky vedené žákovské knížky vyplývá, že někteří žáci nebyli
v průběhu školního roku 2024/2025 vůbec hodnoceni z předmětů uvedených ve školním
vzdělávacím programu, přesto byli v pololetí školního roku hodnoceni. Na vysvědčení
některých žáků nebyly uvedeny všechny povinné předměty stanovené školním vzdělávac ím
programem. Pedagogové při hodnocení výsledků vzdělávání žáků sice deklarují využívá ní
kombinace sumativního a formativního slovního hodnocení, v praxi však tato forma
hodnocení není vždy plně provázána se vzdělávacími záměry. Hodnocení není systematick y
směrováno k rozvoji vnitřní motivace žáků k učení a často postrádá konkrétní
a srozumitelnou zpětnou vazbu, která by žákům napomáhala porozumět vlastnímu pokroku
a stanovovat si další vzdělávací cíle. Rovněž není zřejmé, zda a jaká opatření jsou přijímá na
k výsledkům vzdělávání žáků. Z analýzy prospěchu žáků je také patrné, že nejsou vždy
uplatňována jednotná kritéria hodnocení, což se projevuje různými nároky vyučujíc íc h
na žáky. Rozdílný přístup k hodnocení žáků a různá kvalita práce jednotlivých pedagogů
se negativně promítá do individuálních i mezipředmětových odchylek v celkovém
hodnocení žáků. Žáci zařazení v individuálním vzdělávání konají v každém pololetí zkoušky
z příslušného učiva.
Škola průběžně identifikuje individuální vzdělávací potřeby žáků se SVP. Na základě
doporučení školských poradenských zařízení realizuje některá podpůrná opatření. Péči
o tyto žáky v rámci školního poradenského pracoviště zajišťuje výchovná poradkyně
a školní metodik prevence. Chybí však důsledné vyhodnocování účinnosti podpůrných
opatření, stanovování dalších postupů ve vzdělávání žáků a uplatňování efektivníc h
vzdělávacích strategií. Diferenciace a individualizace byla ve výuce zaznamenána pouze
ojediněle, úprava způsobu hodnocení žáků se SVP, očekávaných výstupů nebo ověřování
vědomostí a dovedností se ve výuce téměř neprojevila. Rovněž bylo zjištěno, že nejsou vždy
důsledně uplatňována doporučení školských poradenských zařízení, např. podpůrné opatření
formou asistenta pedagoga nebylo realizováno ve stanoveném rozsahu. Systém podpory
žáků ohrožených školním neúspěchem je založen na včasném informování zákonných
zástupců žáků. Opatření v případech zhoršeného prospěchu nebo chování jsou zpravidla
projednávána se zákonnými zástupci žáků.
Školní preventivní strategie se zaměřují převážně na vytváření příznivého sociálního
klimatu. Školní koordinátor prevence aktivně zajišťuje standardní akce v rámci programu
prevence, organizuje práci s třídními kolektivy. Důležitou roli v předcházení negativním
jevům představují pravidelné ranní kruhy a školní sněmy. V rámci mimoškolních aktivit
pořádá škola adaptační a zimní pobyty či jarní výjezdy s cílem upevnění přátelských vazeb
a budování týmové spolupráce.


                                          Závěry
Silné stránky
– Přátelská, respektující atmosféra, vstřícná komunikace a empatický přístup pedagogů
  k žákům (3.2).



                                             4/7
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Nedostatečně nastavený kontrolní systém má dopad do kvality               poskytovaného
  vzdělávání, projevuje se porušováním právních předpisů (2.1),
– školní vzdělávací program není v souladu s rámcovým vzdělávacím programem,
  vzdělávání není realizováno podle stávajícího školního vzdělávacího programu (1.2),
– vysoký podíl nekvalifikovaných pedagogických pracovníků se projevuje didaktickými
  a organizačními nedostatky ve výuce (2.3),
– nižší míra metodické a didaktické propracovanosti části vyučovacích hodin, nedostatečné
  využití závěrů vyučovacích hodin ke zhodnocení naplnění vzdělávacích cílů včetně
  zapojení žáků do vzájemného hodnocení a sebereflexe (4.2),
– nízká míra aktivizace žáků s nedostatečným využíváním kooperativních činností v části
  vyučovacích hodin (4. 2),
– nedostatečná diferenciace činností bez různé úrovně obtížnosti neumožňovala dostatečně
  respektovat vzdělávací potřeby žáků (4.3),
– neuplatňování jednotných kritérií hodnocení některými pedagogy (5.2.),
– méně účinná analýza výsledků vzdělávání pro zefektivnění výukových postupů na úrovni
  školy, slovní hodnocení žáků nezahrnuje posouzení výsledků vzdělávání v jejich vývoji
  a v souvislostech, (5.4),
– v některých případech nejsou stanovená podpůrná opatření realizována ve stanoveném
  rozsahu, absence důsledného vyhodnocování účinnosti podpůrných opatření, stanovování
  dalších postupů ve vzdělávání žáků a uplatňování efektivních vzdělávacích strategií
  ve vztahu k žákům se speciálními vzdělávacími potřebami (6.2).
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– zefektivnit kontrolní a hospitační činnost, důsledně kontrolovat plnění stanovenýc h
  opatření a vyhodnocovat jejich účinnost a dopady do kvality vzdělávání, pravidelně
  vykonávat hospitační činnost, z jejích závěrů vyvozovat opatření či doporučení k práci
  jednotlivých pedagogických pracovníků, následně ověřovat jejich naplňování a účinnost,
– upravit školní vzdělávací program tak, aby byl v souladu s příslušným rámcovým
  vzdělávacím programem, realizovat vzdělávání v souladu s platným školním
  vzdělávacím programem,
– další vzdělávání pedagogických pracovníků zaměřit na doplnění odborné kvalifikace,
  inovativní metody a formy výuky,
– respektovat speciální vzdělávací potřeby žáků, realizovat v plném rozsahu podpůrná
  opatření stanovená doporučením školského poradenského zařízení,
– ve vyšší míře uplatňovat diferenciaci a individualizaci ve výuce vzhledem k žákům
  se speciálními vzdělávacími potřebami, s rozdílnými schopnostmi a pracovním tempem,
– pracovat efektivně se závěry vyučovacích hodin, poskytovat prostor pro závěrečné
  shrnutí a vyhodnocení vzdělávacího cíle,



                                            5/7
– účelně pracovat s žákovskou chybou, využívat ji jako účinný prostředek k hledání
  a pochopení problému,
– vytvořit systém vyhodnocování výsledků vzdělávání, průběžně hodnotit žáky
  z jednotlivých povinných předmětů stanovených školním vzdělávacím programem,
  systematicky s výsledky žáků pracovat a průběžně vyhodnocovat účinnost přijatých
  opatření, sjednotit kritéria hodnocení výsledků vzdělávání žáků,
– systematicky sledovat grafomotorickou prevenci a hygienu sezení.


Pro účely zvýšení dotací právnická osoba vykonávající činnost školy nedosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednict vím
datové schránky (g7zais9).


           Seznam dokladů, o které se inspekční zjištění opírají
 1.   Platné jmenování do funkce ředitele školy
 2.   Školní vzdělávací program pro základní vzdělávání, platný od 1. 9. 2024
 3.   Školní řád základní školy platný od 1. 9. 2024
 4.   Záznamy z pedagogických rad za školní rok 2024/2025 k termínu inspekční činnosti
 5.   Výběr z třídních knih ve školním roce 2024/2025
 6.   Školní matrika k termínu inspekční činnosti
 7.   Výběr z katalogových listů žáků k termínu inspekční činnosti
 8.   Rozvrhy žáků k termínu inspekční činnosti
 9.   Přehledy hodnocení žáků za školní rok 2024/2025
10.   Výběr z personální dokumentace pedagogických pracovníků vedené k termínu
      inspekční činnosti
11.   Kniha úrazů žáků vedená k termínu inspekční činnosti
12.   Dokumentace výchovného poradce a koordinátora prevence vedená k termínu
      inspekční činnosti
13.   Minimální preventivní program platný ve školním roce 2024/2025
14.   Podklady k finančním podmínkám školy




                                          6/7
                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Mgr. Petra Prokopová Machalová, školní inspektorka, vedoucí inspekčního týmu
 Ing. Dana Dalešická, školní inspektorka
 PaedDr. Jana Máchalová, školní inspektorka
22. 7. 2025




                                         7/7
