                                  Česká školní inspekce
                                Moravskoslezský inspektorát
____________________________________________________________________________________________________________




                         I NSP EKČNÍ ZPRÁ VA
                                         Čj. ČŠIT-1616/21-T


Název                               Střední průmyslová škola, Obchodní akademie
                                    a Jazyková škola s právem státní jazykové zkoušky,
                                    Frýdek-Místek, příspěvková organizace
Sídlo                               28. října 1598, 738 01 Frýdek-Místek
E-mail                              skola@spsoafm.cz
IČ                                  00601381
Identifikátor                       600016323
Právní forma                        příspěvková organizace
Zastupující                         Mgr. Martin Tobiáš
Zřizovatel                          Moravskoslezský kraj
Místo inspekční činnosti            28. října 1598, 738 01 Frýdek-Místek
Termín inspekční činnosti           9. 11. 2021 − 11. 11. 2021 a 16. 11. 2021


Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) školského zákona.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.




2021/2022
                                   Charakteristika
Střední průmyslová škola, Obchodní akademie a Jazyková škola s právem státní jazykové
zkoušky, Frýdek-Místek, příspěvková organizace, (dále „škola“) vykonává činnost střední
školy, školní jídelny, domova mládeže a jazykové školy. Poskytuje vzdělávání v sedmi
oborech vzdělávání s maturitní zkouškou 23-41-M/01 Strojírenství, 18-20-M/01 Informační
technologie, 36-45-M/01 Technická zařízení budov, 78-42-M/01 Technické lyceum, 78-42-
M/02 Ekonomické lyceum, 63-41-M/02 Obchodní akademie a 68-43-M/01 Veřejnosprávní
činnost.
Ve školním roce 2021/2022 se ve škole vzdělávalo 725 žáků ve 28 třídách. Počet
vzdělávajících žáků se v posledních letech mírně zvýšil. Škola identifikovala 29 žáků se
speciálními vzdělávacími potřebami, kterým byla poskytována podpůrná opatření v rozsahu
1. – 4. stupně. K zajištění pedagogické asistence škola využívala tři asistenty pedagoga.
Jazyková škola s právem státní jazykové zkoušky nabízela k datu inspekční činnosti denní
pomaturitní studium anglického jazyka, do kterého bylo přihlášeno 16 studentů, a jazykové
kurzy anglického, německého a španělského jazyka. Součástí portfolia jazykové školy je
pořádání státní a mezinárodní zkoušky z cizího jazyka a zkoušky z českého jazyka pro
cizince žádající o udělení trvalého pobytu na území České republiky.
V domově mládeže bylo ubytovaných 50 žáků organizačně začleněných do 2 výchovných
skupin, z toho 43 žáků z jiných škol.


                         Hodnocení podmínek vzdělávání
Škola má vypracovanou koncepci dalšího rozvoje, která v jednotlivých oblastech výchovně
vzdělávacího procesu stanovuje srozumitelné cíle, které jsou v souladu se zásadami
vzdělávání a s přípravou žáků na jejich uplatnění v praxi a v dalším vzdělávání.
Na vypracovanou koncepci smysluplně navazují dílčí dokumenty na daný školní rok,
ve kterých jsou podrobně rozpracovány kroky vedoucí ke stanoveným cílům. Škola o svých
strategických záměrech aktivně komunikuje s rodiči žáků při úvodních třídních setkáních
a případné připomínky či podněty účelně zapracovává do svých strategických dokumentů.
Školní vzdělávací programy reagují na aktuální změny vycházející z podnětů ze strany
spolupracujících sociálních partnerů (firem) vedoucích k širšímu uplatnění absolventů
v dalším vzdělávání i praktickém životě i z potřeb školy.
Stanovená pravidla a mechanismy k organizaci vlastní činnosti školy reflektují podněty
pedagogů i ostatních aktérů vzdělávání. Vedení školy kontroluje a vyhodnocuje stav
v důležitých oblastech vzdělávání, nastavuje opatření pro zkvalitnění vzdělávání žáků a tato
opatření vyhodnocuje. Příležitosti ke zlepšení byly spatřovány ve využívání účelných
vzdělávacích metod a forem práce s žáky v oblasti teoretické výuky. Do systému řízení byly
zapojeny i všechny předmětové komise. Ze strany vedení školy je jejich činnosti věnována
cílená pozornost. Předsedové jednotlivých předmětových komisí se pravidelně zúčastňují
porad širšího vedení a záměry vedení školy přenášejí do výuky daných předmětů.
Ve škole pracuje stabilní tým pedagogů, jehož složení umožňuje plnit záměry a cíle
deklarované ve školních vzdělávacích programech. Velká pozornost je věnována
osobnostnímu rozvoji učitelů. Pedagogové se zúčastňovali vzdělávacích aktivit zaměřených
především na profesní rozvoj a výchovné poradenství, což bylo v praxi efektivně využíváno
a získané poznatky byly ve vysoké míře účelně aplikovány v průběhu vzdělávání. V menší
míře se další vzdělávání pedagogů zaměřovalo na rozvoj jejich pedagogických dovedností
k motivaci žáků prostřednictvím různorodých metod a forem výuky.


2021/2022                                    2
Materiálně technické podmínky školy jsou již dlouhodobě na vysoké úrovni. Finanční
prostředky z investičních i neinvestičních zdrojů získaných nad rámec běžného rozpočtu
a aktivní zapojení do finančně podporovaných projektů byly účelně využity k dalšímu
zvýšení úrovně odborného vzdělávání. Výuka probíhá na škole ve standardně vybavených
kmenových učebnách, odborné předměty se vyučují v odborných učebnách a laboratořích.
Pro výuku oboru strojírenství mají žáci k dispozici vlastní počítačové učebny grafické
komunikace vybavené počítači se softwarem Autodesk AutoCAD, Autodesk Mechanical
a Inventor. Učebny pro výuku programování CNC strojů jsou přímo napojeny na školní
dílny s CNC technikou. K dispozici je kvalitně vybavena laboratoř kontroly a měření
i školní dílny. Velká materiální podpora byla věnována oboru informační technologie, který
se na škole rozvíjí. Vybavení laboratoře elektrotechniky, mechatroniky, robotiky
a programování PLC systémů, kterou projdou všichni studenti technických oborů, přispívá
k naplnění zásad vzdělávání pro Průmysl 4.0. Zcela nadstandardně je vybavena
metalografická laboratoř, kde se žáci učí nauku o moderních technických materiálech.
Ve školním roce 2020/2021 škola využila grantového programu a od ledna 2021 se podařilo
zrekonstruovat velkou část školních dílen a vybavit je moderním technologiemi pro 3D tisk,
CNC obrábění a virtuální realitu.
Výpočetní technikou je výuka podporována ve velké míře, což se velmi pozitivně projevilo
při přechodu na distanční výuku. Ve škole byla vybudována zcela nová datová
infrastruktura - nová počítačová síť. Období distanční výuky vedlo školu k nasazení
software Microsoft Teams, jehož využití učitelé a žáci velmi dobře zvládli, a i v současné
době jej aktivně využívají. Pedagogičtí pracovníci i žáci ve stále větší míře pracují
s vlastními digitálními učebními materiály, využívají školní e-learningový portál Moodle.
Žáci školy mají k dispozici rozsáhlý sportovní areál – travnaté fotbalové hřiště, celkem tři
tělocvičny a sportovní halu pro míčové sporty a tenis. Zázemí je pravidelně využíváno pro
školní výuku i volnočasové aktivity.
Na velmi dobré úrovni zajišťuje škola bezpečnost a ochranu zdraví žáků. Ve spolupráci
s osobami odborně způsobilými v oblasti prevence rizik a požární ochrany byla nastavena
preventivní opatření, jejichž účinnost byla pravidelně vyhodnocována. Žáci jsou průběžně
upozorňováni na možná bezpečnostní rizika při vzdělávání ve škole zejména v rámci
odborné praxe i mimoškolních akcích.
Školní stravování je zabezpečeno ve vlastní školní jídelně, která se nachází v budově
domova mládeže. Škola nabízí žákům i studentům ubytování ve vlastním domově mládeže,
který poskytuje standardní ubytování i dostatečné kvalitní zázemí pro využití volného času
v rámci školního vzdělávacího programu. Jednotliví vychovatelé navzájem spolupracují,
vyměňují si zkušenosti a náměty pro další činnost.
Jazyková škola využívá komfortní prostory v budově domova mládeže, které tvoří velmi
solidní zázemí pro žáky i klienty kurzů. Vybavení učeben a materiální podmínky umožňují
naplňování školního vzdělávacího programu jazykové školy ve všech oblastech.


                           Hodnocení průběhu vzdělávání
Průběh vzdělávání byl sledován ve všech vyučovaných oborech vzdělávání ve všeobecně
vzdělávacích i v odborných předmětech, v praktickém vyučování a jazykové škole.
V hospitované výuce metody výuky, úlohy a formy práce podporovaly dosažení
vzdělávacího cíle, v některých hodinách chyběly častější změny aktivit k udržení pozornosti
žáků. Převažovala frontální výuka, která se střídala se samostatnou práci i práci ve dvojicích.



2021/2022                                     3
Ve většině sledovaných hodin chyběla efektivní zpětná vazba, prvky formativního
hodnocení nebo sebehodnocení žáků.
Ve sledované výuce českého jazyka a literatury byly ověřovány gramatické znalosti žáků,
výklad nového učiva literatury a upevňovány vědomosti žáků při práci s literárními texty.
Učivo bylo doplňováno názornými příklady. Větší podpora čtenářské gramotnosti byla
znatelná jen v některých hodinách. Aktivizující metody a formy práce, které by účelně
podporovaly její rozvoj, byly využívány v menší míře. Vyučující dbaly na vysvětlování
cizích slov a neznámých pojmů. Didaktická technika byla učiteli využita.
Výuka cizích jazyků (anglický, německý) probíhala efektivně s podporou rozvoje všech
jazykových kompetencí a měla promyšlenou strukturu s jasně vymezeným vzdělávacím
cílem. Obsah učiva byl volen s ohledem na jazykovou úroveň žáků, vyučující vycházeli
z dosavadních znalostí žáků, vedli je k samostatnému vyvozování příslušných mluvnických
pravidel. Nové učivo bylo procvičováno v různých kontextech a spojeních s využitím pestré
škály cvičení. Ve všech hospitovaných hodinách byla výuka důsledně vedena v daném cizím
jazyce, neznámé výrazy byly vysvětlovány pomocí popisu v cizím jazyce, k mateřskému
jazyku bylo přistupováno výjimečně, zejména při vysvětlování gramatických jevů nebo
neznámých odborných pojmů. Frontální výuka byla využita k prezentaci nového učiva
a k navození konverzačních témat a byla efektivně střídána s prací ve dvojicích, během níž
vyučující poskytovali žákům účinnou podporu. Komunikační dovednosti žáků byly
rozvíjeny formou řízeného rozhovoru, diskuze i samostatného mluvního projevu. Důraz byl
kladen na srozumitelnost mluveného projevu, také na správnou výslovnost a intonaci, chyby
byly opravovány s citem a dostatečným pedagogickým taktem. V rámci výuky konverzace
v anglickém jazyce vedené rodilým mluvčím byla u žáků cíleně rozvíjena znalost slovní
zásoby a efektivní podpora v oblasti komunikačních dovedností vedla k přípravě na
maturitní zkoušku. Materiálně byla výuka vhodně podpořena didaktickou technikou, účelně
byla zařazována poslechová cvičení. Závěry hodin však postrádaly většinou efektivní
zpětnou vazbu, chyběly prvky formativního hodnocení nebo sebehodnocení žáků.
Použité metody a formy výuky v hodinách matematiky byly ve většině hodin zvoleny účelně
vzhledem ke vzdělávacímu cíli. Hlavní prostor byl věnován výkladu a procvičování učiva.
Učivo bylo uspořádáno systematicky a v logické návaznosti. Správné využití odborné
terminologie a symboliky bylo samozřejmostí. Učitelé dobře pracovali s chybou
a poskytovali žákům průběžnou zpětnou vazbu. Pozitivy hospitované výuky byla vysoká
odborná úroveň, komunikativní klima a vzájemný vstřícný vztah mezi pedagogy a žáky.
Závěrečná rekapitulace probraného učiva se vyskytla ve většině sledované výuky, ale
hodnocení práce žáků v závěru hodin, jejich sebehodnocení nebo vzájemné hodnocení
nebylo téměř prováděno.
V hospitovaných hodinách všeobecně vzdělávacích předmětů učitelé pracovali s žáky celého
spektra nadání a potřeb. Ne vždy však byli žáci k práci efektivně motivováni. Postoje žáků
byly rozvíjeny zejména ve vyučování základů společenských věd a dějepisu. Didaktická
technika byla využita smysluplně a v dostatečné míře. Převažovala frontální výuka, která se
občas v některých hodinách střídala s prací ve dvojicích. V menší míře se vyskytly hodiny,
kdy žáci získané poznatky konkretizovali a stručně shrnuli. Na řešení úloh měli žáci dostatek
času. Výuka přírodovědných předmětů probíhá v odborných učebnách, jejíž vybavení se
průběžně obměňuje. Ve výuce žáci provádějí pokusy a také zpracovávají projekty, které
zejména kladou důraz na žákovy dovednosti, jejichž využití je zásadní pro chování a
rozhodování v konkrétních situacích reálného života. Ve výuce se vyskytla práce s chybou.
Žáci dodržovali nastavená pravidla, kritéria hodnocení jim byla zřejmá. Ve většině hodin




2021/2022                                    4
chybělo závěrečné shrnutí, vzájemné hodnocení a sebehodnocení. Pro zvýšení efektivity
výuky a podporu motivace žáků je vhodné cíleně zařazovat formativní hodnocení.
Ve většině hodin tělesné výchovy byli žáci vhodně podněcováni k aktivnímu přístupu a pro
dosažení stanovených cílů byly účelně zvoleny metody a formy, které napomáhaly
zvládnout nové pohybové dovednosti i rozvíjet již zvládnuté činnosti. Sledovaná výuka
lehké atletiky a košíkové byla vhodně uzpůsobena prostorovým možnostem školy. Učitelé
využívali výukové metody názorně demonstrační a dovednostně praktické, vysvětlování
probíhalo formou slovní instrukce. Konkrétní formy práce byly vhodně využívány
v závislosti na specifice jednotlivých sportovních odvětví. Příznivá atmosféra, aktivita
a ukázněnost žáků přispívaly k rozvoji jejich osobnosti. Průběžné hodnocení dovedností
žáků i jejich závěrečné hodnocení učiteli mělo příznivý dopad na jejich motivaci. Účinnost
zpětné vazby zvyšovalo většinou účelně využívané vzájemné hodnocení a sebehodnocení
žáků. Činnosti byly efektivně organizovány k zapojení všech přítomných žáků, respektovány
byly jejich aktuální fyzické schopnosti a předpoklady.
Organizace vzdělávání, metody a formy výuky odborných předmětů vytvářely vhodné
podmínky pro dosažení vzdělávacích cílů s důrazem na rozvoj samostatné práce žáků. Výuka
i realizované aktivity podporovaly rozvoj funkčních gramotností žáků. Vyučující ve většině
hospitovaných předmětů volili vhodné formy a metody vzdělávání, uplatňovali pozitivní
motivaci. V hospitovaných hodinách však převažovala frontální výuka s použitím
moderních didaktických prostředků. Žáci měli možnost samostatně i pod přímým vedením
pedagoga aplikovat získané vědomosti a dovednosti z hlediska budoucí praxe, promyšlený
výběr úloh kladl důraz na mezipředmětové vztahy. Výuka odborných předmětů se
zaměřením na informační technologie měla z hlediska náročnosti velmi dobrou úroveň.
V hodinách bylo znát odbornou zdatnost pedagogů, jak z obsahu vlastního předmětu, tak ve
využívání audio vizuální techniky a prezentace. Sledované hodiny měly promyšlenou
strukturu a jasný a srozumitelný cíl. Žákům bylo poskytováno méně příležitostí pro
sebehodnocení a vzájemné hodnocení.
Ve výuce odborných ekonomických předmětů většinou převažovala frontální výuka
ojediněle doplněná samostatnou práci nebo práci ve dvojicích. Vyučující kladli důraz na
využívání příslušné terminologie, na logické uchopení i praktické řešení problémů
a důsledně pobízeli žáky k aplikaci osvojeného učiva do reálné profesní praxe. V některých
předmětech praktického zaměření např. účetnictví, písemná a elektronická komunikace
pracovali žáci samostatně na zadaných úkolech a učitelé jim poskytovali podporu. Podpora
komunikativních dovedností však nebyla vždy dobře zvládnutá, žáci nebyli vedeni
k uceleným odpovědím a pedagogové jim nedali dostatek prostoru pro vyjádření se
a argumentaci. Většina hodin nebyla účelně zakončena vzhledem k poskytování zpětné
vazby žákovi a v průběhu hodiny se neobjevily prvky diferenciace učiva, sebehodnocení
nebo formativního hodnocení.
Výuka praktického vyučování probíhala v dílnách školy. Praktické vyučování vhodně
navazovalo na teoretické předměty, vycházelo z očekávaných dovedností uvedených ve
školním vzdělávacím programu, seznamovalo žáky s moderními technologiemi a cíleně
rozvíjelo jejich pracovní postoje i odpovídající klíčové kompetence. Žáci zodpovědně plnili
stanovené úkoly, respektovali nastavená pravidla včetně dodržování zásad bezpečnosti práce
a dokázali cíleně diskutovat k zadaným úkolům. Převážně pracovali se zájmem, dobře se
orientovali v zadávací dokumentaci a byli průběžně hodnoceni v dílčích činnostech i v rámci
jejich pokroku.
Péče o žáky se speciálními vzdělávacími potřebami spočívá ve včasné identifikaci
individuálních vzdělávacích potřeb, pravidelné spolupráci se školskými poradenskými


2021/2022                                   5
zařízeními a zejména v realizaci doporučených podpůrných opatření. Na základě zpětné
vazby získané od pedagogů jsou přijímána konkrétní opatření zvyšující účinnost podpory.
Na škole působí tři asistentky pedagoga, kteří ve spolupráci s učiteli poskytují přímou
podporu v oblasti aktivizace žáka, udržení jeho pozornosti a dopomoc při vypracování úkolů
či zápisů.
Výuka v jazykové škole probíhala v pomaturitním jednoletém denním studiu anglického
jazyka formou procvičování slovní zásoby i gramatických jevů a komunikace v reálných
životních situacích. Do výuky byl zařazen i poslech běžných situací a práce s textem tak,
aby byly rozvíjeny všechny jazykové kompetence. Učitelka vedla studenty k přesné a
výstižné formulaci myšlenek v mluvených i psaných projevech a tempo výuky přizpůsobila
úrovni studentů, případně opakovala nepochopené nebo nezažité učivo.
Výchovně vzdělávací činnost domova mládeže navazuje na výchovně vzdělávací činnost
školy. Nabízené volnočasové aktivity vhodně doplňují vzdělávací nabídku školy formou
odpočinkových, rekreačních, zájmových a sportovních činností. Ubytovaní žáci mají
dostatek prostoru k přípravě na vyučování i k osobnímu volnu.


                          Hodnocení výsledků vzdělávání
Střední škola průběžně sleduje individuální výsledky vzdělávání žáků. Pro ověřování jejich
dílčích znalostí a dovedností využívá standardní interní hodnotící nástroje, míru dosažených
kompetencí ověřuje také částečně externími nástroji (např. výsledky maturitních zkoušek).
Výsledky vzdělávání škola analyzuje na pedagogických radách, částečně se jimi zabývají na
předmětových komisích a eviduje je v elektronickém informačním systému, který je
dostupný učitelům, žákům i jejich zákonným zástupcům. K dosahovaným výsledkům
přijímají opatření ke zlepšení, které průběžně vyhodnocují (škola adekvátně reagovala na
zjištění z externího testování v oblasti nízké úrovně znalostí anglického jazyka). Dalším
zdrojem informací o prospěchu a chování žáků jsou pro jejich zákonné zástupce třídní
schůzky, případně individuální konzultace. Dosahované skupinové i individuální výsledky
žáků škola průběžně sleduje, srovnává úspěšnost ročníkovou s úspěšností u maturitních
zkoušek, přijímá opatření k jejich zlepšování a vyhodnocuje jejich účinnost. Od předchozí
inspekční činnosti v roce 2013 došlo ke zlepšení průběžných výsledků vzdělávání i výsledků
maturitních zkoušek.
Distanční výuka probíhala pomocí platformy Microsoft Teams. U některých žáků škola
zaznamenala problémy s nedostatečným technickým vybavením, tyto problémy škola řešila
zápůjčkou techniky žákům. Účast žáků na distanční výuce byla 95 %, žáci se výuky účastnili
pravidelně, zasílali vypracované úkoly a komunikovali s pedagogy. Žáci, kteří byli ohrožení
školním neúspěchem, využili nabízené on-line konzultace.
Ve školním roce 2020/2021 prospělo s vyznamenáním 163 žáků, prospělo 486 žáků
a neprospělo 24 žáků (tzn. podíl neprospívajících žáků je 3,6 %). Tyto výsledky byly
negativně ovlivněny zejména vysokou absencí. Polovina žáků neprospěla z matematiky,
českého jazyka a anglického jazyka a druhá polovina neprospívajících byla z odborných
předmětů, což bylo projednáváno na předmětových komisích a byla přijatá opatření, např.
formy doučování, individuální konzultace. V posledních letech také dochází ke snížení
odchodů žáků ze školy v průběhu vzdělávání, ve školním roce 2019/2020 to bylo 4,66 %, ve
školním roce 2020/2021 jen 3,26 %. Dle analýzy vedení se jedná o neprospívající žáky, kteří
přestupují do oborů vzdělání, které jsou ukončeny výučním listem. Vedení ve spolupráci
s předmětovými komisemi a jednotlivými učiteli se snaží tyto žáky ohrožené školní
neúspěšností identifikovat a nabízet jim účinnou pomoc.


2021/2022                                    6
Z analýzy výsledků maturitní zkoušky vyplývá, že v profilové zkoušce byli žáci všech oborů
neúspěšní pouze ojediněle a v posledních třech letech došlo k mírnému zlepšení. Ve školním
roce 2020/2021 konalo maturitní zkoušku 163 žáků a všichni byli jak u společné části, tak
i u profilové části maturitní zkoušky úspěšní. Ke zlepšování výsledků podle analýzy vedení
školy přispělo zejména zvýšení zájmu žáků o vzdělávání ve střední škole. Další uplatnění
absolventů škola sleduje nesystematicky jen prostřednictvím kontaktů třídních učitelů.
Ve škole působí školní poradenské pracoviště ve složení dva výchovní poradci, dva metodici
prevence a školní psycholožka. V oblasti karierového poradenství školní psycholožka
průběžně pomáhá žákům při výběru dalšího profesního uplatnění nebo při výběru
navazujícího odborného studia. Dlouhodobě uplatňovaná preventivní strategie školy účelně
působí na předcházení rizikových jevů v chování a jednání žáků. Škola aktivně pomáhala
vytvářet pozitivní klima a dobré vztahy v nových třídních kolektivech a efektivně
předcházela možným obtížím při přechodu žáků ze základního na střední vzdělávání.
Chování žáků je sledováno průběžně, škola oceňuje úspěchy žáků (zejména při reprezentaci
školy, aktivní přístup ke vzdělávání apod.) a přijímá opatření k posílení kázně při neplnění
povinností stanovených školním řádem (např. v souvislosti s pozdním omlouváním absence,
nebo při neomluvené absenci). Zaznamenané projevy problémového chování žáků jsou
důsledně řešeny ve spolupráci se žáky samotnými, příp. s jejich zákonnými zástupci
v institutu výchovných komisí. Snížená známka z chování byla udělená minimu žáků za
neomluvenou absenci. Snižovat vysokou absenci trvale se ale škole nedaří.
Škola cíleně vytvářela velmi dobré podmínky pro spolupráci s partnery ve prospěch žáků
a vzhledem ke svému zaměření udržuje a rozvíjí kontakty se sociálními partnery obdobně
oborově zaměřenými. Požadavky sociálních partnerů se smysluplně zapracovávají do výuky
odborných předmětů a praktické výuky. Žákům jsou tak vytvářeny vhodné příležitosti pro
seznamování se s běžným provozem a úkoly, které plní zaměstnanci firem daných
odborností. Příkladná je spolupráce se základními školami s cílem intenzivněji propagovat
nabízené obory vzdělávání s maturitní zkouškou. Mezi hlavní aktivity spolupráce v této
oblasti patří realizace kroužků pro žáky 2. stupně základních škol, sdílení prostor
a technického zázemí školy pro technickou výuku žáků základních škol a v srpnu 2021 škola
obnovila tradici svých prázdninových kempů pro žáky základních škol a uspořádala týdenní
soustředění.
Škola vhodnými formami a v náležitém rozsahu informovala veřejnost i uchazeče o studiu
o vyučovaných oborech vzdělání, podmínkách studia, organizaci přijímacího řízení
a kritériích přijetí.
Škola své aktivity prezentuje na dnech otevřených dveří, které vzhledem k situaci ve školním
roce 2020/2021 proběhly pouze v podobě online. Škola se rovněž účastnila dvou online
prezentací středních škol, které byly organizovány Moravskoslezským krajem. Spolupráce
s partnerskými subjekty se podařilo udržet a dále rozvinout v oblasti podpory odborného
technického a ekonomického vzdělávání v regionu. Škole se daří s úspěchem realizovat
projekty v rámci dotačního titulu Erasmus+. Ve školním roce 2020/2021 došlo k dalšímu
rozvoji spolupráce s významnými firmami regionu. Tradiční formy spolupráce se týkají
praktické výuky, materiální i finanční podpory škole a realizace dlouhodobé maturitní práce
žáků. Pro rozvoj klíčových kompetencí se dlouhodobě daří zapojit žáky do Středoškolské
odborné činnosti, kde dosahují velmi dobrých výsledků. Zdrojem úspěchů žáků v soutěžích
jsou také oblasti profilující školu (Autodesk Academia Design, Den strojaře, Mladý strojař
– mezinárodní strojírenský veletrh), soutěže sportovní nebo soutěž CANSAT, kde
studentské týmy konstruují meteorologickou sondu. Mezi nové aktivity školy se řadí projekt
Studentský startup pro 21. století. Cílem projektu je propojit studenty napříč všemi obory


2021/2022                                    7
školy, kteří budou mít zájem realizovat své nápady a provozovat studentskou firmu. Mezi
další aktivity patří Klub anglického divadla, ve kterém pod vedením vyučující anglického
jazyka žáci všech vyučovaných oborů na škole připravili divadelní hru v anglickém jazyce
pro žáky základních škol města Frýdku-Místku a okolí i širší veřejnost. K podpoře
přírodovědného a technického vzdělávání se podařilo realizovat s přispěním partnera
Vysoké školy báňské Ostrava dva technické kroužky pro žáky.
                                         Závěry
Vývoj školy
V období od minulé inspekční činnosti ve školním roce 2013/2014 došlo k rozšíření a
modernizaci materiálních podmínek pro zkvalitnění především odborného a praktického
vzdělávání v jednotlivých oborech. Zefektivnila se spolupráce se základními školami
v rámci podpory odborného vzdělávání i se sociálními partnery poskytujícími praktické
vzdělávání. Ve škole jsou organizovány projekty, do kterých jsou zapojení žáci z různých
tříd napříč obory a které vyžadují týmovou spolupráci všech zapojených účastníků.

Silné stránky
Kvalitní a oboustranně přínosné partnerské vztahy se zaměstnavateli a profesními
organizacemi se promítají do kvality odborného vzdělávání a vytvářejí podmínky pro lepší
uplatnitelnost absolventů na trhu práce.
Zapojení žáků školy do podpory polytechnického vzdělávání v rámci spolupráce
se základními školami.
Velmi dobré materiální podmínky mají pozitivní dopad na kvalitu vzdělávání žáků,
především v oblasti odborného vzdělávání.
Velmi dobré výsledky žáků ve Středoškolské odborné činnosti a v soutěžích v oblastech
profilujících školu (strojírenství, informační technologie).

Slabé stránky a/nebo příležitosti ke zlepšení
V některých sledovaných hodinách nebo jejich části nebyly účelně využívány vhodné
metody a formy výuky. Žákům nebyla poskytována zpětná vazba, prostor pro
sebehodnocení a diferenciaci učiva nebyl cíleně využíván.
Kontrolní mechanismy vedení školy nebyly dostatečně účinné vzhledem k vedení teoretické
výuky.
Vysoká míra absence žáků a nižší míra jejich vnitřní motivace negativně ovlivňuje jejich
vzdělávací výsledky.

Doporučení pro zlepšení činnosti školy
Zaměřit se na účelné využívání různorodých metod a forem výuky, využívat vhodných
příkladů z praxe a nabízet žákům aktivity podporující jejich samostatné objevování.
V rámci kontrolního systému se zaměřit na hospitační činnost a vyhodnocovat stav ve všech
důležitých oblastech pedagogických procesů s cílem vytvářet podmínky pro zkvalitňování
vzdělávání každého žáka.
Rozvíjet v rámci dalšího vzdělávání pedagogických pracovníků pedagogické dovednosti
směrem k efektivnímu využívání různorodých metod a forem výuky.



2021/2022                                  8
   Zohledňovat individuální potřeby žáků v rámci diferenciace úkolů v průběhu výuky
   jednotlivých předmětů.


                                        Stanovení lhůty
   Česká školní inspekce v souladu s § 175 odst. 1 školského zákona ukládá řediteli školy
   ve lhůtě do 15 dnů přijmout adekvátní opatření k prevenci nedostatků zjištěných při
   inspekční činnosti a ve stejné lhůtě písemně informovat Českou školní inspekci, jaká
   byla přijata opatření.
   Zprávu zašlete na adresu Česká školní inspekce, Moravskoslezský inspektorát,
   Matiční 20, 702 00 Ostrava, případně prostřednictvím datové schránky (g7zais9), nebo
   na e-podatelnu csi.t@csicr.cz s připojením elektronického podpisu.


                  Seznam dokladů, o které se inspekční zjištění opírají
 1.       Zřizovací listina ZL/268/2001 ze dne 13. 3. 2019
 2.       Oznámení zřizovatele o pokračování výkonu funkce ředitele ze dne 18. 5. 2019
 3.       Školní vzdělávací program pro obor vzdělávání 23-41-M/01 Strojírenství s názvem
          Strojírenství 2. 2 verze platný od 1. 9. 2020
 4.       Školní vzdělávací program pro obor vzdělávání 18-20-M/01 Informační technologie
          s názvem Informační technologie 2. 1 verze platný od 1. 9. 2020
 5.       Školní vzdělávací program pro obor vzdělávání 36-45-M/01 Technická zařízení budov,
          s názvem Technická zařízení budov 2.0 verze platný od 1. 9. 2017
 6.       Školní vzdělávací program pro obor vzdělávání 78-42-M/01 Technické lyceum
          s názvem Technické lyceum 2.0 verze platný od 1. 9. 2020
 7.       Školní vzdělávací program pro obor vzdělávání 78-42-M/01 Ekonomické lyceum
          s názvem Ekonomické lyceum 2.0 verze platný od 1. 9. 2019
 8.        Školní vzdělávací program pro obor vzdělávání 63-41-M/02 Obchodní akademie
          s názvem Obchodní akademie 2.0 verze platný od 1. 9. 2019
 9.        Školní vzdělávací program pro obor vzdělávání 68-43-M/01 Veřejnosprávní činnost
          s názvem Veřejnosprávní činnost 1.0 verze platný od 1. 9. 2019
10.       Dokumentace jazykové školy vedená ve školním roce 2021/2022 (přihlášky, třídní kniha
          pomaturitního denního studia, deníky jazykových kurzů včetně podpisových archů
          seznámení se školním řádem a BOZ (vzorek)
11.       Školní řád jazykové školy ze dne 1. 9. 2021
12.       Školní vzdělávací program jazykové školy s právem státní jazykové zkoušky platný od
          4. 9. 2017
13.       Evropská internacionalizační strategie školy na období 2021-2027
14.       Školní akční plán rozvoje vzdělávání na období 2019 až 2022
15.       Plán kontrol ve školním roce 2021/2022
16.       Hospitační záznamy ředitele školy ve školním roce 2019/2020 (vzorek)
17.       Rozvrh vyučovacích hodin všech tříd školy platný ve školním roce 2021/2022
18.       Organizační řád školy platný od 1. 9. 2020
19.       Třídní knihy vedené ve školním roce 2021/2022 (vzorek)
20.       Školní matrika vedená ve školním roce 2021/2022 (vzorek)


      2021/2022                                  9
21.       Dokumentace žáků se speciálně vzdělávacími potřebami vedená ve školním roce
          2021/2022 (vzorek)
22.       Zápisy z jednání pedagogické rady vedené ve školních letech 2020/2021 a 2021/2022
23.       Zápisy z výchovné komise a záznamy o pohovoru se zákonnými zástupci žáka vedené
          ve školním roce 2020/2021 (vzorek)
24.       Doklady o dosaženém vzdělání pedagogických pracovníků školy (vzorek)
25.       Výroční zpráva o činnosti školy za školní rok 2020/2021
26.       Zápisy z jednání předmětových komisí ve školním roce 2020/2021 a 2021/2022
27.       Roční plán práce platný ve školním roce 2021/2022 včetně plánu dalšího vzdělávání
28.       Minimální preventivní program ve školní roce 2021/2022
29.       Organizace školního roku 2021/2022
30.       Dokumentace školního poradenského pracoviště ve školním roce 2021/2022
31.       Dokumentace vztahující se k finančním podmínkám školy, roky 2020 a 2021
32.       Dokumentace vztahující se k bezpečnosti a ochraně zdraví ve školním roce 2020/2021
          a 2021/2022 (vzorek)
33.       Dokumentace vztahující se ke školnímu stravování ve školním roce 2020/2021
          a 2021/2022 (vzorek)
34.       Dokumentace domova mládeže ve školním roce 2021/2022


                                            Poučení
   Podle § 174 odst. 11 školského zákona může ředitel školy podat připomínky k obsahu
   inspekční zprávy České školní inspekci, a to do 14 dnů po jejím převzetí. Případné
   připomínky zašlete na adresu, Česká školní inspekce, Moravskoslezský inspektorát,
   Matiční 20, 702 00 Ostrava, případně prostřednictvím datové schránky (g7zais9), nebo
   na e-podatelnu csi.t@csicr.cz s připojením elektronického podpisu, a to k rukám
   ředitelky inspektorátu.
   Inspekční zprávu společně s připomínkami a stanoviskem České školní inspekce
   k jejich obsahu zasílá Česká školní inspekce zřizovateli a školské radě. Inspekční
   zpráva včetně připomínek je veřejná a je uložena po dobu 10 let ve škole nebo školském
   zařízení, jichž se týká, a v místně příslušném inspektorátu České školní inspekce.
   Zároveň je inspekční zpráva zveřejněna na webových stránkách České školní inspekce
   a v informačním systému InspIS PORTÁL.




      2021/2022                                 10
Složení inspekčního týmu a datum vyhotovení inspekční zprávy


 Ing. Magda Dirgasová, školní inspektorka, vedoucí   Ing. Magda Dirgasová v. r.
 inspekčního týmu
 Mgr. Jan Szotkowski, školní inspektor               Mgr. Jan Szotkowski v. r.
 Ing. Jaroslav Král, školní inspektor                Ing. Jaroslav Král v. r.
 Mgr. Josef Navrátil, školní inspektor               Mgr. Josef Navrátil v. r.
 Mgr. Sylva Kyselová, Ph.D., MBA, školní             Mgr. Sylva Kyselová, Ph.D., MBA v.r.
 inspektorka
 Mgr. Ing. Martina Colledani, školní inspektorka     Mgr. Ing. Martina Colledani v. r.
 Bc. Marcela Zahradníková, kontrolní pracovnice      Bc. Marcela Zahradníková v. r.

V Ostravě 13. 12. 2021


Datum a podpis ředitele školy potvrzující projednání a převzetí inspekční zprávy


 Mgr. Martin Tobiáš,                                 Mgr. Martin Tobiáš v.r.
 ředitel školy

Ve Frýdku-Místku 16. 12 .2021




2021/2022                                  11
