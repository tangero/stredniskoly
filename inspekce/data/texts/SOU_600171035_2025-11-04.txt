                                  Česká školní inspekce
                                Jihomoravský inspektorát
                              Šumavská 519/35, 602 00 Brno
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIB-2653/25-B
                                      Sp. zn. ČŠIB-S-541/25-B


Název                               Střední škola elektrotechnická a energetická Sokolnice,
                                    příspěvková organizace
Sídlo                               Učiliště 496, 664 52 Sokolnice
E-mail                              info@iss-sokolnice.cz
IČO                                 00 380 407
Identifikátor                       600 171 035
Právní forma                        příspěvková organizace
Zastupující                         Mgr. Marek Jelínek
Zřizovatel                          Jihomoravský kraj
Místa inspekční činnosti            Učiliště 496, Sokolnice
                                    Vídeňská 297, Brno
Inspekční činnost na místě          4. 11. 2025 − 6. 11. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                   Charakteristika
Střední škola elektrotechnická a energetická Sokolnice, příspěvková organizace (dále
„škola“) vykonává činnost střední školy, domova mládeže a školní jídelny. Poskytuje
vzdělávání ve čtyřletém oboru zakončeném maturitní zkouškou 26-41-L/01 Mechanik
elektrotechnik. Přičemž v tomto oboru nabízí dvě specializace Technik silnoproud ýc h
zařízení a Informační technologie. Dále ve tříletých oborech s výučním listem
26-51-H/02 Elektrikář-silnoproud, 26-52-H/01 Elektromechanik pro zařízení a stroje,
26-57-H/01 Autoelektrikář. Škola v rámci vzdělávání dospělých umožňuje získání úplné
profesní kvalifikace v oboru Elektrikář-silnoproud. Škola poskytuje žákům až čtyři druhy
stipendijních programů. Kromě školního, poskytovaného všem oborům, je to také
stipendium poskytované zřizovatelem pro obor Elektrikář-silnoproud a dvě poskytovaná
soukromými firmami pro obor Technik silnoproudých zařízení.
Ke dni inspekční činnosti se ve škole vzdělávalo celkem 391 žáků, z toho bylo 11,5 % žáků
se speciálními vzdělávacími potřebami, s odlišným mateřským jazykem pak 2,3 %.
Domov mládeže ubytovává pouze žáky vlastní školy. Ke dni inspekční činnosti bylo
ubytování poskytováno 124 žákům v pěti výchovných skupinách.
Školní stravování pro žáky zajišťuje školní jídelna, která možností výběru ze dvou hlavníc h
jídel s dodatečným množstvím ovoce a zeleniny podporuje u žáků zdravé stravovací návyky.
Pro ubytované zajišťuje celodenní stravování s výběrem ze dvou jídel v rámci oběda
i večeře.


                         Hodnocení podmínek vzdělávání
Ředitel školy, který je na vedoucím pracovním místě od roku 2023, zpracoval koncepci
rozvoje školy na roky 2025–2030. V ní představuje stěžejní oblasti, kterým se chce věnovat.
Jsou jimi například orientace na kvalitní pedagogický sbor a pohodové klima pro všechny
aktéry vzdělávacího procesu. Dále pak dovybavení a obnova materiálních podmínek školy
a udržení a rozvoj kvalitních partnerských vztahů. V oblasti obnovy pedagogického sboru
se daří získávat nové učitele a také zajišťovat kvalitní klima školy. Také v oblasti
materiálního zabezpečení došlo k výraznějšímu posunu především v odborném zázemí
školy. Přetrvávají nedostatky v obsahu základních dokumentů školy jako jsou školní řád
a školní vzdělávací programy.
Na vedení školy se podílejí tři zástupci, kterým ředitel svěřil některé své kompetence. Jde
o zástupce pro teoretickou výuku, dále pro odborný výcvik a zástupce pro domov mládeže
a technický úsek. Hospitační činnost vedení školy je četná, z hospitačních záznamů však
nevyplývají v případě potřeby návrhy na zlepšení kvality výuky. Zvýšení kvality výuky by
pomohlo i zavedení vzájemných náslechů pedagogů, které nejsou aktuálně realizová ny.
Další vzdělávání pedagogických pracovníků je směřováno především do odbornosti všech
učitelů, chybí však část zaměřená na didaktiku, aktivizační a kooperační metody výuky.
Jednání pedagogické rady i předmětových komisí jsou na standardní úrovni. Adaptační
proces začínajících a nových pedagogů je nejen formálně dobře nastaven, ale vzhlede m
k tomu, že ne všichni jsou odborně kvalifikovaní, což se částečně projevilo ve sledované
výuce, je třeba jim poskytovat ještě větší podporu. Pozitivně se začíná projevovat nově
zavedený elektronický prostor pro spolupráci a sdílení informací mezi všemi pracovníky
školy. Žákovský parlament ve škole pracuje aktivně a má možnost podávat podněty ke
zlepšení školního prostředí a klimatu, se kterými pracuje ředitel školy.



                                            2/9
V oblasti poskytování poradenských služeb škola zřídila školní poradenské pracoviště,
stanovila jeho vedení, formy spolupráce a vymezila odpovědnosti i pravomoci jednotlivýc h
pracovníků. Tím přijala opatření k odstranění nedostatků zjištěných při minulé inspekční
činnosti. Nastavila systém zpracování dokumentace žáků se speciálními vzdělávac ími
potřebami i systém předávání informací pedagogickým pracovníkům. Ti mají o těchto žácích
potřebné informace, což zvyšuje jejich přehled a vytváří podmínky pro cílenou
pedagogickou podporu. V hospitovaných hodinách však byla realizace podpůrných opatření
zaznamenána pouze v omezené míře, a jejich dopad na kvalitu vzdělávání je proto zatím
částečný. Diferencovaný přístup ve výuce, který by měl z dostupných informací o žácích
vycházet, byl využíván jen minimálně, a jeho přínos pro vzdělávání žáků se speciálními
vzdělávacími potřebami byl tak omezený. Menší pozornost je věnována vyhledá vá ní
a orientačnímu šetření žáků s potřebou podpůrných opatření na prvním stupni, kde škola –
s výjimkou jednoho žáka – žádné neeviduje, stejně jako systematické identifikaci a rozvoji
žáků nadaných. Přesto škola podporuje talentované žáky se zájmem o jednotlivé vzdělávac í
oblasti a zapojuje je do oborových soutěží, čímž posiluje jejich motivaci a vztah k učení.
Škola má zpracovaný program poradenských služeb, který vymezuje činnosti jednotlivýc h
pracovníků školního poradenského pracoviště a zahrnuje systém prevence sociálně -
patologických jevů a školní neúspěšnosti. Preventivní program vychází z potřeb a složení
žáků školy a je funkční a účelně nastavený. V uplynulém období se škola zaměřila zejména
na prevenci a řešení případů šikany, kyberšikany, nevhodného chování a záškoláctví, které
se vyskytly v jednotkách případů. Při jejich řešení přijímala odpovídající opatření,
zapojovala třídní učitele, metodika prevence a vedení školy a úzce spolupracovala s rodiči
žáků. Preventivní aktivity zahrnovaly rovněž osvětu v oblasti bezpečného chování v online
prostředí a posilování pozitivních vztahů mezi žáky. Oblast kariérového poradenství
je realizována na požadované úrovni, probíhá ve spolupráci s výchovným poradcem
a třídními učiteli a odpovídá potřebám žáků, čímž podporuje jejich osobní i profesní rozvoj.
Přijatá opatření vedla k viditelnému zlepšení organizace poradenských služeb, zvýšila
informovanost pedagogických pracovníků a zefektivnila vnitřní systém podpory.
Ve srovnání s předchozím obdobím je patrný posun v oblasti koordinace a funkčnosti
poradenského systému. Dopad těchto změn na kvalitu vzdělávacího procesu je však zatím
částečný, zejména v oblasti praktické realizace podpůrných opatření, důsledného
uplatňování diferencovaného přístupu ve výuce a systematického vyhledávání žáků
s potřebou podpory i žáků nadaných.
Domov mládeže zajišťuje ubytovaným žákům odpovídající podmínky pro bydlení, přípravu
na vzdělávání i realizaci volnočasových aktivit. Ubytovaní mohou využít účelně vybavené
prostory jako například klubovny, venkovní hřiště, místnost se stolním tenisem, hrát různé
společenské hry a další. Žáci mají možnost využívat i dobře vybavenou posilovnu v přízemí
budovy. Režim dne je odpovídajícím způsobem nastaven k plnění povinností i relaxaci.
Domov mládeže výborně využívá možnosti partnerské spolupráce s obdobnými zařízením i,
ale i další vzdělávání pedagogů v oblasti volnočasové pedagogiky pro další zvyšová ní
úrovně tohoto zařízení, což se pozitivně propisuje do kvality volnočasového vzdělává ní.
V domově mládeže také dochází k postupné revitalizaci jednotlivých pater.
Prostorové, materiální a technické zázemí školy odpovídá potřebám realizovaných školních
vzdělávacích programů. Škola má k dispozici dostatečný počet učeben a specializova nýc h
pracovišť, vybavených odpovídajícími pomůckami a technologiemi. Modernizace vybavení
probíhá průběžně v souladu s potřebami výuky jednotlivých oborů. Také detašované
pracoviště školy se může pochlubit kvalitním zařízením. Od poslední inspekční činnosti
došlo k vybudování nového centra pro reálnou simulaci technologií v energetice. Velkou
pomoc v této oblasti škole poskytují oborné firmy. Škola je vzdělávacím centrem dospělých,


                                            3/9
což žákům umožňuje být přímo svědky zavádění nových trendů v jejich oboru.
Problematický je velmi malý prostor vnitřní tělocvičny, zatímco venkovní sportovní areál je
na dobré úrovni. I přes tyto změny škola stále pracuje na dalším zlepšování a podpoře výuky.


                          Hodnocení průběhu vzdělávání
Průběh vzdělávání ve sledovaných hodinách se vyznačoval přátelským a podporujícím
přístupem pedagogů k žákům, což se projevovalo příznivým sociálním klimatem ve třídách.
Z hlediska metod výuky byla nejčastěji realizována frontální výuka, konkrétně v 68 %
sledovaných hodin. Samostatná práce žáků byla pozorována ve 37 %, skupinová práce ve
21 % a práce ve dvojicích v 16 % hodin. Učitelé žáky pravidelně seznamovali s tématem
a organizací hodin, avšak vzdělávací cíle nebyly vždy sdělovány dostatečně cíleně
a zřetelně. Hodnocení žáků převládalo formou pochvaly a poskytované průběžné zpětné
vazby, sebehodnocení nebylo uplatňováno. Diferencované zadávání úloh podle schopností
žáků bylo využíváno pouze okrajově. Ověřování porozumění učivu nebylo systematick y
zařazováno ve většině případů, což může ovlivňova t efektivitu vzdělávacího procesu.
Využití didaktické techniky bylo ve sledovaných hodinách odpovídající a účelně
podporovalo výuku.
Ve výuce českého jazyka a literatury byla patrná výrazná aktivizace žáků, využití širokého
spektra metod od samostatné práce po skupinové aktivity, s důrazem na rozvoj
komunikačních kompetencí prostřednictvím pracovních listů, prezentací a mluvních cvičení.
Pravidelná formativní zpětná vazba a jasná kritéria hodnocení propojená se sebehodnocením
podporovala efektivní učení. Anglický jazyk byl nejčastěji vyučován v optimálně
navozeném jazykovém prostředí, kde učitelé střídali metody rozvíjející komunikač ní
dovednosti; efektivní prací ve skupinách a užitím didaktické techniky upevňovali gramatické
i lexikální znalosti žáků. V matematice byl pozorován rozdíl v míře zapojení žáků –
nejefektivnější výuka se projevila v hodinách podporujících diskusi, porovnávání strategií
a samostatné řešení úloh, což rozvíjelo logické uvažování a spolupráci. Výuka ekonomiky
byla vedena převážně frontálně, se silnou rolí učitele, přičemž aktivní účast většiny žáků
byla omezená. Tělesná výchova vyučovaná ve venkovním areálu byla vedena didakticky
správně, s motivací ke zdravému pohybu. Výuka informatiky se vyznačovala efektivním
využitím moderních technologií a jasnými instrukcemi, což umožňovalo správné plnění
výukových zadání. Ve fyzice byla patrná snaha o aktivizaci žáků s užitím digitálníc h
pomůcek, což usnadnilo pochopení složitějších témat.
Odborné teoretické předměty a odborný výcvik dosahovaly vysoké úrovně odbornosti a byly
vedeny systematicky a kvalitně připravenými pedagogy. Vyučující účelně propojovali učivo
s praktickými příklady, využívali mezipředmětové vztahy, názorné pomůcky a didaktickou
techniku. V hodinách odborných předmětů i odborného výcviku byli žáci vedeni k osvojení
pracovních návyků, zodpovědnosti, profesní kázni a bezpečnostním zásadám. Odborný
výcvik probíhal v dílnách a na odloučených pracovištích, jejichž materiální vybavení
odpovídalo nárokům příslušných oborů. Žákům byla umožněna aplikace teoretických
poznatků na praktické činnosti v reálných provozech, přičemž byla podporována schopnost
vrstevnické spolupráce a vzájemné dopomoci. Pedagogové při zadávání úloh respektovali
individuální schopnosti žáků, volili úlohy různé náročnosti a dbali na systematické rozvíje ní
praktických dovedností potřebných pro výkon povolání. Průběžné hodnocení bylo
poskytováno zejména formou zpětné vazby, ojediněle byl zařazován prvek sebehodnocení.
Všechny sledované aktivity důsledně zahrnovaly dodržování bezpečnostních pravidel
i používání ochranných pomůcek, což potvrzovalo připravenost žáků na odbornou profesní
praxi.


                                             4/9
V domově mládeže je žákům poskytována systematická podpora, která smysluplně rozvíjí
a posiluje výsledky školního vzdělávání. Žáci si plánují svůj volný čas podle oblastí zájmů,
který mohou trávit v rámci organizovaných aktivit (kroužek sportovní, vaření, deskových
her, nebo rukodělnými činnostmi), ale také vlastním programem. Zaměřuje se tedy
především na rozvoj nadání ubytovaných žáků, podporu jejich učení včetně možnosti
doučování, na zdravý životní styl a také na rozvoj dovedností v kulturní oblasti.


                          Hodnocení výsledků vzdělávání
Pravidla hodnocení výsledků vzdělávání jsou stanovena ve školním řádu, s výjimko u
způsobu hodnocení ve zkráceném studiu pro získání středního vzdělání s výučním listem.
Žáci jsou učiteli v jednotlivých předmětech seznamováni s podrobnějšími kritérii a pravidly
hodnocení, která jsou jednotně stanovena pro jednotlivé ročníky a obory vzdělání, čímž je
zajištěn jednotný přístup učitelů k hodnocení. Podklady pro hodnocení učitelé získávají
prostřednictvím běžně používaných evaluačních nástrojů.
Informování žáků a zákonných zástupců nezletilých žáků o výsledcích vzdělává ní
je zajištěno prostřednictvím školního elektronického informačního systému. Prospěch
a docházku žáků průběžně sledují třídní učitelé ve spolupráci s výchovnou poradkyní.
V případě zhoršeného prospěchu nebo vysoké absence jsou průběžně přijímána opatření
k nápravě (jednání s žáky a jejich zákonnými zástupci, návrhy kázeňských opatření apod.).
K posílení motivace žáků k aktivní školní docházce byl ve školním řádu stanoven limit
absence pro možnost hodnocení žáka známkou na vysvědčení. Toto opatření bylo zavedeno
ve školním roce 2024/2025 a vedlo k výraznému poklesu průměrné absence žáků. Zatímco
ve školním roce 2023/2024 činila celková absence na žáka 173,21 hodin, po zavedení limitu
ve školním roce 2024/2025 klesla na 126,09 hodin, tedy o 47,12 hodin na žáka, což
představuje snížení přibližně o 27 %. Vedení školy opatření vyhodnotilo jako efektivní
a podporuje jeho realizaci i v aktuálním školním roce.
Žáci školy dlouhodobě dosahují dobrých výsledků ve vzdělávání, a to jak u maturitní, tak
u závěrečné zkoušky. V průběhu tří uzavřených let dosáhli u maturitní zkoušky ve srovnání
se stejnou skupinou oborů na celostátní úrovni lepších výsledků. Podle dostupných dat
za rok 2024 činila hrubá neúspěšnost žáků školy 2 %, zatímco celostátní průměr za skupinu
oborů dosáhl 13,7 %. V roce 2025 došlo k mírnému nárůstu hrubé neúspěšnosti na 6,9 %.
Závěrečné zkoušky úspěšně vykonají téměř všichni žáci, kteří se k nim přihlásí.
Dosažené výsledky při ukončování vzdělávání odpovídají celkově dobrým a vyrovna ným
průběžným výsledkům žáků. Za poslední tři uzavřené školní roky se průměrný prospěch
žáků na konci druhého pololetí pohyboval v rozmezí od 1,93 do 2,25.
Výsledky žáků školy u maturitní i závěrečné zkoušky potvrzují stabilně dobrou úroveň
přípravy žáků k těmto formám ukončení vzdělávání. Úspěšnost žáků je trvale vyšší než
průměrné výsledky obdobných oborů na celostátní úrovni. Vnitřní rozbory výsledků
vzdělávání umožňují škole sledovat vývoj úspěšnosti a přijímat opatření k jejímu udržení.
Celkově lze konstatovat, že škola zajišťuje kvalitní přípravu žáků k maturitním
a závěrečným zkouškám, i když v celkové kvalitě vzdělávání přetrvávají určité rezervy.
Žáci školy pravidelně dosahují významných úspěchů v soutěžích odborných dovedností
v regionálních i celostátních kolech, kde prokazují praktické dovednosti v oblasti
elektrotechniky. Škola se pravidelně účastní prestižní soutěže „České ručičky“, ve které se
úspěšně prezentuje mezi nejlepšími školami republiky. Významný úspěch zaznamenal žák
školy, který obdržel ocenění „Nejlepší žák školy“ resortu elektrotechnických škol. Žáci


                                            5/9
školy se aktivně zapojují také do sportovních soutěží například ve florbale a stolním tenisu,
kde se umisťují v okresních kolech na vítězných příčkách. Pořádány a podporovány jsou
také kurzy zaměřené na lyžařské a vodácké dovednosti, kterých se pravidelně účastní velká
část žáků prvních a druhých ročníků. Tyto výsledky reflektují kvalitní přípravu žáků školy
a jejich aktivní zapojení do mimoškolních odborných i sportovních aktivit, které přispívají
k rozvoji jejich odborných, praktických a osobnostních kompetencí.
Spolupráce školy s partnery je rozmanitá a zahrnuje široké spektrum subjektů z oblasti
školství, zaměstnavatelů i průmyslových podniků. Škola úzce a dlouhodobě spolupracuje
se Svazem energetiky České republiky, profesními asociacemi a několika středními školami
v rámci republiky na společných projektech, tvorbě učebních dokumentů, realizac i
odborných soutěží a propagačních aktivit. Klíčová jsou rovněž partnerství s desítkami
výrobních podniků a firem, která umožňují žákům získávat odbornou praxi, účastnit se
produktivní práce, konzultovat obsah vzdělávání podle potřeb praxe a zajišťují i odborné
vzdělávání zaměstnanců firem. Tato aktivní partnerská síť významně přispívá ke kvalitní
přípravě žáků a k propojení školy s aktuálními požadavky trhu práce.
Škola je zapojena do projektů financovaných z prostředků Evropské unie – programu
Erasmus+ a Operačního programu Jan Amos Komenský. Tyto projekty jsou zaměřeny na
podporu vzdělávání žáků prostřednictvím inovativních forem výuky (např. projektové dny,
tandemová výuka, exkurze) a na mezinárodní spolupráci při vzdělávání. Účast žáků na
mezinárodních projektech zaměřených na využití vodíkových technologií přispívá k rozvoji
jejich odborných kompetencí.
Vychovatelé v domově mládeže zajišťují žákům kromě zájmových aktivit v domově také
samotné akce mimo domov. Jde například o tematické vycházky v přírodě, návštěvu
vzdělávacích center nebo historických památek apod. Navázána spolupráce s domovem
seniorů a mateřskou školou přispívá k rozvoji sociálních kompetencí žáků. V případě
vážnějších problémů s ubytovanými žáky je vedení domova mládeže ve spolupráci se školou
adekvátně vyřešilo, včetně přijímání odpovídajících opatření.


                                         Závěry
Vývoj školy
– Změna ve vedení školy.
– Částečná obměna pedagogického sboru.
– Zlepšení materiálních podmínek ve škole a v domově mládeže.
– Vybudování ON-Voltage centra pro reálnou simulaci technologií v energetice.
– Zřízení školního poradenského pracoviště.
– Přetrvávající nedostatky ve školním řádu a ve školních vzdělávacích programech.

Silné stránky
– Škola pružně reaguje na aktuální trendy a požadavky vývoje v energetickém průmyslu
  prostřednictvím rozsáhlé partnerské spolupráce s odbornými firmami, systematick ým
  zkvalitňováním materiálních podmínek pro výuku a realizace řady rozvojových projektů.
  (1.5)




                                            6/9
– Dobré a stabilní výsledky žáků u maturitní a závěrečné zkoušky v porovnání
  s celostátními údaji potvrzují účinnost vzdělávacího procesu a vyrovnanou kvalitu výuky.
  (5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Rezervy v pedagogickém vedení a nedostatky ve vedení dokumentace se projevují
  v nejednotnosti pedagogických postupů a omezeném řízení kvality vzdělávání. (2.1)
– Učitelé jen omezeně poskytovali podporu odpovídající schopnostem žáků a nabíze li
  úlohy různé kognitivní náročnosti, převažovala aktivita učitele nad aktivitou žáků, což
  vedlo k jejich menšímu zapojení, omezenému rozvoji samostatného myšlení a nižší
  motivaci k učení. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Věnovat pozornost kvalitě školního         řádu a školních      vzdělávacích   programů.
  Zapracovávat do nich potřebné změny.
– Důsledněji uplatňovat     podpůrná opatření ve výuce a zajistit         jejich pravidelné
  vyhodnocování.
– Posílit uplatňování diferencovaného přístupu k žákům se speciálními vzdělávac ími
  potřebami i žákům nadaným.
– Systematicky vyhledávat žáky s potřebou podpory a žáky nadané ve spolupráci třídníc h
  i ostatních učitelů se školním poradenským pracovištěm a věnovat této činnosti zvýšenou
  pozornost.
– Zaměřit další vzdělávání pedagogických pracovníků na didaktiku a kooperativní metody
  výuky.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 14 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Jmenovací dekret na pracovní místo ředitele s účinností od 1. 8. 2023, čj. JMK
      108858/2023
 2.   M8 Výkaz o střední škole ze dne 7. 10. 2025
 3.   Školní vzdělávací programy platné ve školním roce 2025/2026



                                            7/9
 4.   Školní řád účinný od 1. 9. 2024, č. j. SSEE-0966/2024
 5.   Dokumentace školního poradenského pracoviště (program poradenských služeb ve
      škole, preventivní program školy, strategie předcházení školní neúspěšnosti, zápisy
      z jednání aj.) vedená ve školním roce 2025/2026 ke dni inspekční činnosti
 6.   Osobní dokumentace žáků se speciálními vzdělávacími potřebami vedená ve školním
      roce 2025/2026 ke dni inspekční činnosti
 7.   Školní matrika (údaje o výsledcích vzdělávání žáků a absenci) za školní roky
      2022/2023 až 2025/2026 ke dni inspekční činnosti
 8.   Souhrnná statistika tříd, 1. a 2. pololetí, školní roky 2023/2024 a 2024/2025,
      nedatováno
 9.   Výsledky maturitních a závěrečných zkoušek za jarní a podzimní zkušební období
      roků 2023, 2024 a 2025, ze dne 6. 11. 2025
10.   Zápisy ze schůzek předmětových komisí ve školním roce 2024/2025 a 2025/2026
11.   Vnitřní řád domova mládeže účinný od 1. 9. 2023, aktualizovaný 6. 11. 2025
12.   Deníky výchovných skupin ve školním roce 2025/2026
13.   Zápisy ze schůzek domova mládeže ve školním roce 2024/2025 a 2025/2026
14.   Plány Dalšího vzdělávání pedagogických pracovníku platné ve školním roce
      2025/2026
15.   Dokumentace k hodnocení finančních podmínek, podmínek zajištění bezpečnosti
      a školního stravování
16.   Dokumentace k personálnímu zajištění výuky, doklady o nejvyšším dosaženém
      vzdělání
17.   Přehled plánu volnočasových činností a kroužků ve školním roce 2025/2026
18.   Webové stránky školy vedené ve školním roce 2025/2026


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Mgr. Milan Heroudek, školní inspektor, vedoucí inspekčního týmu
 Ing. Renata Boková, školní inspektorka
 PhDr. Jiří Wasserburger, školní inspektor
 Bc. Olga Karmazínová, kontrolní pracovnice



                                          8/9
 Ing. Tomáš Kostka, odborník na střední odborné vzdělávání


25. 11. 2025




                                          9/9
