                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIA-3559/24-A
                                      Sp. zn. ČŠIA-S-587/24-A


Název                               Základní škola a gymnázium Livingston s.r.o.
Sídlo                               Vážská 998/2, Čakovice, 196 00 Praha 9
E-mail                              martin.holub@zslivingston.cz
IČO                                 03 012 557
Identifikátor                       691 007 039
Právní forma                        Společnost s ručením omezeným
Zastupující                         Mgr. Martin Holub
Zřizovatel                          Základní škola a gymnázium Livingston s.r.o.
Místo inspekční činnosti            Vážská 998, Praha 9, Čakovice
Inspekční činnost na místě          4. 11. 2024 − 7. 11. 2024

Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného základní školou
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.


                                         Charakteristika
Základní škola a gymnázium Livingston s.r.o. (dále „škola“ nebo „instituce“) vykonává
činnost základní školy, gymnázia, školní družiny a školní jídelny-výdejny.
Škola se zaměřuje na vytvoření respektujícího, přátelského a bezpečného prostředí,
zohledňuje přirozené vývojové potřeby žáků, propojuje výuku s reálným světem a uplatňuje
celostní přístup ke vzdělání. K prioritám školy patří individuální přístup k žákům, rozvoj
jejich sociálních dovedností, podpora spolupráce zejména ve formě vrstevnického učení,
zdravého životního stylu a environmentálního povědomí v rámci výuky a pobytu v přírodě.
Věkově smíšené skupiny třídního kolektivu na prvním stupni nabízejí možnosti vzájemné ho
obohacování žáků při výuce. Ve vzdělávání je kladen důraz i na práci s moderními
informačními a komunikačními technologiemi. V souladu se zaměřením školy je účelně
využita disponibilní časová dotace pro výuku anglického jazyka. Rozvoj jazykovýc h
dovedností žáků dále podporuje zapojení rodilých mluvč í do jazykového vzdělává ní
a aplikace metody CLIL v ostatních předmětech
Profilaci školy podporují materiální a personální podmínky, zařazení specializova nýc h
předmětů do učebního plánu a široká nabídka volnočasových vzdělávacích aktivit. V rámci
zájmové činnosti je dětem nabízena široká nabídka zájmových kroužků.
K termínu inspekční činnosti se ve škole vzdělávalo 140 žákům v 1. až 9. ročníku základní
školy, nejvyšší povolený počet žáků (234) je využit z 60 %. Od posledního inspekčního
hodnocení v roce 2016 došlo k navýšení počtu žáků a tříd, byla zahájena výuka na druhém
stupni a od školního roku 2024/2025 je realizována výuka na gymnáziu. Činnost školní
družiny se uskutečňuje v pěti odděleních (počet žáků 139). Nejvyšší povolený počet žáků
ve školní družině je téměř plně využit.
Škola sídlí v klidném prostředí okrajové části Prahy. V rámci pražského regionu se jedná
o menší školu rodinného typu.


                         Hodnocení podmínek vzdělávání
Ředitel školy (dále „ředitel“) je ve vedoucí funkci druhým rokem, postupně nastavuje řídicí
mechanismy. Jeho hlavní prioritou je zachování kvality poskytované vzdělávací nabídky
a zajištění pozitivního pracovního klimatu. Stanovené koncepční záměry vycházejí
z aktuálních podmínek a potřeb instituce, průběžně se daří naplňovat některé z nich, např.
realizace projektového vyučování, zkvalitňování materiálního vybavení, výuka metodou
CLIL. V některých dalších oblastech, např. systematická práce se slovním hodnocením nebo
zvyšování kvalifikovanosti pedagogického sboru, se však jejich realizace zatím nedaří.
Ředitel využívá výhody malé školy a uplatňuje demokratický způsob vedení, který je
založen na principu partnerské spolupráce i otevřené komunikace jednotlivých aktérů
vzdělávání. Žáci mají možnost spolurozhodovat o některých záležitostech týkajících se
fungování školy prostřednictvím tzv. Školního sletu, což podporuje rozvoj jejich sociálníc h
dovedností (schopnost diskutovat, argumentovat, dělat kompromisy) i demokratickýc h
hodnot.
Nastavená organizační struktura umožňuje rovnoměrné rozvržení kompetencí mezi
jednotlivé pedagogické pracovníky, jejich participaci na chodu školy i vzájemno u
spolupráci. Ředitel k řízení školy využívá pedagogickou radu, projednává s pedagogy nejen
zásadní pedagogické dokumenty, ale i záležitosti týkající se vzdělávacího procesu.
Pravidelné porady pedagogických pracovníků umožňují předávání poznatků a zkušeností
z výuky, řešení aktuálních problémů a koordinaci aktivit školy. Zpětnou vazbu o plnění
úkolů a chodu instituce získává vedení školy každodenním osobním kontaktem s pedagogy,
žáky a jejich rodiči.
Kontrolní a hospitační činnost je sice prováděna průběžně, avšak vykazuje dílčí nedostatky.
Hospitační činnost, zejména na prvním stupni, není vždy efektivní. Chybí doporučení či
opatření ke zkvalitnění výchovně vzdělávacího procesu, což se projevuje odlišnou úrovní



                                            2/8
metodické a didaktické propracovanosti výuky jednotlivých vyučujících. Většina učitelů si
účelně poskytuje zpětnou vazbu i v rámci vzájemných hospitací.
Personální podmínky umožňují realizaci vzdělávacích programů. Vzdělávání zajišťuje
35 pedagogických pracovníků a školní psycholog. Podmínky odborné kvalifikace nesplňuje
téměř třetina pedagogů. Nízká kvalifikovanost a pedagogická zkušenost učitelů se
v některých případech negativně projevila v kvalitě sledované výuky, zejména na prvním
stupni, odlišnou úrovní metodické a didaktické propracovanosti.
Další vzdělávání pedagogických pracovníků vychází zejména z potřeb školy. Plánované
i absolvované vzdělávací semináře zohledňují požadavky vedoucí k naplňování školního
vzdělávacího programu, pravidelně jsou realizovaná supervizní setkání s koučem.
Profesnímu rozvoji pedagogů dále napomáhá stanovení plánů osobního rozvoje a cílů pro
další rozvoj školy, jejichž plnění je pravidelně vyhodnocováno prostřednictvím pohovorů
s vedením školy.
Při vzdělávání škola efektivně spolupracuje se zákonnými zástupci žáků a se zřizovate le m.
Rodiče mají možnost podílet se na dění ve škole, účastnit se různých programů, např.
rodičovských kaváren, besídek, oslav svátků a tradic, dnů otevřených dveří, seminářů. Škola
dlouhodobě spolupracuje se Sdružením soukromých škol Čech, Moravy a Slezska.
Finanční předpoklady umožňují plynulý chod školy i naplňování školního vzdělávac ího
programu. Efektivní financování se pozitivně odráží v materiálním vybavení. Vedení školy
každoročně vybavuje učebny speciálními pomůckami, které jsou žáky v hodinách účelně
využívány, průběžně obnovuje a doplňuje vybavení informačními a komunikač ními
technologiemi (např. počítače, tablety, 3D tiskárny, mikrofony). Škola má dostatek
kmenových učeben, disponuje odbornými a specializovanými učebnami (chemická
laboratoř, ICT třída, plně vybavená žákovská kuchyně, výtvarný ateliér a herna vybavená
Montessori pomůckami), prostorným, dobře vybaveným zázemím pro školní družinu,
kvalitními podmínkami pro výuku tělesné výchovy a pro sportovní vyžití žáků. Všechny
kmenové učebny jsou vybaveny nábytkem splňujícím ergonometrické požadavky. K rozvoji
čtenářské gramotnosti slouží informační knihovny a čtecí koutky s velkým výběrem
literatury. Netradiční prostory na střeše budovy jsou využívány jak pro výuku (ekologická
výchova), tak pro relaxaci žáků. Četné ekologické aktivity a projekty jsou realizo vá ny
v nedaleké školní zahradě, která poskytuje úplné zázemí i pro celodenní pobyt žáků.
V prostorách školy se nachází recepce s relaxační zónou, která je k dispozici žákům i jejich
rodičům.
Zdravé stravovací návyky žáků jsou podporovány zapojením do projektů Mléko do škol,
Ovoce do škol. Pozitivní je, že jsou žáci vedeni ke zdravému životnímu stylu, poskytovaná
strava je pestrá, s množstvím ovoce a zeleniny.


                          Hodnocení průběhu vzdělávání
Společným znakem výuky je přátelská, respektující atmosféra a vzájemná důvěra, vstřícná
komunikace, empatický přístup pedagogů k žákům a vhodně připravené pracovní prostředí.
Všichni žáci respektovali nastavená pravidla práce a komunikace s vyučujícími. Vzdělává ní
se vyznačovalo odlišnou metodickou a didaktickou propracovanosti vyučovacích hodin.
Ve většině hospitovaných vyučovacích hodin zvolené didaktické postupy dostatečně
zohledňovaly zásady a cíle stanovené ve vzdělávacím programu. Učitelé účelně zařazova li
individualizovanou a diferencovanou práci v kombinaci s frontální výukou. Dynamiku části
vzdělávání podpořila tandemová výuka. Převažovaly aktivizující metody se zaměřením na


                                            3/8
rozvoj požadovaných kompetencí, především kompetence k učení, řešení problémů, sociální
a personální. V hospitovaných hodinách na druhém stupni vyučující kombinovali zejména
frontální výuku se samostatnou prací žáků, velkou měrou byla rozvíjena smyslup lná
kooperace žáků při skupinové práci či práci ve dvojicích, žáci si většinou mohli vybrat formu
výuky a pracovní prostor. Vyučující vytvářeli prostor pro vlastní vyjádření žáků
a poskytovali jim dostatek času k práci. Využívali formativní potenciální hodnocení,
průběžně žáky oceňovali za snahu i dílčí pokrok, povzbuzovali je k následné aktivitě.
Podněcovali žáky k vzájemnému hodnocení a sebehodnocení s ohledem na vlastní učení.
Přínosné bylo vedení žáků k uvědomování si mezipředmětových souvislostí a propojení
probíraného učiva s reálnými životními situacemi. Klidný přístup pedagogů navodil
podnětné pracovní klima. Tempo výuky bylo přiměřené schopnostem žáků. Učitelé vhodně
směřovali žáky postupnými kroky ke správnému postupu a splnění úkolu. Názornost
vzdělávání, zejména na druhém stupni, byla podpořena efektivním používáním didaktické
techniky, učebních pomůcek či dalších materiálů souvisejících s probíraným tématem.
Kvalitu části hospitovaných hodin, převážně na prvním stupni, snižovala menší pozornost
věnovaná aplikační složce znalostí. Zejména u nekvalifikovaných pedagogů byla efektivita
vzdělávání nižší, nepřiměřená délka některých činností se ojediněle projevila nižší
dynamikou výuky a poklesem zájmu některých žáků o probírané učivo. Chybělo využívá ní
různých informačních zdrojů, včetně digitálních, se samostatným vyhledává ním
a vyhodnocováním informací pro podporu rozvoje kritického myšlení žáků. Dílčím
nedostatkem části vyučovacích hodin bylo užívaní nespisovné češtiny, nebo neověření
porozumění zadání úkolu ze strany učitele. Časová dotace vyučovací hodiny byla většinou
účelně využita, nedocházelo k prodlevám, v závěru hospitovaných hodin ale v některých
případech neproběhlo účelné shrnutí probraného učiva a zhodnocení proběhlé výuky
učitelem ani žáky.
Škola cíleně rozvíjí gramotnosti žáků (čtenářská, matematická, cizojazyčná, informač ní).
Prioritně se věnuje podpoře jazykových dovedností žáků. Pedagogové přirozeně a velmi
efektivně zajišťují princip dvojjazyčného prostředí. Rodilí mluvčí systematicky rozvíjí
receptivní i aktivní řečové dovednosti žáků, kladou důraz na zvládnutí slovní zásoby
a porozumění mluvenému projevu. V rámci probíraných témat jsou žáci srozumite lně
seznamováni také s gramatickými zásadami a pravidly daného cizího jazyka. Ve výuce je
patrná erudice a vzájemná spolupráce učitelů při párové výuce, která má významný vliv na
pozornost žáků a jejich aktivní zapojování do připravených a realizovaných aktivit.
Jazyková gramotnost je efektivně rozvíjena také metodou CLIL. Rozvoj čtenářské
gramotnosti je např. realizován prostřednictvím čtenářských dílen a hodin tvořivého psaní.
Rozmanitá nabídka projektů, vzdělávacích programů, školních a mimoškolních aktivit
umožňuje dále rozšiřovat a prohlubovat vědomosti a dovednosti žáků. Četné, různě
tematicky zaměřené akce přispívají k všestrannému rozvoji osobnosti žáků. Patřičná
pozornost je věnována podpoře tvůrčích dovedností a individuálních zájmů žáků.
Zájmové vzdělávání ve školní družině vhodně navazuje na základní vzdělávání, je
realizováno v odpoledních blocích formou relaxační a tvořivé činnosti, možnosti zapojení se
do her a kroužků. Žáci si většinou volili vlastní program, který nejlépe odpovídal jejich
zájmu.




                                            4/8
                          Hodnocení výsledků vzdělávání
Naplňování očekávaných výstupů školního vzdělávacího programu je systematick y
ověřováno. Průběžné sledování dílčích učebních pokroků žáků slouží jako podklad pro
pololetní slovní hodnocení, současně pomáhá identifikovat oblasti učiva, na které je potřeba
zaměřit pozornost v dalším období. Pedagogové na druhém stupni používají pro hodnocení
v hlavních předmětech také portfolia žáků. Při prospěchových výkyvech či zhoršení
prospěchu je žákům poskytována intenzivní individuální podpora přímo ve vyučovac ím
procesu, pro domácí přípravu jim učitelé zadávají individualizované úlohy, v případě
potřeby nabízejí doučování. Ke společnému stanovení dalších postupů jsou v případě
potřeby využívána tripartitní jednání ve formátu učitel-rodič-žák.
Zákonní zástupci jsou s výsledky vzdělávání žáků podrobně seznamováni čtvrtletně.
Zpravidla nejméně jednou měsíčně jsou rodičům poskytovány informace o výsledcíc h
vzdělávání žáků. Ve vyšších ročnících jsou průběžně seznamováni také s výsledky
kontrolních či diagnostických testů žáků v některých předmětech. Pedagogové
v jednotlivých třídách na prvním stupni však používají vlastní způsoby informo vá ní
o průběžných výsledcích vzdělávání žáků. Rodiče žáků mladšího školního věku jsou
informováni o výsledcích víceméně na základě vlastního zájmu. Chybí jednotně nastavený
způsob seznamování s průběžnými výsledky vzdělávání na úrovni školy, také není zajištěno
informování rodičů o průběžných výsledcích vzdělávání žáků ve výchovných předmětech.
Škola věnuje pozornost adaptaci žáků prvních ročníků na nové školní prostředí, což
dokládají jejich vzdělávací výsledky cíleně zaměřené na podporu motivace k učení. Důraz
je kladen zejména na nastavení a dodržování pravidel. Bezproblémovému přechodu žáků
z prvního na druhý stupeň napomáhá především výuka některých předmětů pedagogy
z druhého stupně, a to již od 4. ročníku. V externím testování vykazují žáci většinou dobré
výsledky. Výborných výsledků dosahují žáci v komerčním testování úrovně anglické ho
jazyka. Ve výběrovém zjišťování výsledků žáků ČŠI ve školním roce 2022/2023 byly sice
výsledky žáků 9. ročníků v druhém cizím jazyce slabé, avšak validitu testování ovlivnil malý
počet testovaných žáků (2).
Poradenský tým školy vytváří příznivé podmínky pro práci se žáky se SVP a OMJ. Školní
poradenské pracoviště nabízí komplexní poradenské služby žákům, rodičům i pedagogům.
Škola účinně poskytuje diagnostiku a podporu žákům v prvním stupni podpůrných opatření.
Na základě doporučení školských poradenských zařízení jsou vhodně nastavena
a realizována další podpůrná opatření. Školní psycholog v indikovaných případech
individuálně pracuje se žáky s výchovnými obtížemi, zákonným zástupcům i pedagogům
poskytuje poradenské služby.
Funkčně nastavená preventivní strategie vede k minimálnímu výskytu vztahových problémů
i sociálně patologických jevů. Ve spolupráci s třídními učiteli probíhá pravidelné
monitorování, které pomáhá mapovat vztahy ve třídách i odkrývat případné zárodky
rizikového chování. Pozitivní roli sehrává rodinné prostředí, charakter menší školy a účinně
nastavené mechanismy zaměřené na budování pozitivních vztahů mezi jednotlivými aktéry
vzdělávání. Dobrou úroveň sociálního a osobnostního rozvoje žáků dokládá bezproblémo vé
chování žáků a slušné vystupování zaznamenané v hospitovaných hodinách i o přestávkách.
Důležitou úlohou v předcházení negativním jevům představuje pestrá nabídka
mimoškolních aktivit a kroužků.




                                            5/8
                                         Závěry
Vývoj školy
Od posledního inspekčního hodnocení došlo k navýšení počtu žáků a tříd, byla zahájena
výuka na druhém stupni. Průběžně je doplňováno a obnovováno materiální vybavení školy.


Silné stránky
– podpora osobnostního a sociálního rozvoje žáků, utváření pozitivních vztahů v třídníc h
  kolektivech (6.3)
– výrazné zkvalitňování a efektivní využití prostorových i materiálně technickýc h
  podmínek a finančních prostředků pro rozvoj žákovských kompetencí (2.4)
– efektivní naplňování profilace školy v oblasti jazykového vzdělávání realizací výukové
  metody CLIL (4.1)


Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– kontrolní činnost vedení školy není dostatečně efektivní vzhledem ke zkvalitňo vá ní
  vzdělávacího procesu (2.1)
– nízká míra kvalifikovanosti pedagogického sboru ovlivňuje kvalitu vzdělávání (2.3)
– nastavený způsob seznamování s průběžným hodnocením na prvním stupni neposkytuje
  žákům a jejich zákonným zástupcům vždy aktuální informace o dosaženém učebním
  pokroku ve všech vzdělávacích oblastech (5.1)


Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz


Doporučení pro zlepšení činnosti školy
– zvýšit účinnost kontrolního systému, vyvozovat z hospitační činnosti konkrétní opatření
  ke zvyšování kvality vzdělávání, průběžně sledovat a vyhodnocovat jejich účinnost
– vytvářet podmínky pro doplnění odborné kvalifikace nekvalifikovaných učitelů a nadále
  jim poskytovat cílenou metodickou podporu
– nastavit systém průběžného informování žáků a jejich zákonných zástupců o výsledcíc h
  vzdělání.
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.




                                            6/8
                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Rozhodnutí MHMP č.j.: S-MHMP 812054/2014, ZŠ Livingston, s.r.o., zápis do
      rejstříku škol s účinností od 1. 9. 2015, ze dne 23. 10. 2014
 2.   Jmenování do funkce ředitele školy: Základní škola a gymnázium Livingston, s.r.o.,
      ke dni 11. 8. 2023, ze dne 25. 8. 2023
 3.   Školní vzdělávací program pro základní vzdělávání platný k termínu inspekční
      činnosti
 4.   Koncepce rozvoje školy
 5.   Školní vzdělávací program pro školní družinu platný k termínu inspekční činnosti
 6.   Školní řád platný k termínu inspekční činnosti
 7.   Vnitřní řád školní družiny platný k termínu inspekční činnosti
 8.   Školní matrika – výběr, vedená k termínu inspekční činnosti
 9.   Záznamy z jednání pedagogické rady ve školních letech 2023/2024 a 2024/2025
      vedené k termínu inspekční činnosti
10.   Výběr třídních knih
11.   Rozvrh vyučovacích hodin 2024/2025 platný k termínu inspekční činnosti
12.   Výběr z personální dokumentace vedené k termínu inspekční činnosti
13.   Výběr z dokumentace žáků se speciálními vzdělávacími potřebami
14.   Podklady k hodnocení výsledků vzdělávání ve školních letech 2023/2024 až
      2024/2025 k termínu inspekční činnosti
15.   Výběr z žákovských portfolií
16.   Krizový plán školy
17.   Dlouhodobá preventivní strategie školy 2023-2027


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.


                                          7/8
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Kateřina Poláková, školní inspektorka, vedoucí inspekčního týmu
 Ing. Dana Dalešická, školní inspektorka
 Ing. Marta Dykovská, kontrolní pracovnice
3. 12. 2024




                                          8/8
