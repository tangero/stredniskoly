                                     Česká školní inspekce
                                     Liberecký inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIL-768/21-L


Název                               Obchodní akademie, Česká Lípa, náměstí Osvobození
                                    422, příspěvková organizace
Sídlo                               náměstí Osvobození 422, 470 01 Česká Lípa
E-mail                              oa-cl@clnet.cz
IČ                                  49864637
Identifikátor                       600010015
Právní forma                        příspěvková organizace
Zastupující                         Ing. Rostislav Lád
Zřizovatel                          Liberecký kraj
Místo inspekční činnosti            náměstí Osvobození 422, 470 01 Česká Lípa
Termín inspekční činnosti           2.−4. 11. 2021


Inspekční činnost byla zahájena předložením pověření k inspekční činnosti.

                                 Předmět inspekční činnosti
Zjišťování a hodnocení podmínek, průběhu a výsledků vzdělávání poskytovaného střední
školou podle příslušného školního vzdělávacího programu podle § 174 odst. 2, písm. b)
zákona č. 561/2004 Sb., o předškolním, základním, středním, vyšším odborném a jiném
vzdělávání (školský zákon), ve znění pozdějších předpisů.
Zjišťování a hodnocení naplňování školního vzdělávacího programu a jeho souladu
s právními předpisy a rámcovým vzdělávacím programem podle § 174 odst. 2, písm. c)
školského zákona.




2021/2022
                                     Charakteristika
Právnická osoba Obchodní akademie, Česká Lípa, náměstí Osvobození 422, příspěvková
organizace (dále „škola“, nebo „obchodní akademie“), vykonává činnost střední školy a je
řízena Libereckým krajem. Nabízí čtyřleté studium v oborech vzdělání 63-41-M/02
Obchodní akademie (se zaměřeními: počítačová grafika, firemní management a jazyková
akademie), 78-42-M/02 Ekonomické lyceum (se zaměřeními: ekonomické a jazykové
lyceum) a 68-43-M/01 Veřejnosprávní činnost (se zaměřeními: veřejná správa a právní
asistent).
K datu inspekční činnosti se ve škole vzdělávalo 426 žáků v 17 třídách. Nejvyšší povolený
počet žáků byl naplněn na 89 %. Škola evidovala 16 žáků se speciálními vzdělávac ími
potřebami (dále „SVP“) individuálně integrovaných do běžných tříd, z toho dva žáky se
zdravotním postižením. Vzdělává 20 žáků s odlišným mateřským jazykem. Obchodní
akademie nevyužívá služeb asistenta pedagoga.
Škola nemá vlastní tělocvičnu ani školní jídelnu. Žáci se stravují v jídelně domova mládeže
blízké střední průmyslové školy. Kromě toho mohou využívat školní bufet.

                          Hodnocení podmínek vzdělávání
Škola má srozumitelnou a reálnou koncepci svého rozvoje vytvořenou na základě analýzy
svých potřeb i potřeb zřizovatele, stanovené konkrétní priority v jednotlivých oblastech
vzdělávání se daří škole naplňovat. Strategické cíle se promítají do procesu řízení i stěžejníc h
dokumentů školy, které navazují na další koncepční dokumenty zaměřené na oblast
podmínek vzdělávání, kontroly na všech úrovních a dalšího vzdělávání pedagogickýc h
pracovníků. Velký důraz je kladen na rozvoj jazykových kompetencí žáků v oblasti pěti
cizích jazyků (anglický, německý, španělský a ruský) a na rozvoj odbornosti. Se strategií
školy, která je dostupná všem aktérům vzdělávání, se pedagogové školy převážně ztotožňují.
Nastavení vnitřních pravidel a mechanismů k organizování činnosti školy je přehledné,
odpovídá záměrům jejího rozvoje. Vedení školy se podařilo v době distančního vzdělává ní
zajistit společnou výukovou platformu a metodickou i technickou podporu učitelům i žákům
a minimalizovat tak problémy s přechodem na prezenční způsob výuky.
Při organizaci pedagogického procesu vedení školy účelně využívá spolupráce
s metodickými orgány. Kontrola výchovně vzdělávacího procesu realizovaná ředitelem
školy a jeho zástupcem je pravidelná a systematická, avšak v rámci hospitační činnosti
chyběla důslednost při sledování uplatňování poznatků získaných vyučujícími v rámci
dalšího vzdělávání zaměřeného na využívání vyučovacích metod a forem. Vzdělává ní
probíhalo podle vzdělávacích programů, se kterými vyučující aktivně pracovali. Personální
složení pedagogického sboru odpovídá potřebám školy kvalitně zajistit výuku všeobecně
vzdělávacích a odborných předmětů, zvýšená pozornost je věnována novým členům sboru
přidělením zkušeného mentora. Osobnostně profesní rozvoj pedagogů byl prostřednictvím
dalšího vzdělávání orientován na aktivity související s jejich odborností, prevencí sociálně
patologických jevů i na rozvoj pedagogických dovedností. Odborné znalosti byly ve vysoké
míře účelně aplikovány v průběhu vzdělávání, v menší míře však byly ve výuce uplatňová ny
získané znalosti pedagogů spojené s využíváním aktivizujících metod a forem výuky.
Obchodní akademie od poslední inspekce významně zkvalitnila materiální podmínky.
Budova je bezbariérová, pro rekonstrukce, vybavení a vzdělávání využívá škola pravidelně
evropské fondy a jiné zdroje. Proběhla renovace budovy zaměřená na snížení provozníc h
nákladů. Byly vybudovány dvě nové učebny, počítačová síť, škola disponuje
vysokorychlostním internetem, včetně bezdrátové WIFI, která umožňuje zvýšení úrovně



2021/2022                                      2
poskytovaného vzdělávání. Škola je chráněna kamerovým systémem s připojením na pult
bezpečnostní služby. Učebny jsou vybaveny novým nábytkem a projekční a audiovizuá lní
technikou.
Výchovné a kariérové poradenství je ve škole zajišťováno třemi pracovníky, spolupracují
s třídními učiteli a ostatními pedagogy a průběžně a systematicky si předávají infor mace
o žácích. Zajišťují prevenci rizikových jevů, řeší školní neúspěšnost a rovný přístup všech
žáků ke vzdělávání. Cílená podpora je žákům zajištěna aplikací doporučení školského
poradenského zařízení ve výuce a realizací a vyhodnocováním individuálních vzdělávac íc h
plánů. Systematicky a efektivně uplatňovaná preventivní strategie školy je velmi důležitá
zvláště v době návratu žáků z distančního vzdělávání. Organizované aktivity na podporu
primární prevence zohledňují aktuální stav ve škole a vhodně reagují na nejčastěji řešené
rizikové chování žáků, kterým je věnována zvýšená pozornost hned v prvním ročníku na
adaptačním kurzu. Včasná intervence při počátečních projevech rizikového chování
je účinná.
Školní preventivní program klade důraz na vytváření bezpečného prostředí ke vzdělává ní.
Účinná pomoc žákům s jazykovou bariérou je zajištěna cílenou pedagogickou intervencí ve
výuce jak českého jazyka, tak v ostatních předmětech. Organizované aktivity na podporu
primární prevence zohledňují aktuální stav ve škole a vhodně reagují na nejčastěji řešené
rizikové chování žáků.
Škola v náležitém rozsahu informuje o oborech středního vzdělání, podmínkách studia
a organizaci přijímacího řízení. Při přijímání žáků je respektován rovný přístup
ke vzdělávání všech uchazečů o studium. Oboustranně přínosná je spolupráce s firemními
partnery zajišťujícími odborné praxe žáků. Obchodní akademie udržuje dlouhodobé
a funkční partnerské vztahy s řadou podniků, institucí a profesních organizací ve městě
i v regionu. Pomáhají jí inovovat obsah vzdělávání odborných předmětů, organizo vat
přednášky a exkurze, vybírat aktuální témata žákovských prací a zajišťovat pro žáky kvalitní
praktickou výuku. Významná je úzká spolupráce s Městským úřadem Česká Lípa, která
umožňuje škole velmi rychle reagovat na požadavky praxe, zejména ve výuce oboru
veřejnosprávní činnost. Zástupci města se zároveň angažují jako oponenti maturitních prací
žáků. V rámci spolupráce s městem Česká Lípa a místními organizacemi se žáci efektivně
zapojují do aktivit v oblasti kultury a společenského dění.
Významným zdrojem financování školy, které umožňují zajištění výchovně vzdělávac ího
procesu a provozu školy, včetně zhodnocování materiálních podmínek určených
pro vzdělávání, jsou další finanční prostředky z projektů MŠMT a evropských fondů využité
na zvýšení odborné úrovně pedagogů a na projektové dny. Z oblasti bezpečnosti vedení
školy analyzuje rizika jak při vzdělávání, tak i při pobytu i mimo školu. Pozitivem je nízká
míra úrazovosti.

                          Hodnocení průběhu vzdělávání
Dobrá uplatnitelnost absolventů na trhu práce a příznivé školní klima mají vliv na trvalý
zájem uchazečů o vzdělávání ve škole. Společným znakem sledované výuky byl vstřícný
vztah učitelů a žáků a vzájemná tolerance. Příležitosti k zařazení činnostních postupů
(skupinové a kooperativní učení, partnerská výuka) k zatraktivnění výuky učitelé využíva li
v omezené míře. Byly zaznamenány zřetelné rozdíly v pojetí výuky jednotlivých učitelů.
Všichni ale dbali na rozvoj žákovských dovedností zejména ve vztahu k úspěšnému složení
maturitní zkoušky. Důležitým faktorem je dodržování vyučovací jednotky v plné časové šíři,
což se vždy nedařilo. Ve výuce převládalo sumativní hodnocení, ve výuce všeobecných
předmětů chybělo závěrečné motivační shrnutí se zapojením žáků do hodnocení jejich práce


2021/2022                                    3
a splnění stanoveného vzdělávacího cíle. V převážné většině vyučovacích hodin měli učitelé
k dispozici didaktickou techniku, což se efektivně projevilo na kvalitě výuky. Žáci
projevovali velmi dobré odborné znalosti a orientaci v probíraném učivu. Ve většině
sledovaných hodin bylo efektivní propojení probíraného učiva s reálnými životními
situacemi a s profesní praxí. Učitelé důsledně dbali na dodržování odborné terminolo gie
a seznamovali žáky s aktuálními změnami v oboru.
Výuka v OA byla v převážné většině vyučovacích hodin pečlivě metodicky i obsahově
připravená s reálně stanovenými vzdělávacími cíli. Dílčím nedostatkem v jedné hodině
českého jazyka a literatury byla malá souvislost obsahu vyučování s řečovou, čtenářskou i
obecně kulturní životní praxí žáků, což se projevilo v jejich nižší aktivitě během hodiny.
V ostatních hodinách daného předmětu převládal účelný odborný výklad učitele propojený
s řízeným rozhovorem doplněný samostatnou prací žáků. Vedení žáků k samostatnému
vyvozování a následnému historickospolečenskému              a literárnímu kontextu bylo
samozřejmostí, včetně smysluplného procvičování pravopisu či slohového výcviku.
Provázanost s uměleckými texty nečinilo žákům čtvrtého ročníku problémy, samostatně
propojovali nově získané znalosti a dovednosti s těmi již dříve osvojenými.
Výuka matematiky byla vzhledem k obsahu učiva a k možnostem a schopnostem žáků
organizačně zvládnutá velmi dobře. Vstupní i průběžná motivace žáků i použité vyučovac í
metody byly zvoleny účelně, žákům byla průběžně poskytována funkční zpětná vazba.
Nabízené aktivity vhodně posilovaly pozitivní sebevědomí a sebepojetí žáků. Vhodně byla
zařazena práce s chybou, jako nástroje porozumění v procesu učení. Hodiny byly efektivně
využity pro prohlubování a upevňování získaných znalostí žáků.
Vzdělávání v cizích jazycích má ve škole tradičně velmi dobrou úroveň. V nabídce
povinných i volitelných předmětů v různých kombinacích podle oboru vzdělání a zaměření
jsou různé jazykové kombinace. Ve vyšších ročnících je výuka rozšířena o konverzaci
a obchodní korespondenci v daném cizím jazyce. Zájemcům škola každoročně umožňuje
získání mezinárodních certifikátů FCE. Ve většině hospitovaných vyučovacích hodin cizích
jazyků plnily zvolené vzdělávací strategie stanovené vzdělávací cíle. Hodiny se vyznačo va ly
logickou stavbou, pestrým střídáním činností a využíváním aktivizujících prvků.
Vytvářením přirozených komunikačních situací byly účinně rozvíjeny interaktivní řečové
dovednosti žáků. Rozvoj receptivních řečových dovedností byl podpořen účelným využitím
didaktické techniky a kvalitním mluveným projevem pedagogů. Jazyková gramotnost žáků
byla zvyšována důslednou komunikací v daném cizím jazyce. Žáci plnili jednotlivá zadání
zodpovědně a se zájmem, prokazovali dobrou úroveň jazykových kompetencí. Rozvoj
cizojazyčných dovedností žáků tradičně podporují zahraniční exkurze a studijní pobyty.
Navštívené hodiny přírodovědného vzdělávání byly dobře připravené. Žáci spontánně
a se zájmem plnili zadané úkoly. Výrazně převládal frontální výklad podpořený datovou
projekcí, dynamiku hodin zvyšovalo kladení problémových otázek a využití aktivizujíc íc h
forem výuky (referáty a samostatné prezentace žáků). Škola má jednu univerzá lní
specializovanou učebnu pro výuku přírodovědných předmětů, disponuje pouze omezeným
množstvím vlastního vybavení pro demonstrace a pokusy. Organizuje zájezdy do IQ Landie,
zařazuje terénní výuku, spolupracuje s institucemi zaměřenými na environmentá lní
výchovu. Při vzdělávání v této oblasti efektivně využívá i technologie nově instalo va né
v rámci rekonstrukce školníbudovy.
Výuka tělesné výchovy probíhá ve školní tělocvičně a posilovně, pro atletické disciplíny
je využíván městský stadion. Další sportovní a pohybové aktivity probíhají v přírodě
a na přilehlém venkovním hřišti. Sledovaná výuka byla zaměřena na posilovací, rytmické
a relaxační cvičení za poslechu hudby. Součástí výuky jsou školní sportovní dny, výcviko vé


2021/2022                                    4
kurzy a zapojení žáků do soutěží a projektů (o nejzdatnější mládež, Hýbeme se hezky česky
aj.).
Vzdělávání v odborných předmětech dlouhodobě naplňuje cíle stanovené v kurikulár níc h
dokumentech a vhodně reaguje na vývoj ekonomického prostředí. Pedagogové vedou žáky
k aktivnímu přístupu k vlastnímu učení, k efektivnímu využívání všech zdrojů informac í,
k účelné spolupráci, ke kritickému myšlení a postupnému převzetí plné odpovědnosti za své
celoživotní vzdělávání.
V období distanční výuky si škola vytvořila funkční systém pravidel (mj. úprava školního
řádu, jednotný aplikační software, promyšlený rozvrh hodin synchronní on-line výuky,
on-line individuální konzultace, technická podpora), který přispěl k její poměrně vysoké
úspěšnosti. Pozitivem je skutečnost, že vymezené základní učivo teoretické výuky
ve všeobecných i odborných profilových předmětech žáci většinou zvládli bez výraznýc h
rozdílů oproti předchozím letům. Pedagogové zaznamenali přínos distanční výuky zejména
pro ty žáky, kterým lépe vyhovuje volnější organizace studia. Zároveň u většiny svých žáků
pozorovali vyšší míru samostatnosti a jejich funkční kooperaci ve dvojicích a ve skupinách.
V neposlední řadě přispěla distanční výuka ke zvýšení kompetencí žáků i učitelů při práci
s prostředky informačních a komunikačních technologií (dále „ICT“). Negativní dopady
na vzdělávací obsah se projevily zejména v absenci praktické výuky a v úpravě formy
praktické maturitní zkoušky z odborných předmětů, část účetnictví proběhla ručně.
Pro letošní rok škola již od září posiluje výuku v komerčním programu pro vedení účetnictví
na počítači a zároveň jedná s dodavatelem softwaru o možnostech jeho využití pro domácí
přípravu žáků.
Ve sledovaných hodinách profilových předmětů se pozitivně projevila systematická podpora
vedení školy, které pro odborné vzdělávání dlouhodobě vytváří velmi dobré personální
podmínky a vhodnou materiální podporu (včetně účelně využívaných prostředků ICT).
Pedagogický sbor školy byl v posledních letech rozšířen o odborně zdatné učitele s bohatými
zkušenostmi z reálného ekonomického prostředí nebo veřejné správy. Ti přinesli do výuky
entuziasmus, inovativní přístup a v neposlední řadě velké množství praktických poznatků.
Pedagogové přistupovali ke své práci profesionálně, žákům naslouchali, projevovali
vstřícnost, zájem a respekt ke každému z nich. Žáci dodržovali pravidla, většinou dobře
spolupracovali, ochotně sdíleli poznatky a při vhodné motivaci živě diskutovali. Zvolené
vzdělávací strategie vedly k deklarovaným výukovým cílům. V souhrnu bylo účelně
zastoupeno pestré spektrum metod a forem práce (hromadná výuka, individuální práce,
samostatná i učitelem řízená práce na počítači, spolupráce v menší i větší skupině). Ve
struktuře vyučovacích jednotek nechybělo stanovení cíle, nejčastěji na bázi obsahové,
ojediněle na úrovni vědomostí a dovedností žáků, a závěrečné shrnutí tématu. Učivo bylo
podáváno v souvislostech, názorně, srozumitelně a odborně správně. Pedagogové velmi
dobře pracovali s návazností na dosavadní znalosti a dovednosti žáků a na reálné
ekonomické prostředí, což působilo na většinu žáků motivačně. Nescházely problémově
formulované úkoly, úlohy na aplikaci poznatků, promyšlená práce s chybou, příklady
z praxe i reflexe současného ekonomického dění. Na výkony žáků v hodinách reagovali
učitelé pochvalou, citlivě podávanou formativní zpětnou vazbou, diferencovaným zadáním
domácí přípravy, popř. nabídkou individuálních konzultací. Hodiny hodnocené jako
příkladné (ekonomika – nabídka a poptávka, základy účetnictví, vedení účetnictví
na počítači) se vyznačovaly do detailů promyšlenou metodikou výuky předmětu, účinnou
motivací, organizací s častým střídáním činností žáků, vnitřní diferenciací, individuá lním
formativním hodnocením, resp. vzájemným hodnocením žáků a závěrem se zpětnou vazbou
o míře naplnění cíle pro žáky i učitele.



2021/2022                                   5
Výhradně činnostní byla výuka písemné a elektronické komunikace, při níž si žáci účinně
osvojovali dovednost psaní desetiprstovou hmatovou metodou, žáci pracovali samostatně
na zadaných úkolech, dobře ovládali speciální software, vyučující průběžně sledovala jejich
práci a poskytovala jim adekvátní zpětnou vazbu. Velmi efektivní bylo i sebehodnocení žáků
umožněné počítačovým programem, který žáci běžně ve škola využívají.
Organizace praktické výuky plně naplňuje cíle odborného vzdělávání v souladu s požadavky
kurikula. Vychází z velmi dobrých partnerských vztahů a funkčních zpětnovazeb níc h
mechanismů. V posledních dvou letech s častým uzavřením škol však nebylo možné
plánované aktivity a odbornou praxi realizovat v plném rozsahu. Ve školním roce 2021/2022
je připravena dvoutýdenní praxe pro žáky 4. ročníku na měsíc prosinec a pro žáky 3. ročníku
na měsíc květen. Aktuálně se začínají projevovat důsledky nepříznivého vývoje pandemie
v menší ochotě partnerů přijímat žáky na souvislou dvoutýdenní praxi, která probíhá na
jejich pracovištích.


                         Hodnocení výsledků vzdělávání
Kritéria přijímacího řízení kromě zákonných požadavků (výsledek jednotné přijímac í
zkoušky s 60% podílem na celkovém hodnocení) zahrnovala také zohlednění výsledků
vzdělávání uchazečů na základní škole.
Škola vhodně využívá projektové příležitosti (Erasmus+) pro podporu cizojazyč né ho
i odborného vzdělávání. Rozšířila možnosti zahraniční mobility pro žáky i učitele. V rámci
odborných praxí a stáží organizovala výjezdy zejména do Velké Británie (Londýn),
Rakouska (St. Veit an der Glan) a Německa (Berlín), připravovanými destinacemi jsou Irsko,
Španělsko a opět Německo. Škola je zapojena do systému evropských kreditů pro odborné
vzdělávání (ECVET). Na základě partnerství s Domem zahraničních služeb Praha obdržela
„Akreditaci ERAMUS+“ v oblasti odborného vzdělávání a přípravy na období 2021-2027.
V době pandemie probíhaly a v současné době pokračují aktivity v rámci programů
e-tvinning a ERASMUS+ elektronicky.
Informace o výsledcích vzdělávání jsou žákům a jejich zákonným zástupcům dostupné
prostřednictvím elektronického informačního systému. Žákům ohroženým školní
neúspěšností nabízí škola konzultační hodiny a doučování. Talentovaným poskytuje
podporu při přípravě na vědomostní soutěže a olympiády. O kvalitě poskytovaného
vzdělávání svědčí umístění v odborných soutěžích (např. ekonomická olympiáda, soutěž
„Finanční gramotnost“, středoškolská odborná činnost, EuropaSecura, „Navrhni projekt“,
„Spotřeba pro život“ aj.). Ve škole působí úspěšně řadu let Divadelní klub mladých, který
se představuje svými hrami spolužákům, rodičům i široké veřejnosti.
Snahou školy je udržet úroveň požadovaných znalostí v průběhu vzdělávání i při jeho
ukončování maturitní zkouškou. Při hodnocení výsledků vzdělávání jsou důsledně
dodržována pravidla formulována ve školním řádu. Celkový průměrný prospěch všech žáků
ve školním roce 2020/2021 činil 1,98. Neprospívajících bylo 3,5 %, s vyznamená ním
prospělo 24,5 % žáků. Externí testování škola neprovádí, prioritním ukazatelem je úspěšnost
žáků u maturitní zkoušky. Ve školním roce 2020/2021 z 66 žáků uspělo 60. V porovnání
se školami stejného typu bylo zjištěno, že úspěšnost žáků u maturitní zkoušky je zejména
v oborech Ekonomické lyceum a Veřejnosprávní činnost dlouhodobě vyšší
než celorepublikový průměr. Úspěšnost žáků oboru vzdělání Obchodní akademie byla
v roce 2019 pod republikovým průměrem, v posledních dvou školních letech se zlepšuje.




2021/2022                                   6
Případné kázeňské problémy či školní neúspěch jsou neprodleně projednávány se žáky, popř.
s jejich zákonnými zástupci. Díky vhodně nastaveným pravidlům pro hodnocení žáků
a jejich důslednému uplatňování se škole daří úspěšně předcházet vysoké či neomluve né
absenci. Bezproblémově se jeví celkové chování žáků ve škole (až na menší kázeňské
přestupky), kde za celý školní rok 2020/2021 byly uděleny tři ředitelské důtky a tři snížené
známky z chování. K výchovným opatřením je přistupováno na základě nastavenýc h
pravidel pro hodnocení chování, převažují pochvaly. V posledních třech školních letech
pokračuje kolem 90 % absolventů školy ve studiu na vysokých školách, počet absolventů
bez zaměstnání je minimální.
Při hodnocení „covidového“ školního roku byl zaznamenán výrazný posun v digitálníc h
kompetencích jednotlivých pedagogů i žáků. Největším problémem byl nedostatek
sociálních kontaktů, snížení fyzické zdatnosti žáků a v mnohých případech značný úbytek
pracovních návyků.

                                         Závěry
Vývoj školy
- Nabídka celkem sedmi zaměření v rámci tří oborů vzdělávání umožňuje žákům školy
  profilaci podle individuálních dispozic a osobních preferencí
- Instituce je zapojena do systému evropských kreditů pro odborné vzdělávání (ECVET).
  V rámci spolupráce s Domem zahraničních služeb v Praze obdržela Certifikát mobility
  na období 2021 - 2027
- Pro rekonstrukce, vybavení a vzdělávání využívá pravidelně evropské fondy a jiné zdroje
  (moderně vybavené učebny s nejnovějším HW a SW, vysokorychlostní internet, snížení
  energetické náročnosti budovy instalací vzduchotechniky, zvýšení využití obnovitelnýc h
  zdrojů)
Silné stránky
- Škola poskytuje všem aktérům otevřené, motivační a akceptující vzdělávací prostředí
  s propracovanými zpětnovazebními mechanismy
- Systém výchovného poradenství efektivně, citlivě a bezodkladně umožňuje pomáhat
  žákům v širokém spektru jejich individuálních problémů a je dobře propojený
  s kariérovým poradenstvím
- Promyšlený systém preventivních aktivit a důsledné řešení problémových situací snižuje
  projevy rizikového chování žáků
- Rozvíjené partnerské vztahy přispívají k naplňování profilu absolventa a zpestření
  vzdělávacího procesu
Slabé stránky a/nebo příležitosti ke zlepšení
- Vyučující v nižší míře věnovali pozornost struktuře vyučovacích hodin, včetně metod
  a forem práce v provázanosti na naplňování cílů hodin
- Ve sledované výuce nebyl vždy důsledně dodržen časový rozsah vyučující hodiny
- Ve výuce převládá sumativní hodnocení, malá pozornost je věnována strukturaci závěrů
  hodin a uplatnění vrstevnického hodnocení žáků a případně jejich sebehodnocení




2021/2022                                    7
Doporučení pro zlepšení činnosti školy
- Věnovat pozornost struktuře vyučovacích hodin s ohledem na metody a formy práce
  při naplňování cílů výuky a strukturaci hodin
- V závěru hodin ověřovat míru jeho naplnění za aktivní účasti žáků, využívat plně časovou
  jednotku

            Seznam dokladů, o které se inspekční zjištění opírají
1.  Zřizovací listina Obchodní akademie, Česká Lípa, náměstí osvobození 422, příspěvková
    organizace, čj. ZL-6/17-Š ze dne 31. 12. 2016, ve znění Přílohy č. 1 ze dne 30. 6. 2019,
    vydaných Krajským úřadem Libereckého kraje
2. Jmenování na vedoucí pracovní místo ředitele Obchodní akademie, Česká Lípa, náměstí
    Osvobození 422, příspěvková organizace, s účinností od 1. srpna 2018, ze dne
    15. května 2018
3. Rozhodnutí MŠMT, čj. MŠMT-242225/2016-2, výmaz od 1. 9. 2016 78-42-M Lyceum,
    ze dne 24. 8. 2016
4. Osvědčení – úspěšné absolvování v letech 2003-2005 vysokoškolský kurz školského
    managementu, Funkční studium II školského managementu pro řídící pracovníky
    ve školství, UK Praha, ze dne 7. listopadu 2005, čj. 19182/2004-25-181
5. Školní vzdělávací programy pro obory: Obchodní akademie 63-41-M/02, Ekonomické
    lyceum 78-42-M/02, Veřejnosprávní činnost 68-43-M/02, platné od 1. 9. 2021
6. Organizační řád, ze dne 1. září 2021
7. Vnitřní kontrolní systém, ze dne 1. 10. 2019
8. Zápisy z jednání pedagogické rady a porad vedení ve školním roce 2021/2022 a k datu
    inspekce
9. Zápisy z porad předmětových komisí ve školních letech 2020/2021, 2021/2022
10. Záznamové listy hospitační činnosti, vedené ve školním roce 2021/2022, vzorek
11. Plán dalšího vzdělávání pedagogických pracovníků, dodatek č. 6 – na školní rok
    20212022, platný od 1. září 2021, ze dne 1. 9. 2021
12. Koncepce dalšího rozvoje školy 2018, bez datace
13. Strategický plán pro období 2021 – 2026, bez datace
14. Organizace školního roku 2021/2022
15. Personální dokumentace vedená ve školním roce 2021/2022, vzorek
16. Zápisy z jednání školské rady vedené ve školním roce 2020/2021 a 2021/2022
17.
18. Zápisy ze studentské rady vedené ve školním roce 2021/2022
19. Zápisy z informačních schůzek pro rodiče žáků vedené ve školním roce 2021/2022
    (vzorek)
20. ICT plán OA Česká Lípa, aktualizace k 1. 10. 2021
21. Dokumentace vedená k přijímacímu řízení ve školním roce 2020/2021
22. Doklady o ukončování vzdělávání maturitní zkouškou, maturitní období 2019 až 2021
23. Výroční zpráva o činnosti školy za školní rok 2020/2021
24. Rozvrhy vyučovacích hodin učitelů a tříd, školní rok 2021/2022
25. Třídní knihy (vzorek), školní rok 2021/2022
26. Složky výchovného poradenství a prevence rizikového chování žáků, platné k datu
    inspekce
27. Doklady o ukončování vzdělávání maturitní zkouškou, maturitní období 2019 až 2021
28. Doklady o odborné praxi žáků v tuzemsku a zahraničí
29. Výkazy M 8 o střední škole a R 13-01 o ředitelství škol k datu inspekce
30. Dokumentace k bezpečnosti a ochraně zdraví žáků, aktuální stav


2021/2022                                    8
31. Dokumentace k hodnocení finančních podmínek školy (kalendářní rok 2020)
32. Inspekční zpráva čj. ČŠIL-692/15-L, ze dne 20. 11. 2015
33. Webové stránky školy na adrese https://www.oacl.cz/


                                        Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Liberecký inspektorát,
Masarykova 801/28, 460 01 Liberec, případně prostřednictvím datové schránky
(g7zais9), nebo na e-podatelnu csi.l@csicr.cz s připojením elektronického podpis u,
a to k rukám ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Lenka Dlabolová, školní inspektorka,
 vedoucí inspekčního týmu                            Lenka Dlabolová, v. r.
 Mgr. Jitka Šafaříková, školní inspektorka
                                                     Jitka Šafaříková, v. r.
 Ing. Eva Žižková, přizvaná osoba
                                                       Eva Žižková, v. r.
 Bc. Irina Kopčanová, kontrolní pracovnice
                                                     Irina Kopčanová, v. r.

Liberec 18. 11. 2021


Datum a podpis ředitele školy potvrzující projednání a převzetí inspekční zprávy


 Ing. Rostislav Lád,
 ředitel školy                                         Rostislav Lád, v. r.

Česká Lípa 3. 12. 2021




2021/2022                                    9
