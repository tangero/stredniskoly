CSI0X00B7B95
Počet listů:11




                                    Česká školní inspekce
                                  Jihomoravský inspektorát
_________________________________________________________________________________________________________ ___




                         IN S P E K Č N Í ZP R ÁVA
                                           Čj. ČŠIB-513/23-B


Název                                Gymnázium J. G. Mendela a jeho zařízení a Základní
                                     umělecká škola, školská právnická osoba
Sídlo                                Mendlovo náměstí 1/3, Staré Brno, 603 00 Brno
E-mail                               reditelstvi@skolskykomplex.cz
IČO                                  25327747
Identifikátor                        600013961
Právní forma                         školská právnická osoba
Zastupující                          Ing. Ivo Procházka
Zřizovatel                           Mgr. Miroslava Procházková a Ing. Ivo Procházka,
                                     Mozolky 2569/54, Žabovřesky, 616 00 Brno
Místa inspekční činnosti             Mendlovo nám. 1/3, Staré Brno, Brno
                                     Voroněžská 2566/5, Žabovřesky, Brno
                                     Ježkova 243/9, Lesná, Brno
Inspekční činnost na místě           20. − 22. 3. 2023


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Gymnázium J. G. Mendela a jeho zařízení a Základní umělecká škola, školská právnická
osoba (dále „škola“) vykonává činnost střední školy, základní umělecké školy (dále „ZUŠ“),
školního klubu, pedagogicko-psychologické poradny (dále „PPP“) a školní jídelny. V době
inspekční činnosti bylo vzdělávání ve střední škole realizováno v denní formě ve třech
oborech středního vzdělání, 79-41-K/41 Gymnázium (čtyřleté), 79-41-K/61 Gymnázium
(šestileté) a 79-41-K/81 Gymnázium (osmileté). V období od poslední inspekční činnosti
v roce 2016 se počet žáků střední školy postupně zvyšoval, ke dni 30. 9. 2022 bylo
v 18 třídách vzděláváno celkem 411 žáků, z toho nejvíce v osmiletém gymnáziu. Ve školním
klubu, který bezúplatně poskytuje zájmové vzdělávání formou pravidelné činnosti
v zájmových útvarech, konzultací a doučování bylo k 31. 10. 2022 zapsáno 297 účastníků
plnící povinnou školní docházku. V době inspekční činnosti škola vzdělávala 46 žáků
se speciálními vzdělávacími potřebami (dále „SVP“) a dva žáky mimořádně nadané.
Žáci ZUŠ se v době inspekční činnosti vzdělávali v hudebním, literárně-dramatické m
a výtvarném oboru, taneční obor nebyl aktuálně realizován. K 30. 9. 2022 bylo v ZUŠ
evidováno celkově 340 žáků, z toho nejvíce v hudebním oboru (275 žáků). Zájem o studium
v ZUŠ je vysoký, nejvyšší povolený počet žáků je dlouhodobě naplněn na 100 %. Převážná
část výuky probíhá v budově na ulici Ježkova v městské části Brno-Lesná, část individuá lní
výuky hudebního oboru je realizována na Mendelově náměstí v Brně.
PPP poskytuje odborné psychologické a speciálně pedagogické služby dětem, žákům
a studentům od 3 let do ukončení docházky na střední školu nebo vyšší odbornou školu
a poradenskou a metodickou podporu jejich rodičům a učitelům. Svou činnost realizuje
v budově na ulici Voroněžská v Brně.
Stravování žáků zajišťuje školní jídelna.


                          Hodnocení podmínek vzdělávání
Ředitel školy pověřil pedagogickým vedením jednotlivých součástí školy své zástupce,
v případě střední školy přenesl většinu kompetencí na statutární zástupkyni. Účelně
delegoval pravomoc a odpovědnost za určené oblasti vzdělávání, organizační struktura školy
je funkční. Školní elektronický informační systém zajišťuje rychlý přenos informac í
a zvyšuje efektivitu organizace všech činností školy.
Při řízení střední školy statutární zástupkyně využívá především své dlouholeté manažerské
zkušenosti a součinnost dalších vedoucích pracovníků, včetně vedoucích předmětových
komisí. Prioritní cíle stěžejních oblastí vzdělávání formulovala ve strategii rozvoje školy
pro období 2020–2025, při její tvorbě vycházela z evaluace skutečného stavu školy. Část
stanovených cílů se škole daří postupně naplňovat, zlepšilo se vybavení školy moderní
didaktickou technikou, pokračuje zapojování školy do různých projektů umožňujíc í
zvyšovat kvalitu vzdělávání, daří se zajišťovat velmi dobré podmínky pro cizojazyč né
vzdělávání žáků. V případě některých koncepčních cílů je škola zatím v jejich naplňová ní
méně úspěšná, v oblasti posilování digitálních kompetencí žáků nebo individualizace výuky
se očekávané výsledky ve sledovaném průběhu vzdělávání neprojevily.
Tým širšího vedení monitoruje práci školy, na společných setkáních si předává potřebné
informace a řeší případné problémy. Operativní plánování a koordinace činností školy jsou
funkčně zajištěny prostřednictvím týdenních plánů práce. Kontrolní činnost je promyšle ná,
pravidelná a zahrnuje všechny oblasti pedagogického procesu, do hospitační činnosti jsou


                                            2/11
kromě zástupců ředitele zapojeni také vedoucí předmětových komisí. Na zjištění z kontrolní
činnosti vedení školy reaguje a přijímá opatření ke zlepšení stavu. Systém vyhodnoco vá ní
průběhu vzdělávání se však vzhledem k dílčím nedostatkům zjištěným ve sledované výuce
v průběhu inspekční činnosti projevil jako méně účinný. V hospitované výuce byly patrné
výraznější rozdíly v úrovni pedagogické práce, především v účelnosti uplatňova nýc h
pedagogických postupů. Pravidla fungování střední školy jsou jasná a transparentní, snadno
přístupná všem účastníkům vzdělávání. Žáci své podněty k činnosti školy předávají většinou
prostřednictvím svých třídních učitelů. Funkční mechanismy pro aktivnější zapojení žáků
do tvorby školních pravidel a jejich projednávání nejsou ve škole vytvořeny, žákovské
samosprávné orgány ve škole nepracují, třídnické hodiny nejsou pravidelné.
Řízením ZUŠ je dlouhodobě pověřen zástupce ředitele. Hlavní vizi přiblížit umění veřejnosti
a vytvořit u žáků kladný a hluboký vztah k hudební, výtvarné a dramatické tvorbě zdařile
naplňuje. Zástupce ředitele sleduje a vyhodnocuje kvalitu poskytovaného vzdělává ní
prostřednictvím hospitací, zaměřuje se však více na popis průběhu výuky, méně již na její
hodnocení a stanovení cílů pro její zkvalitnění. Otevřeným a vstřícným způsobem řízení
podporuje přátelské klima pedagogického sboru. ZUŠ pravidelně vyhodnocuje na jednáních
pedagogické rady svoji činnost na základě studijních výsledků žáků, zjištění z kontrolní
činnosti a výsledků dotazníkového šetření mezi zákonnými zástupci žáků. V případě potřeby
přijímá opatření ke zlepšení.
Činnost PPP řídí zástupkyně ředitele, která v plném rozsahu a vysoké kvalitě zabezpečuje
a koordinuje její chod. Pracovníci poradny metodicky vedou výchovné poradce školy,
spolupracují se speciálně pedagogickými centry a odbornými lékaři. Zavedený elektronick ý
evidenční systém umožňuje všem pracovníkům PPP nahlížet do spisové dokumentace
klientů, pro kterou je zajištěno kvalitní bezpečné úložiště.
I přes častější obměnu pedagogického sboru na střední škole, se daří zajistit kvalitní
personální podmínky pro vzdělávání. Většina pedagogů je kvalifikovaných, s přísluš no u
odborností pro předmět, který vyučují, pedagogický sbor pro umělecké vzdělávání v ZUŠ je
z větší části také umělecky činný. Částečné zajištění výuky cizích jazyků na střední škole
rodilými mluvčími vytváří výborné podmínky pro rozvoj cizojazyčné gramotnosti žáků.
Profesnímu rozvoji pedagogů škola věnuje pozornost, další vzdělávání pedagogickýc h
pracovníků však probíhá většinou podle jejich individuálního zájmu a aktuální vzdělávac í
nabídky. Skutečným potřebám školy a zjištěním vyplývajícím z hospitační činnosti
odpovídá jen částečně. Ve střední škole byly vzdělávací aktivity ve školním roce 2021/2022
zaměřeny nejčastěji na prohlubování odbornosti jednotlivých vyučujících, méně často
na získávání dovedností v oblasti moderní didaktiky. Naopak v souladu s koncepčním
záměrem a vzdělávacími trendy škola uskutečnila společné vzdělávání pedagogického sboru
zaměřené na práci s digitálními technologiemi. Začínajícím učitelům je zajištěno formální
zaškolení a metodická podpora prostřednictvím uvádějících učitelů. Vedení začínajíc íc h
pedagogů ZUŠ vykazovalo nižší efektivitu, což se projevilo v méně účelných didaktickýc h
postupech využitých v části sledovaných hodin hudebního oboru.
Škola vytváří podmínky pro spolupráci pedagogických pracovníků, ve střední škole
především v rámci předmětových komisí. Pedagogové se nejčastěji společně zabývají
sjednocováním postupů a kritérií hodnocení vzdělávacích výsledků žáků, vyhodnocová ním
naplňování školních vzdělávacích programů, organizačními záležitostmi a řešením
aktuálních problémů. Vyučující předmětů stejných vzdělávacích oblastí vzájemně sdílí
poznatky z realizované výuky, předávání dobré pedagogické praxe však probíhá spíše
neformálně, v průběhu vzdělávání nebyl pozitivní dopad vždy patrný.




                                           3/11
Poradenské služby zajištuje v potřebném rozsahu tým školního poradenského pracoviště.
Výchovní poradci ostatním pedagogům systematicky zprostředkovávají informace o žácích
se SVP, vyhodnocují efektivitu realizace podpůrných opatření a jejich dopad na vzdělává ní,
spolupracují se školskými poradenskými zařízeními. Kariérové poradenství je zajištěno
na odpovídající úrovni, při orientaci v nabídce dalšího studia nebo při rozhodování spojeném
s profesní volbou pomáhá žákům testování profesní orientace a řada dalších podpůrných
aktivit. Nevhodné projevy chování žáků se škole daří eliminovat. Pozitivní klima ve třídníc h
kolektivech škola podporuje pořádáním adaptačních kurzů a cíleně zařazenými aktivita mi
na sportovních kurzech, další preventivní programy volí podle aktuální potřeby. Při výskytu
některých specifických problémů využívá škola úzkou spolupráci s vlastní PPP, což
umožňuje rychlé operativní řešení.
Vedení školy věnuje adekvátní pozornost zajištění bezpečnosti žáků a vhodných
materiálních podmínek pro vzdělávání. Škola je aktivní v zapojování do různých dotačních
programů a projektů a získané finanční prostředky dokáže využít pro zkvalitnění vzdělává ní.
V době od poslední inspekční činnosti vybudovala multimediální učebny, modernizo va la
odborné učebny, zlepšila vybavení školy digitálními technologiemi a v ZUŠ hudebními
nástroji. Školní klub nemá vlastní samostatné prostory, pro svou činnost využívá prostory
a zařízení školy. Odborní pracovníci PPP mají pro diagnostickou činnost vytvořeno vhodné
prostředí. Pro práci s klientem využívají dostatečně prostorné a účelně vybavené pracovny,
klienti mají k dispozici vkusně vybavenou čekárnu.


                          Hodnocení průběhu vzdělávání
Ve sledovaném průběhu vzdělávání ve střední škole, školním klubu i v ZUŠ byl patrný
respektující a partnerský přístup vyučujících k žákům. Nastavená pravidla práce a vzájemné
komunikace žáci většinou dodržovali a spolupracovali s vyučujícími.
Navštívená výuka ve střední škole se vyznačovala odlišnou kvalitativní úrovní. Rozdíly
v efektivitě uplatněných pedagogických postupů se projevily zejména ve výuce
vzdělávacích oblastí jazyk a jazyková komunikace, člověk a společnost a člověk a příroda.
V části hospitovaných vyučovacích hodin převládala aktivní činnost žáků, kteří většinou
pracovali se zaujetím, učitelé je vhodně podněcovali a motivovali k plnění zadaných úkolů.
Poskytovali jim kvalitní zpětnou vazbu a potřebnou podporu. Využíváno bylo široké
spektrum didaktických metod a forem výuky, které podporovalo dosažení vzdělávacího cíle
a zároveň umožňovalo rozvoj klíčových kompetencí žáků. Naopak v jiné části navštíve nýc h
vyučovacích hodin dominovala frontální forma výuky a metoda výkladu s převažujíc í
aktivitou učitele. Žáci byli zapojeni prostřednictvím řízeného rozhovoru, kterého se však
účastnila jen část z nich. Tento způsob vedení výuky poskytoval jen minimum podnětů
pro iniciativu žáků a nevytvářel vhodné podmínky pro rozvoj kritického myšle ní
a posilování kompetencí sociálních, komunikačních a k řešení problému. Celkově ve většině
navštívených vyučovacích hodin byly digitální technologie použity méně účelně, často
pouze vyučujícími k prezentaci učiva. Jen ojediněle měli žáci možnost vyhledávat, třídit
a zpracovávat informace z různých zdrojů. Nedostatečně byla uplatňována diferenc iace
vzdělávací nabídky podle individuálních potřeb, nadání a zájmu jednotlivých žáků, převážně
pracovali na stejných úkolech se shodnou mírou obtížnosti. V průběhu části sledovanýc h
hodin vyučující zdařile pracovali se sebehodnocením i vrstevnickým hodnocením.
Pro závěrečné shrnutí učiva a reflexi výuky nebyl často vytvořen potřebný časový prostor.
Ve vzdělávací oblasti jazyk a jazyková komunikace byla na velmi dobré úrovni vedena
výuka anglického jazyka. Ve všech vyučovacích hodinách bylo důsledně navozeno


                                            4/11
cizojazyčné prostředí, což vytvářelo vhodné podmínky pro osvojování komunikativníc h
kompetencí žáků. Vyučující podporovali i obsahově náročnější komunikaci, žáci
prokazovali výbornou znalost cizího jazyka, se zájmem se zapojovali do připravenýc h
aktivit. Ve výuce českého jazyka měli více možností pro vyjádření svých názorů a zkušeností
z reálných životních situací žáci na nižším stupni gymnázia, v početné třídě vyššího
gymnázia se při frontální výuce s diktováním zápisu učiva většinu žáků nedařilo aktivizo vat.
V části sledovaných hodin vzdělávací oblasti člověk a společnost byly jen minimá lně
využity pedagogické postupy podporující spolupráci a vzájemný dialog žáků. Pestřejší
metody práce byly využity ve výuce nižšího stupně gymnázia. V dějepisu byli žáci pozitivně
motivováni k zájmu a získávání nových vědomostí prostřednictvím zinscenování fiktivního
příběhu. Ve sledované výuce vzdělávací oblasti člověk a příroda docházelo k propojení
učiva s reálnými situacemi, což napomáhalo pochopení vzdělávacího obsahu. V zeměpise
byly účelně využity kooperativní činnosti žáků, v chemii i fyzice se při laboratorníc h
pokusech dařilo žáky zapojit do procesu učení. Menší pozornost věnovali vyučující rozvoji
vyjadřovacích schopností žáků, ti měli jen málo podnětů k formulování vlastních názorů,
argumentaci, prezentaci výsledků práce nebo tvorbu závěrů. Ve sledovaných hodinách
matematiky pedagogové účelně kombinovali různé formy výuky. Všichni žáci byli většinou
do výuky zapojeni a reagovali na kladené otázky. Bez obav navrhovali různá řešení příkladů
nebo odvozovali matematické vztahy. Matematika byla uváděna do kontextu s reálným
životem. V průběhu výuky informačních a komunikačních technologií pracovali žáci
převážně samostatně s instruktáží a individuální podporou učitele. Projevovali zájem
a aktivitu o probíranou látku, pokud byli rychlejší a práce je zajímala, měli možnost volit si
další složitější úkoly.
Sledovaná výuka tělesné výchovy s malým počtem žákyň umožňovala uplatňovat
individuální přístup a vhodnou korekci chyb při nácviku herních dovedností či rozvoji
pohybových schopností prostřednictvím kruhového posilovacího tréninku.
Nabídka činností školního klubu vychází ze zájmů a potřeb jednotlivých účastníků.
Hospitovány byly různé zájmové útvary, kterých však v době inspekční činnosti využilo jen
malé procento účastníků přihlášených k pravidelné činnosti. V průběhu hodiny se účastníc i
věnovali ve větší míře doplnění učiva z povinných předmětů nebo prohloubení znalostí
a procvičení pohybových dovedností. Někteří účastníci ne vždy využili celou vyučovac í
hodinu určenou pro činnost vybraného zájmového útvaru.
Ve sledovaných vyučovacích hodinách v ZUŠ vyučující citlivě zohledňovali individua lit u
každého jedince a vytvářeli dostatečný prostor pro vlastní invenci a fantazii, což se pozitivně
projevilo ve spolupracujícím postoji žáků. Průběh vzdělávání v hudebním oboru byl
sledován v individuální i kolektivní výuce různých studijníc h zaměření. Při výuce
pedagogové sledovali nejen technickou stránku nastudovaných skladeb, ale dbali rovněž
na budování výrazové stránky projevu ze strany žáka a pochopení skladby. Seznámení žáků
se vzdělávacím cílem a vyhodnocení jeho naplnění bylo zaznamenáno jen sporadicky.
Nároky kladené na žáky byly přiměřené a respektovaly jejich individuální předpoklady
a potřeby. Výuka ve výtvarném oboru se vyznačovala vysokou kvalitou dobře organizo va né
a promyšlené práce učitelek, což dokládala škála výtvarných technik adjustovaných prací.
Výuka byla vhodně diferencovaná, žáci byli vedeni k sebereflexi a vrstevnické mu
hodnocení. Výrazným kladným prvkem byla technická zdatnost provedení a svobodná
volba vyjádření každého žáka. Vyučující rozvíjely v maximální míře talent a potenciál žáků
nejen při samotné práci, ale i v konstruktivním dialogu. Práce žáků vykazovaly kvalitní
uměleckořemeslné provedení. Žáci byli motivovaní vhodným výběrem témat, inspirova nýc h
dějinami, současným uměním, literaturou nebo přírodními artefakty.



                                             5/11
V PPP odborní pracovníci provádějí a zakládají podrobný záznam o průběhu poskytované
péče při každé návštěvě všech klientů. Spisy klientů slouží jako podklad pro stanovení
podpůrných opatření při jejich vzdělávání. Odborní pracovníci důsledně vycházejí
při stanovování podpůrných opatření z individuálních potřeb klienta, ze závěrů použitýc h
diagnostických nástrojů, zpráv i konzultací se zákonnými zástupci, školami a dalšími
odborníky. Účinnost podpůrných opatření se zpravidla zjišťuje prostřednictvím dotazníků
nebo metodickou návštěvou přímo na školách a v jednotlivých třídách. Volené postupy
vedou k následnému objektivnímu stanovení míry podpůrného opatření. Psychologo vé
i speciální pedagogové používají škálu vhodně volených standardizovaných diagnostick ýc h
nástrojů, metod a postupů, které odpovídají povaze a účelu požadované poradenské služby.
Odborní pracovníci poskytují skupinové reedukace zejména dětem předškolního věku
v edukativně-stimulačních skupinách, ve kterých je kladen důraz na rozvoj jednotlivýc h
schopností dítěte potřebných pro úspěšné zvládnutí čtení, psaní a počítání.


                          Hodnocení výsledků vzdělávání
Pedagogové střední školy využívají při zjišťování výsledků vzdělávání standardní způsoby
ověřování znalostí a dovedností, a to písemné, ústní i praktické. Na konci jednotlivýc h
ročníků vyššího gymnázia pak škola zjišťuje u žáků úroveň dosažených výstupů
stanovených školním vzdělávacím programem v matematice, českém jazyce a v minulé m
školním roce poprvé také z přírodovědných předmětů prostřednictvím souhrnnýc h
písemných prací. Výsledky tohoto ověřování jsou zahrnuty do výsledné klasifikace za druhé
pololetí. Srovnávací testování v ostatních předmětech škola provádí v případě potřeby.
Externí formy testování žáků škola nevyužívá, vlastní systém interního testování umožňuje
přijímat potřebná opatření ke zvýšení studijní úspěšnosti žáků.
Podmínky hodnocení a kritéria klasifikace jsou přesně stanoveny ve školním řádu, jejich
uplatňování vedení školy důsledně sleduje. Pedagogická rada střední školy se zabývá
výsledky vzdělávání v jednotlivých třídách, zvýšenou pozornost věnuje především žákům
ohroženým školním neúspěchem. Třídní učitelé i učitelé jednotlivých předmětů
při jakémkoliv náznaku neuspokojivých vzdělávacích výsledků žáků přijímají opatření
směřující přímo do výuky, s žáky individuálně pracují, oslovují zákonné zástupce, nabízejí
konzultace a doučování. Žáci mají možnost využít odpolední činnost školního klubu
k doplnění či procvičení učiva podle svých potřeb. V případě vysoké absence žáků pak škola
se zákonnými zástupci hledá možnosti řešení a stanovuje postupy k jejímu snížení. Snížený
stupeň z chování je udělován ojediněle. Hojně jsou využívána kázeňská opatření (důtky
třídních učitelů nebo ředitele), naopak pochvaly jsou udělovány v nižší míře, což je pro žáky
méně motivační. V průběhu vzdělávání průměrně (za poslední tři školní roky) prospělo
s vyznamenáním zhruba 37 % žáků, 2 % žáků neprospělo. Zákonní zástupci jsou
informováni o výsledcích vzdělávání prostřednictvím elektronického informač ního
systému, rodičovských schůzek případně prostřednictvím konzultačních hodin. Před
pololetním hodnocením jsou navíc informovaní zákonní zástupci žáků ohrožených školním
neúspěchem prostřednictvím osobních dopisů.
Průměrná celková hrubá neúspěšnost žáků střední školy u maturitní zkoušky za poslední tři
školní roky je přes 6,5 %. Nejvyšší hrubou neúspěšnost vykazovali žáci u maturitní zkoušky
z matematiky a to průměrně 16 %. Vyšší neúspěšnost ovlivnily výsledky maturitní zkoušky
v roce 2021, kdy ji část žáků přihlášených k maturitní zkoušce nekonala (7 %). Nejlepší
výsledky dosahují žáci v profilové části maturitní zkoušky. Škola sleduje úspěšnost svých
absolventů při přijímání na vysoké školy. V posledních třech školních letech je cca 94 %
přijato na vysoké školy, zbytek pokračuje na vyšších odborných školách nebo v jiném studiu.


                                            6/11
Střední škola pečuje o nadané žáky, prostřednictvím Centra talentované mládeže nabízí
online formou různé kurzy v anglickém jazyce. Všichni žáci mají možnost se do tohoto
programu přihlásit a získat tak další nástavbové vzdělávací znalosti a zkušenosti. V loňském
školním roce se žáci individuálně účastnili kurzů v matematice, programování, biologii,
ekonomice a historii, v oborech programování a astronomie získali dva certifikáty. Další
možností je získat certifikaci v anglickém jazyce prostřednictvím mezinárodních zkoušek
Cambridge English, v letošním školním roce získali žáci certifikáty na úrovni B2 a C1. Dále
škola v rámci zapojení do projektu Jihomoravského kraje nabízí žákům v odpoledních
hodinách zájmové kroužky, ve kterých mohou rozvíjet své nadání v mnoha oblastech. Žáci
jsou motivováni k účasti v soutěžích, olympiádách a dalších akcích s různým zaměřením,
kde mohou uplatnit své schopnosti a zájem. Dlouhodobě velmi dobrých výsledků dosahují
např. v jazykových soutěžích.
Podmínky i výsledky vzdělávání žáků pozitivně ovlivňuje dlouhodobá spolupráce školy
s řadou partnerů. Účast v projektu Jihomoravského kraje a partnerství se základními školami
přispívá k rozvoji polytechnického vzdělávání žáků. Podpora přírodovědného vzdělávání je
zajištěna kvalitní spoluprací zejména s Mendelovou univerzitou v Brně, ale také s dalšími
vysokými školami v Brně. Dlouhodobá spolupráce s charitativními organizacemi přispívá
především k rozvoji sociálního cítění žáků.
Také ZUŠ je aktivní a zapojuje žáky do řady akcí občanského charakteru (vystoupení
na vítání občánků, koncerty, divadla a výstavy, akce pro seniory nebo invalidy, jarmark
pro hospic apod.). Tato prosociální činnost posiluje nejen klíčové kompetence žáků,
ale přináší radost z umění všem zúčastněným. V rámci své prezentace pořádá škola
atraktivní výstavy za doprovodu hudebních vystoupení, čímž dokládá vysoce kvalitní
výsledky své tvorby nejen výtvarného oboru. Koncerty nebo vystoupení spojených orchestrů
s partnerskou ZUŠ motivují žáky k hudební i pěvecké tvorbě. K oslovení veřejnosti používá
škola plakáty nebo místní měsíčník. Limitující, vzhledem k představení výsledků
uměleckého vzdělávání žáků, je omezená mediální prezentace ZUŠ pouze prostřednictvím
společných webových stránek školského komplexu.


                                         Závěry
Vývoj školy
- Ve střední škole se od poslední inspekční činnosti zvýšil počet žáků asi o 50 % .
- O vzdělávání v základní umělecké škole je opakovaně vysoký zájem, nejvyšší povolený
  počet žáků je dlouhododobě zcela naplněn.
- Materiální podmínky školy byly postupně zlepšovány.
Silné stránky
- Kvalitní průběh výuky cizích jazyků pozitivně ovlivňuje rozvoj cizojazyčné gramotnosti
  žáků.
- Široká nabídka volitelných vzdělávacích činností a volnočasových aktivit poskytuje
  žákům vhodnou podporu k dosahování úspěšnosti ve vzdělávání a dostatek příležitos tí
  k rozvoji nadání a jejich zájmů.
- Vysoká úroveň pedagogického vedení výtvarného oboru základní umělecké školy rozvíjí
  v maximální míře talent a potenciál žáků, což se odráží ve vynikajících výsledcíc h
  vzdělávání napříč ročníky.



                                           7/11
Slabé stránky a/nebo příležitosti ke zlepšení
- Výuka na střední škole byla jen ojediněle diferencována s ohledem k individuá lním
  schopnostem a potřebám každého žáka.
- Pedagogické strategie v části sledovaného průběhu středního vzdělávání dostatečně
  nepodporovaly aktivní činnost žáků, digitální technologie nebyly většinou využity účelně
  a cílená práce žáků s informačními zdroji byla ojedinělá.
Doporučení pro zlepšení činnosti školy
- Ve výuce na střední škole důsledněji diferencovat vzdělávací činnosti s ohledem na
  individuální možnosti a potřeby všech žáků, zaměřit se na rozvoj nadaných žáků
  prostřednictvím vhodných výukových aktivit, obohacováním vzdělávacího obsahu,
  zadávání specifických či gradovaných úkolů.
- Na jednání školního poradenského pracoviště, pedagogické rady a předmětových komisí
  opakovaně diskutovat možnosti účinné podpory všech žáků vedoucí k rozvoji jejich
  individuálních schopností, dovedností a potřeb.
- V průběhu vzdělávání na střední škole uplatňovat různé didaktické formy a metody
  podporující aktivní učení žáků a rozvoj klíčových kompetencí.
- V rámci hospitační činnosti se zaměřit na sledování efektivity uplatňova nýc h
  pedagogických postupů vzhledem k aktivizaci žáků. Závěry z hospitační činnosti
  důsledně vyhodnocovat, poskytovat pedagogům kvalitní zpětnou vazbu a metodickou
  podporu, přijímat opatření ke zkvalitňování průběhu vzdělávání a jejich účinnost
  ověřovat.
- Podporovat profesní rozvoj pedagogů a systematické sdílení jejich zkušeností, dovedností
  a inspirativní praxe, např. prostřednictvím vzájemných hospitací a ukázkových hodin.
  V dalším vzdělávání pedagogických pracovníků zohledňovat závěry hospitační činnosti,
  zaměřit se zejména na zařazování aktivizačních metod, postupů podporujících tvořivé
  myšlení, kooperativního učení a individualizaci výuky. Využívat možnosti společného
  vzdělávání a teambuildingových aktivit pedagogického sboru.
- U začínajících pedagogů zaměřit jejich další vzdělávání do oblasti moderní didaktiky
  a poskytovat jim vhodnou metodickou podporu zejména v plánování struktury vyučovac í
  hodiny.
- V rámci nabízené pravidelné činnosti školního klubu zajistit také pravidelnou účast
  přihlášených účastníků do jednotlivých zájmových útvarů, k nahodilé potřebě konzultac í
  žáků využívat spíše konzultační hodiny vyučujících.


Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.




                                          8/11
                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 14 dnů odstranit nedostatky zjištěné při inspekční činnosti a ve stejné lhůtě
písemně informovat Českou školní inspekci, jak byly nedostatky odstraněny a jaká
byla přijata opatření.
Zprávu zašlete na adresu Česká školní inspekce, Jihomoravský inspektorát, Křížová
22, 603 00 Brno, případně prostřednictvím datové schránky (g7zais9), nebo na e-
podatelnu csi.b@csicr.cz s připojením elektronického podpisu.


            Seznam dokladů, o které se inspekční zjištění opírají
 1.   Školní řád středních škol školského komplexu pro školní rok 2022/2023 účinný
      od 1. 9. 2022, aktualizovaný 15. 11. 2022 s účinností od 21. 11. 2022
 2.   Školní řád základní umělecké školy, s účinností od 1. 9. 2022
 3.   Vnitřní řád školního klubu účinný od 1. 9. 2022, aktualizovaný k 15. 11. 2022
      a k 21. 3. 2023
 4.   Vnitřní řád pedagogicko-psychologické poradny vydaný 1. 8. 2022
 5.   Školní vzdělávací programy jednotlivých oborů středního vzdělávání platné
      ve školním roce 2022/2023
 6.   Školní vzdělávací program základní umělecké školy platný od 1. 9. 2012
      a aktualizovaný dne 1. 9. 2022
 7.   Školní vzdělávací program školního klubu s platností od 1. 9. 2016
 8.   Výpis z rejstříku škol a školských zařízení ze dne 10. 3. 2023
 9.   M8 Výkaz o střední škole podle stavu, S 24-01 Výkaz o základní umělecké škole,
      Z 23-01 Výkaz o pedagogicko-psychologické poradně k 30. 9. 2022 a Z2-01 Výkaz
      o školní družině-školním klubu k 31. 10. 2022
10.   Plná moc ředitele školy k řízení výchovně vzdělávací a pedagogické práce
      na Gymnáziu J. G. Mendela ze dne 1. 12. 2013
11.   Elektronický informační systém školy vedený ve školním roce 2022/2023
12.   Organizační struktura školy ze dne 1. 9. 2022
13.   Organizační řád školy ze dne 1. 9. 2022
14.   Přehled vedoucích předmětových komisí ve školním roce 2022/2023
15.   Přehled – noví a uvádějící učitelé ve školním roce 2022/2023
16.   Strategie rozvoje školy – srpen 2020
17.   Dokumentace kontrolní činnosti vedená ve školním roce 2022/2023
18.   Personální dokumentace pedagogických pracovníků vedená ve školním roce
      2022/2023 (doklady o dosaženém vzdělání - vzorek)
19.   Plán dalšího vzdělávání pedagogických pracovníků ve školním roce 2022/2023
20.   Další vzdělávání pedagogických a nepedagogických pracovníků včetně řídícíc h
      pracovníků (přehled za školní rok 2021/2022)
21.   Zápisy z jednání předmětových komisí a plán práce ve školním roce 2022/2023
22.   Zápisy z jednání pedagogických rad (střední školy a základní umělecké školy) vedené
      ve školním roce 2021/2022 a 2022/2023



                                          9/11
23.   Kontrola klasifikace v 1. pololetí ve školním roce 2022/2023 (souhrnná zpráva)
24.   Rozvrh hodin základní umělecké školy podle žáků a vyučovacích předmětů
      ve školním roce 2022/2023
25.   Koncepce základní umělecké školy aktualizovaná pro rok 2022/2023
26.   Záznamy z hospitační činnosti základní umělecké školy pro rok 2022/2023
27.   Katalogové listy žáků a třídní knihy základní umělecké školy (vybraný vzorek)
28.   Portfolia a práce žáků základní umělecké školy (vybraný vzorek)
29.   Organizační řád pedagogicko-psychologické poradny s účinností od 1. 8. 2022
30.   Plán rozvoje pedagogicko-psychologické poradny na období 1. 9. 2022 - 31. 8. 2025
31.   Spisová dokumentace klientů SPC (vzorek)
32.   Dotazník spokojenosti klientů, Dotazník spokojenosti zaměstnanců pedagogicko -
      psychologické poradny (vzorek)
33.   Školní poradenské pracoviště – dokumentace vedená ve školním roce 2022/2023
      (zápisy z jednání školního poradenského pracoviště, Preventivní program školy,
      dokumentace jednotlivých členů školního poradenského pracoviště, dokumentace
      žáků se SVP – vzorek, zápisy z jednání s rodiči a žáky – vzorek)
34.   Výroční zprávy školy o činnosti školy za školní roky 2019/2020, 2020/2021
      a 2021/2022
35.   Přehled zájmových útvarů a konzultací školního klubu ve školním roce 2022/2023
36.   Záznamy o práci v zájmovém útvaru ve školním roce 2022/2023 – vzorek
37.   Webové stránky školy vedené ve školním roce 2022/2023
38.   Dokumentace školy k hodnocení ekonomických podmínek, zajištění bezpečnosti
      a ochrany zdraví žáků a školního stravování
39.   Zápis z jednání s ředitelem školy o zjištěných skutečnostech v průběhu inspekční
      činnosti ze dne 21. a 22. 3. 2023
40.   Inspekční zpráva čj. ČŠIB-528/16-B ze dne 20. 5. 2016




                                        10/11
                                         Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Jihomoravský inspektorát,
Křížová 22, 603 00 Brno, případně prostřednictvím datové schránky (g7zais9), nebo
na e-podatelnu csi.b@csicr.cz s připojením elektronického podpisu, a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Titul, jméno, příjmení, funkce
 Ing. Alena Svobodová, školní inspektorka,
 vedoucí inspekčního týmu                            ………………………..
 Ing. Michaela Svobodová,
 školní inspektorka                                  ………………………..

 Mgr. Milan Heroudek, školní inspektor
                                                     ………………………..
 RNDr. Anna Bayerová, Ph.D.,
 školní inspektorka                                  ………………………..
 Mgr. Marcela Karasová,
 školní inspektorka                                  ………………………..
 Mgr. Blanka Prachařová,
 školní inspektorka                                  ………………………..
 PhDr. Šárka Maleňáková, Ph.D.,
 školní inspektorka                                  ………………………..
 Mgr. Lenka Zárubová,
 odbornice na školská poradenská zařízení            ………………………..
 Bc. Olga Karmazínová,
 kontrolní pracovnice                                ………………………..




V Brně 24. 4. 2023




                                            11/11
