                                   Česká školní inspekce
                                Inspektorát v Kraji Vysočina
_____________________________________________________________________________________________________ _______




                         IN S P E K Č N Í ZP R ÁVA
                                             Čj. ČŠIJ-5/23-J


Název                                Biskupské gymnázium
Sídlo                                U Klafárku 3, 591 01 Žďár nad Sázavou
E-mail                               skola@bigyzr.cz
IČO                                  43 379 486
Identifikátor                        600 015 831
Právní forma                         školská právnická osoba
Zastupující                          Ing. Jiří Cočev
Zřizovatel                           Náboženské společenství Adolpha Kolpinga
Místo inspekční činnosti             U Klafárku 3, 591 01 Žďár nad Sázavou
Inspekční činnost na místě           12. − 13. a 16. – 17.1. 2023


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Zjišťování a hodnocení podmínek, průběhu a výsledků vzdělávání, a to podle přísluš nýc h
školních vzdělávacích programů, zjišťování a hodnocení naplnění školních vzdělávac íc h
programů a jejich souladu s právními předpisy a rámcovými vzdělávacími programy
podle § 174 odst. 2 písm. a), b), a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.
                                   Charakteristika
V souladu se zápisem v rejstříku škol a školských zařízení vykonává školská právnická
osoba Biskupské gymnázium (dále škola) činnost střední školy, školního klubu a školní
jídelny- výdejny. Celkem se ve škole vzdělává 363 žáků, z toho v osmi třídách osmileté ho
studijního cyklu oboru vzdělání 79-41-K/81 Gymnázium 234 žáků a v pěti třídách čtyřletého
studijního cyklu oboru vzdělání 79-41-K/41 Gymnázium129 žáků.


                         Hodnocení podmínek vzdělávání
Od poslední inspekční činnosti došlo ke splnění cílů v materiální oblasti zřízení m
robotického centra a vybudováním anglické knihovny včetně čítárny. Dále se podařilo
otevřít centrum neformálního vzdělávání s fotoateliérem. Škola pravidelně vyhodnoc uje
roční plán akcí, což výrazně přispívá k úspěšnému plnění dalších cílů – podpora nadaných
žáků a další vzdělávání pedagogických pracovníků vedoucí ke zkvalitnění výuky.
K účinnému stylu řízení školy přispívá funkční systém delegování pravomocí a pravidelné
provozní porady, které zvyšují kvalitu vzdělávání. Dlouhodobá spolupráce s odborníky
napomáhá k většímu zapojení žáků a zákonných zástupců do života školy formou
workshopů, besed a přednášek.
Vyučující se pravidelně vzdělávají a dostává se jim zpětné vazby od vedení školy a kolegů
při vzájemných hospitacích. Evaluace v této oblasti probíhá pravidelně i s využit ím
dotazníků pro žáky. Ve škole působící začínající pedagogové mají svého uvádějícího učitele
a zároveň je nastaven funkční plán, který je pravidelně vyhodnocován vedením školy.
Ve spolupráci s vyučujícími je stále rozšiřována digitální sada učebních materiálů, která
je k dispozici v neveřejné části webových stránek školy.
Prostory školy jsou vkusně upraveny, poskytují mnoho míst pro relaxaci nebo přípravu žáků
o přestávkách a v době mimo výuku.


                          Hodnocení průběhu vzdělávání
V hospitovaných hodinách byla příjemná atmosféra a žáci projevovali aktivní zájem
o výuku. Pozitivním prvkem bylo časté a účelné využívání mezipředmětových vztahů.
Pedagogové v předmětech propojovali teorii s praxí a dokázali vhodně oživit frontální
výuku řízeným rozhovorem, probíhala práce ve skupinách a ve dvojicích. V části hodin byla
zaznamenána podpora kritického myšlení žáků, chyběla však práce s chybou.
Žáci měli dostatek příležitostí k vyjádření názoru i k řešení problémových situací při práci
ve skupině nebo ve dvojicích. Efektivně docházelo k využívání digitálních technologií
učiteli a žáky. Pedagogové průběžně poskytovali zpětnou vazbu žákům, což přispíva lo
ke zvýšené efektivitě učení. Ve většině hodin docházelo při stanovení cíle k záměně za téma
hodiny a důsledkem toho byly neefektivní závěry hodin, kdy pedagogové nemohli zhodnotit
dosažení cíle hodiny. V některých hodinách byla zaznamenána nízká míra diferenc iace
činností.
Při hospitační činnosti ve školním klubu byla vidět zdařilá aktivizace účastníků a efektivní
propojení zájmu žáků s rozvojem jejich znalostí a dovedností. Práce probíhala v příjemné
atmosféře a nebyla nouze o zajímavé otázky a odpovědi zvídavých žáků.




                                            2/5
                          Hodnocení výsledků vzdělávání
Škola průběžně sleduje výsledky vzdělávání a v případě potřeby přijímá opatření,
jejichž efektivita je systematicky vyhodnocována. K předávání a sdílení informací dochází
na schůzích pedagogické rady, krátkých provozních poradách a v elektronických systémech
školy. Pravidelné interní testování a funkční systém vstupních, výstupníc h
a srovnávacích testů z českého jazyka, anglického jazyka a matematiky jsou pozitivním
prvkem této školy. Dokladem funkčně nastaveného systému jsou nadprůměrné výsledky,
kterých škola dosahuje při externím testování. Ve školním roce 2021/2022 škola dosáhla
více než 96% úspěšnosti při maturitních zkouškách. Dále žáci dosahují skvělých výsledků
v různých soutěžích a olympiádách, kde obsazují přední místa.
Klíčovou aktivitou školy je podpora mimořádně nadaných a nadaných žáků, kteří
se například podílí v rámci spolupráce s Akademií věd ČR na výzkumu v různých oblastech
a oborech dle svého nadání formou stáží. Škola žákům zajišťuje funkční podmínky
a podporuje aktivní přístup k učení a dosažení co nejlepších výsledků. Někteří žáci disponuj í
AP zkouškou v anglickém jazyce nebo zkouškou Cambridge English. Mimořádně nadaní
žáci mají možnost navíc jedné hodiny matematiky týdně.
Školní poradenské pracoviště tvoří výchovná poradkyně, metodička prevence
a psycholožka, která do školy pravidelně dochází. Systematická práce školního
poradenského pracoviště a důsledná spolupráce s vedením školy a pedagogy vede
k minimalizaci rizikových jevů. Škola má efektivně nastavený systém doučování,
individuálních konzultací a v případě potřeby mají žáci možnost intenzivních kurzů v rámci
prevence předcházení školnímu neúspěchu. Kariérového poradenství využívají například
žáci druhého ročníku vyššího gymnázia. Mají zde možnost absolvovat test struktury
inteligence, osobnostní test a rozhovor s psycholožkou, což jim napomáhá při výběru
povolání.


                                          Závěry
Vývoj školy
-   zkvalitnění prostorových podmínek pro vzdělávání, vybudování centra neformálního
    vzdělávání
-   větší zapojení žáků a zákonných zástupců do života školy mimo výuku
Silné stránky
- dlouhodobá systematická spolupráce s vnějšími partnery zvyšující kvalitu vzdělávání
- podpora a rozvoj nadaných žáků
- efektivní systém školního poradenského pracoviště
Slabé stránky a/nebo příležitosti ke zlepšení
-   často zaměněn cíl hodiny za téma, což vedlo k neefektivním závěrům hodin
-   absence sebehodnocení a vzájemného hodnocení žáků




                                             3/5
Doporučení pro zlepšení činnosti školy
-     zaměřit se na cíl hodiny s následným vyhodnocením jeho splnění
-     zařadit vzájemné hodnocení a sebehodnocení žáků


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů přijmout adekvátní opatření k prevenci nedostatků zjištěných
při inspekční činnosti a ve stejné lhůtě písemně informovat Českou školní inspekci,
jaká byla přijata opatření.
Zprávu zašlete na adresu Česká školní inspekce, Inspektorát v Kraji Vysočina,
Zborovská 3, 586 01 Jihlava, případně prostřednictvím datové schránky (g7zais9),
nebo na e-podatelnu csi.j@csicr.cz s připojením elektronického podpisu.


              Seznam dokladů, o které se inspekční zjištění opírají
 1.     Školní vzdělávací program, ze dne 1. 9. 2021
 2.     Školní vzdělávací program pro školní klub 2021/2022, ze dne 1. 9. 2021
 3.     Školní řád, účinnost od 1. 9. 2016 včetně dodatku
 4.     Vnitřní řád školního klubu, ze dne 1. 9. 2019
 5.     Zápisy z pedagogických rad 2021/2022, 2022/2023
 6.     Rozvrhy hodin na školní rok 2022/2023
 7.     Výroční zpráva za školní rok 2021/2022, ze dne 15. 9. 2022
 8.     Personální dokumentace
 9.     Dokumentace školského poradenského pracoviště, školní rok 2022/2023
10.     Školní matrika v elektronické podobě
11.     Roční plán akcí na školní rok 2022/2023, ze dne 1. 9. 2022


                                         Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Inspektorát v Kraji Vysočina,
Zborovská 3, 586 01 Jihlava, případně prostřednictvím datové schránky (g7zais9),
nebo na e-podatelnu csi.j@csicr.cz s připojením elektronického podpisu, a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




                                            4/5
Složení inspekčního týmu a datum vyhotovení inspekční zprávy


 Mgr. Marie Jadrná, Dis. školní inspektorka,
 vedoucí inspekčního týmu

 Mgr. Andrea Zadinová, školní inspektorka

 Bc. Dana Kuličková, kontrolní pracovnice




Datem vyhotovení inspekční zprávy se rozumí datum posledního podpisu člena inspekčního
týmu.




                                            5/5
