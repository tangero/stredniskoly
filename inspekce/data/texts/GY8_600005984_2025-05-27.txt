                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIA-1831/25-A
                                      Sp. zn. ČŠIA-S-249/25 A


Název                               Gymnázium Přírodní škola, z.ú.
Sídlo                               Prusíkova 2577/16, 155 00 Praha 5
E-mail                              sekretariat@prirodniskola.cz
IČO                                 25 107 500
Identifikátor                       600 005 984
Právní forma                        ústav
Zastupující                         RNDr. Marek Matura, Ph.D.
Zřizovatel                          Mgr. František Tichý
Místo inspekční činnosti            Prusíkova 2577, 155 00 Praha 5
Inspekční činnost na místě          27. 5. 2025 − 28. 5. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného školským zařízením
pro zájmové vzdělávání podle § 174 odst. 2 písm. b) a c) zákona č. 561/2004 Sb., o
předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.
Inspekční činnost byla vykonána na žádost podle § 174 odst. 7 školského zákona.


                                         Charakteristika
Gymnázium Přírodní škola, z. ú. (dále „škola“ nebo „gymnázium“), vykonává činnost
střední školy a od 1. 9. 2024 i činnost školního klubu (dále ,,ŠK“). K termín inspekční
činnosti se ve ŠK vzdělávalo 50 účastníků, nejvyšší povolený počet účastníků byl zcela
využit.
Vzdělávání ve ŠK probíhá podle školního vzdělávacího programu (dále ,,ŠVP“) a navazuje
na vzdělávací obsah osmiletého gymnázia. Komunitní charakter školy podporuje vysoká
míra zapojení žáků do života a organizace gymnázia. K prioritám ŠK patří vytvoření pestré
nabídky individuálních i skupinových aktivit umožňujících smysluplné využití volného
času účastníků a podporu jejich osobnostních předpokladů a dovedností. Zájmové
vzdělávání se zaměřuje na propojení učení s reálným životem – uměním, technologie mi,
vědou, přírodou. Zájmová činnost ŠK nabízí celou řadu aktivit z různých oblastí -
vzdělávací, umělecké, kulturní, venkovní aktivity, zásady psychohygieny, programová ní,
Klub vědců, výuku latinského jazyka, meditační cvičení, hudební skupinu aj.
ŠK využívá ke svému provozu prostorové a materiálně technické podmínky školy v nově
pronajatém místě vzdělávání v nákupní galerii v Praze 5 - Stodůlkách.


                         Hodnocení podmínek vzdělávání
Ředitel školy (dále ,,ředitel“) působí ve funkci od počátku školního roku 2024/2025,
předtím na této škole vykonával pozici zástupce ředitele. Ve svých koncepčních záměrech
zohledňuje i potřeby zájmového vzdělávání jako nedílnou součást plnohodnotného zapojení
žáků do aktivního života školy. Zaměřuje se na vytvoření prostředí, kde každý jedinec, bez
ohledu na věk, talent či specifické zaměření, nalezne své místo a má optimální podmínky
pro seberealizaci. Ředitel zajistil pro činnost ŠK odpovídající personální, materiá lní
a finanční podmínky.
Pro plynulé fungování ŠK ředitel nastavil vnitřní i organizační předpisy a účelně delegoval
část svých řídicích a kontrolních kompetencí na vedoucí vychovatelku ŠK. Průběžná
kontrolní a hospitační činnost vedení školy poskytuje dostatečný přehled o činnosti ŠK
a naplňování cílů stanovených v ŠVP. Na základě zjištěných skutečností ředitel přijímá
konkrétní opatření, případně jsou tato zjištění zobecňována na pravidelných poradách
pedagogických pracovníků. Efektivnímu přenosu informací napomáhá elektronick ý
informační systém i každodenní neformální komunikace jednotlivých aktérů vzdělávání.
Zájmové vzdělávání k termínu inspekční činnosti zajišťovalo celkem 10 pedagogickýc h
pracovníků, z toho tři vychovatelé a šest učitelů souběžně působících v gymnáziu. Všichni
pedagogové splňují předpoklady odborné kvalifikace. Další vzdělávání pedagogickýc h
pracovníků (dále ,,DVPP“) probíhá plánovitě podle potřeb a formou seminářů, webinářů,
samostudiem či zapojením do šablon v rámci operačního programu zaměřeného na DVPP.
Dobré finanční a materiální podmínky umožňují realizaci ŠVP pro zájmové vzdělává ní
a zajištění plynulého chodu ŠK. Moderně zařízené kmenové učebny, ve kterých je
uskutečňováno také zájmové vzdělávání, jsou účelně vybaveny nábytkem i prezentační
a didaktickou technikou. ŠK využívá ke svému provozu také aulu s kobercem, čítárnu
s fondem knih a stolních her. Škola disponuje dvěma 3D tiskárnami, počítači, whiteboardy
a řadou hudebních nástrojů.
Ředitel vytváří příznivé podmínky pro rozvíjení partnerských vztahů. Stěžejními partnery
školy jsou zákonní zástupci žáků, kteří se různými formami zapojují do aktivit ŠK
a spolupodílejí se na jeho financování. Škola dlouhodobě spolupracuje s partnerskými
školami, vzdělávacími institucemi a dalšími sociálními partnery, což přispívá
k prosociálnímu chování žáků a k podpoře individuálního rozvoje a nadání účastníků.
K větší bezpečnosti účastníků napomáhá elektronicky zabezpečený vstup do budovy školy.




                                            2/5
                          Hodnocení průběhu vzdělávání
Strategie výchovně vzdělávací práce nastavené ve ŠVP vycházely z požadavků
neformálního vzdělávání. Vychovatelé zveřejňují měsíční a týdenní plány činností jak
elektronicky, tak i v prostorách školy a účastníci se na zvolené aktivity zapisují dle svých
preferencí a časových možností.
K naplňování vzdělávacích cílů ŠVP jsou využívány základní formy a postupy práce,
zejména konzultace, individuální pohovor a skupinové shromáždění. Vzdělávací činnost ŠK
účelně navazuje na vzdělávání žáků ve škole. Pedagogičtí pracovníci společně s účastníky
konzultují průběh a jejich výsledky, případně hledají podpůrné strategie učení. Rozvíjí tak
kompetence účastníků a motivují je k vlastnímu vzdělávání, projevují důvěru v dosahování
jejich dobrých výsledků.
Sledovaná zájmová činnost programování byla primárně zaměřena na prohloubení digitá lní
gramotnosti, rozvoj kreativity, algoritmického a logického myšlení nebo na řešení
komplexních problémů. Během aktivity účastníci cíleně          pracovali se základními
programovacími jazyky, s jejichž pomocí vytvářeli jednodušší herní aplikace a programové
skripty.
Průběh zájmové činnosti v Klubu vědců byl zaměřen na rozlišení a klasifikaci různých typů
hornin s praktickým využitím jejich vzorků. Účastníci samostatně identifikovali jednotlivé
vzorky a své hypotézy si zaznamenávali. Následně proběhlo společné vyhodnocení, během
nějž byly reflektovány a korigovány případné chyby. Tato aktivita účinně podpořila rozvoj
pozorovacích schopností, analytického myšlení a systematické práce s odbornou
terminologií.
Společným znakem sledovaného vzdělávání byla přátelská atmosféra. Pedagogičtí
pracovníci přistupovali k účastníkům s respektem a s individuálním zájmem, poskytovali
jim odpovídající podporu. Svým přístupem a nabídkou vhodných aktivit vytvářejí vstřícné
klima podporující smysluplné využití volného času. Účastníci byli v souladu se svými
aktuálními možnostmi a schopnostmi vedeni k sebehodnocení a vzájemnému hodnocení.


                          Hodnocení výsledků vzdělávání
Výsledky výchovně vzdělávacích aktivit jsou pravidelně vyhodnocovány vedením školy
i příslušnými pedagogickými pracovníky. Zákonným zástupcům žáků je průběžně
poskytována zpětná vazba o aktivitě zapojení, osobnostním a sociálním rozvoji účastníků.
K jejich informování je využíván elektronický komunikační systém. Vedení školy s nimi
rovněž intenzivně komunikuje, získává tak důležitou zpětnou vazbu o kvalitě
poskytovaného vzdělávání, popř. reaguje na vzniklé problémy.
Účastníkům s riziky studijního neúspěchu poskytuje zájmové vzdělávání podporu, např.
doučování nebo konzultace, případně vrstevnické učení podporující kooperaci. Při
individuální práci s účastníky věnují pedagogičtí pracovníci pozornost nastavování
vzdělávacích cílů, vyhodnocují jejich plnění a motivují účastníky k dosahování studijníc h
úspěchů.
Předcházení vzniku rizikového chování a úrazů je účinné a vychází z preventivního
programu školy. Realizací vhodných aktivit v rámci zájmového vzdělávání podporuje škola
rozvoj osobnostních a sociálních kompetencí účastníků i zdravý životní styl.




                                            3/5
Silné stránky
– účinná spolupráce se zákonnými zástupci, školami a dalšími sociálními partnery přispívá
  k realizaci zájmové činnosti (1.5)
– pozitivní, tvůrčí atmosféra, profesionální a individuální přístup         pedagogickýc h
  pracovníků vytváří podporující prostředí pro zájmové vzdělávání (2.2)
– pestrá nabídka aktivit ve školním klubu cíleně podporuje zájmy, motivaci a potřeby
  každého účastníka (4.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz

Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


            Seznam dokladů, o které se inspekční zjištění opírají
 1.   Rozhodnutí Magistrátu hlavního města Prahy o zápisu Školního klubu do rejstříku
      škol a školských zařízení s účinností od 1. 9. 2024
 2.   Jmenování do funkce ředitele školy Gymnázium Přírodní škola z. ú
 3.   Školní vzdělávací program školního klubu, platný k termínu inspekční činnosti
 4.   Vnitřní řád školního klubu, platný k termínu inspekční činnosti
 5.   Záznamy z pedagogických rad vedené ve školním roce 2024/2025
 6.   Vybraný vzorek personální dokumentace, vedený k termínu inspekční činnosti
 7.   Školní matrika vedená k termínu inspekční činnosti
 8.   Kniha úrazů vedená k termínu inspekční činnosti
 9.   Třídní kniha školního klubu vedená ve školním roce 2024/2025 k termínu inspekční
      činnosti


                                        Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.




                                            4/5
Složení inspekčního týmu a datum vyhotovení inspekční zprávy

 Mgr. Bára Papáková, školní inspektorka, vedoucí inspekčního týmu
 Mgr. Petra Prokopová Machalová, školní inspektorka
17. 6. 2025




                                         5/5
