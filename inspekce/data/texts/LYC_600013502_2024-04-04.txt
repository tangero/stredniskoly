                                    Česká školní inspekce
                                  Jihomoravský inspektorát
                                  Křížová 22, 603 00 Brno
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIB-937/24-B
                                      Sp. zn. ČŠIB-S-218/24-B


Název                               Obchodní akademie a vyšší odborná škola Brno,
                                    Kotlářská, příspěvková organizace
Sídlo                               Kotlářská 263/9, 611 53 Brno
E-mail                              oa@oakobrno.cz
IČO                                 00 566 381
Identifikátor                       600 013 502
Právní forma                        příspěvková organizace
Zastupující                         Ing. Mgr. Lukáš Zouhar
Zřizovatel                          Jihomoravský kraj
Místo inspekční činnosti            Kotlářská 263/9, Brno
Inspekční činnost na místě          4., 5., 8. a 9. 4. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
a akreditovaných vzdělávacích programů.
Zjišťování a hodnocení naplnění školních a akreditovaných vzdělávacích programů.
                                   Charakteristika
Obchodní akademie a vyšší odborná škola Brno, Kotlářská, příspěvková organizace (dále
„škola“) vykonává činnost střední školy, vyšší odborné školy a školní jídelny – výdejny.
Ve školním roce 2023/2024 realizuje v denní formě střední vzdělání s maturitní zkouškou
v oborech 63-41-M/02 Obchodní akademie (dále „Obchodní akademie“), 72-41-M/01
Informační služby (dále „Informační služby“) a 78-42-M/02 Ekonomické lyceum
(dále „Ekonomické lyceum“) a vyšší odborné vzdělání v denní a dálkové formě v oborech
68-41-N/03 Ekonomicko-právní činnost (dále „Ekonomicko-právní činnost“) a 75-32-N/01
Sociální práce (dále „Sociální práce“).
Ke dni 30. 9. 2023 se ve střední škole vzdělávalo 833 žáků (nejvyšší povolený počet žáků
byl využitý na 48 %) a na vyšší odborné škole 437 studentů (z toho 153 v dálkové formě
vzdělávání, využití nejvyššího povoleného počtu studentů na 58 %). Z celkového počtu
1 270 žáků a studentů ve škole je jich 79, tj. 6 %, se speciálními vzdělávacími potřebami
a 21 žáků má odlišný mateřský jazyk. Ve střední škole od minulé inspekční činnosti skončila
nabídka dálkové formy vzdělávání v oboru Obchodní akademie, přesto počet žáků přibližně
o 12 % narostl. Na vyšší odborné škole byla zrušena nabídka oborů 63-41-N/08 Zahranič ní
obchod a 72-41-N/02 Informační služby a knihovnictví a dále od tohoto školního roku
dálková forma vzdělávání v oboru Ekonomicko-právní činnost, což vedlo ke snížení počtu
studentů o přibližně 28 %. Od poslední inspekční činnosti došlo k k výmazu místa
poskytovaného vzdělávání Pionýrská 254/23 z rejstříku škol a školských zařízení a k zápisu
nového nového místa poskytovaného vzdělání Kounicova 684/16, kde probíhá část výuky
tělesné výchovy.
Školní stravování, včetně dietního stravování, je zajištěno dovozem ze smluvních školních
jídelen. Možnosti stravování žáků a studentů dále rozšiřuje nabídka bufetu v přízemí budovy
školy a možnost ohřevu vlastního jídla v esteticky vybavených odpočinkových zónách
v prostorách školy.


                         Hodnocení podmínek vzdělávání
Hlavní směry a cíle rozvoje školy byly stanovené v koncepci, kterou ředitel školy (dále
„ředitel“) zpracoval v roce 2020 při svém nástupu na vedoucí pracovní místo ředitele. Tento
dokument, s nímž byli pedagogičtí pracovníci školy seznámeni, byl v letech 2021 až 2023
dále doplněný o konkrétní úkoly, které vyplynuly z aktuálních potřeb školy. Všechny
stěžejní stanovené cíle byly dle vyjádření ředitele průběžně plněny. Pozornost byla mimo
jiné věnována zavádění inovativních forem a metod do vzdělávání, přístupu žáků a studentů
k získání certifikátů v zájmu podpory jejich pracovního uplatnění, kariérovému poradenství
a přípravě nového vzdělávacího programu. Aktuálně škola v rámci přijímacího řízení
na střední školu nabízí uchazečům vzdělávání v oboru Ekonomické lyceum se zaměřením
na projektovou výuku. V tomto vzdělávacím programu je kladen důraz na kritické myšle ní,
cizojazyčné dovednosti a cílené propojení teorie s praxí. Stávající koncepční dokumenty
školy nedostatečně reflektují budoucí vývoj školy, hlavní směry a priority rozvoje nebyly
v době inspekční činnosti na období roku 2024 a dále zpracované.
Ředitel navázal na svoje řídící zkušenosti získané v pracovní pozici zástupce ředitele
a účelně rozdělil pravomoci a odpovědnosti na tři zástupkyně a vedoucí školního
poradenského pracoviště. Jejich vzájemná spolupráce je efektivní, vede ke zkvalitňo vá ní
pedagogického procesu a podpoře příznivého sociálního klimatu ve škole. Mechanis my
a pravidla činnosti školy jsou srozumitelně stanovená ve školních řádech, samostatně


                                           2/9
zpracovaných pro střední školu a pro vyšší odbornou školu. Školní řád střední školy
obsahoval dílčí nedostatky, které ředitel v průběhu inspekční činnosti odstranil. Kontrolní
činnost vedení školy probíhá plánovitě a směřuje do všech oblastí činnosti školy. Učitelé
se na řízení školy podílí především prostřednictvím pedagogické rady a předmětových
komisí. Z vyjádření učitelů vyplynulo, že spolupráce v těchto orgánech je přínosná a vede
mimo jiné k udržování dobrých výsledků vzdělávání žáků. Vzájemnou komunikaci všech
účastníků vzdělávacího procesu významně zefektivňuje školní informační systém.
Kvalitu vzdělávacího procesu sleduje v rámci hospitační činnosti vedení školy, předsedové
předmětových komisí a uvádějící učitelé. Doložené hospitační záznamy výstižně zachycují
průběh hodnocené výuky a obsahují i konkrétní rezervy a doporučení k výuce. Závěry
z těchto hospitací se většinou shodují s hodnocením inspekčních hospitací a týkají
se především využití aktivizačních forem a metod výuky, což se prozatím nedaří uplatňovat
ve všech vyučovacích předmětech. Do této oblasti jsou cíleně zaměřené vzdělávací aktivity
realizované v rámci dalšího vzdělávání pedagogických pracovníků. Témata seminář ů
si učitelé volí v rámci svojí odbornosti většinou samostatně, což není, s ohledem na potřeby
školy a kvalitu výuky v některých vyučovacích předmětech, vždy efektivní. Vedení školy
organizuje vzdělávání především v oblasti didaktiky, moderních forem výuky
a formativního hodnocení. Odpovídající pozornost je věnována novým a začínajíc ím
učitelům, u kterých probíhá formální zaškolovací program, a rovněž dostávají podporu
od uvádějícího učitele realizovanou například vzájemnými náslechy ve vyučovac íc h
hodinách. Spolupráce je v této oblasti na dobré úrovni.
Poradenské služby školy efektivně zajišťuje odborný tým ve složení výchovný poradce,
školní metodik prevence, dvě kariérové poradkyně a dva psychologové. Práce školního
poradenského pracoviště je systematická, dobře koordinovaná a napomáhá k zajištění
poskytování podpůrných opatření žákům se speciálními vzdělávacími potřebami
v potřebném rozsahu. Významná je rovněž podpora žáků s odlišným mateřským jazykem,
která probíhá na základě plánu pedagogické podpory. Práce s nadanými žáky je ve škole
soustředěna především na jejich vyhledávání a jejich následnou podporu mentorem
pro nadané žáky působícím při jednotlivých předmětových komisích. Školní poradenské
pracoviště se v uplynulém období mimo jiné věnovalo zejména upevňování vzájemnýc h
vztahů mezi žáky, podpoře příznivého sociálního klimatu tříd, předcházení riziko vé mu
chování a okamžitému řešení vzniklých krizových situací. V této oblasti jsou velmi aktivní
oba školní psychologové, kteří úzce spolupracují s třídními učiteli a pravidelně v rámci
třídnických hodin vstupují do tříd. Preventivní program vychází z evaluace předchozího
školního roku a odpovídá v oblasti primární a sekundární prevence aktuálním potřebám
školy a účastníků vzdělávání. Významná pozornost je věnována posílení práce třídního
učitele nejen v oblasti vztahů ve třídě, ale i v oblasti kariérového poradenství. Na tuto oblast
jsou zaměřeny vzdělávací aktivity, do kterých jsou třídní učitelé zapojováni. V zájmu
vytváření funkčních třídních kolektivů škola organizuje pro první ročníky adaptační kurz.
Škola nabízí žákům kromě konzultačních hodin i elektronickou schránku důvěry.
Škola se odpovídajícím způsobem věnuje vytváření bezpečného prostředí a prevenci rizik.
Materiální podmínky pro vzdělávání se postupně zlepšují, didaktická technika je průběžně
doplňována a modernizována. Její využití vedení školy sleduje a podporuje. Žáci a studenti
ve volných vyučovacích hodinách aktivně využívají služeb nadstandardně vybaveného
knihovnického a informačního centra. Tyto prostory jim slouží nejen pro výuku předmětu
učební praxe či jiných předmětů, ale i pro vlastní studijní potřeby, odpočinek a relaxaci.




                                              3/9
                         Hodnocení průběhu vzdělávání
Průběh vzdělávání byl sledován a hodnocen napříč všemi třídami a studijními skupina mi.
Hospitované vyučovací jednotky vykazovaly některé společné pozitivní i negativní znaky.
Především učitelé měli, až na výjimky, výuku dobře připravenou, k žákům a studentům
přistupovali s respektem, projevovali zájem o výsledky jejich vzdělávání a cíleně je vedli
a motivovali k plnění zadaných úkolů. V některých vyučovacích hodinách se učitelé snažili
žáky a studenty zapojit do vzájemné diskuze k řešeným úkolům či probíranému tématu.
Aktivnější v této činnosti však byli pouze někteří žáci a studenti. Nižší míra aktivního
zapojení žáků a studentů v některých sledovaných vyučovacích hodinách dostatečně
nepodporovala rozvoj jejich klíčových kompetencí, jako je například schopnost samostatně
řešit problémy, prezentovat a obhajovat vlastní názory. Menší prostor byl věnován rozvoji
komunikačních dovedností žáků a studentů.
Většina vyučovacích hodin byla dobře organizačně zvládnutá a nebyla narušovaná
kázeňskými problémy. Žáci a studenti měli výukové materiály k dispozici v tištěné formě
nebo elektronicky ve školním informačním systému. S těmito materiály aktivně pracovali.
Někteří žáci využívali ke své práci školní či vlastní didaktickou techniku, s jejíž pomocí
vytvářeli vlastní elektronické materiály. Vyučujícím se dařilo efektivně využívat dostupné
digitální technologie jednak k podpoře názornosti, ale i pro poslechová cvičení a práci
s výukovými programy. V průběhu výuky byla rovněž aktivně využívána virtuální učebna
v platformě Google Workspace, která sloužila především ke vzájemnému sdílení
vzdělávacích zdrojů, zadávání úkolů a jejich vyhodnocování.
Sociální dovednosti žáků byly vhodně rozvíjeny za pomoci kooperativních metod práce,
které byly rovněž v části výuky uplatňovány formou spolupráce ve dvojicích či skupinách.
V průběhu sledované výuky bylo patrné, že probíraná témata, stanovené cíle a uplatňova né
formy a metody výuky byly pestré, avšak nedostatečně se přizpůsobovaly individuá lním
potřebám a možnostem žáků a studentů. Učitelé žákům poskytovali v průběhu výuky
podporu, řídili a korigovali jejich práci, avšak ne vždy dostatečně ověřovali zvládnutí
a pochopení probíraného tématu a správnost učebních návyků a postupů při některých
realizovaných činnostech.
Ve výuce odborných předmětů na střední škole byla vyšší míra aktivního zapojení žáků
patrná zejména v prakticky zaměřených vyučovacích předmětech (Účetnictví, Učební praxe,
Ekonomická cvičení, Mediální a informační gramotnost aj.), které se vyznačovaly pestrou
škálou vyučovacích metod. Žáci samostatně plnili zadané úkoly s využitím dostupný
učebních pomůcek. V maturitních ročnících byly efektivně využívané formy a metody
výuky směřující k intenzivní přípravě k profilové části maturitní zkoušky. Všechny
zařazované aktivity vedly k většímu zájmu žáků o probírané téma, žáci se aktivně
zapojovali, prokazovali dobré znalosti a dovednosti, uměli propojit probírané téma
s praktickými zkušenostmi. Učitelé žáky metodicky vedli a usměrňovali jejich činnosti.
Samostatná práce žáků převažovala i v předmětu Písemná a elektronická komunikace,
kdy žáci aktivně pracovali s výukovým programem pro zvládnutí desetiprstové hmatové
metody, což však ne všichni zvládali a podpora ze strany učitelky nebyla v tomto případě
efektivní. Sledované hodiny vyučovacího předmětu Informační a komunikační technolo gie
měly rozdílnou úroveň. Převažovala samostatná práce žáků a snaha o názornost výuky.
V některých vyučovacích hodinách se však vyskytovaly didaktické chyby, často nebyla
využívána správná terminologie.
Výuka na vyšší odborné škole probíhala formou bloků, nejčastěji při ní byly využívány typy
vyučovací jednotky přednáška, seminář a cvičení. Ve sledovaných hodinách odborných



                                           4/9
předmětů na vyšší odborné škole převažovala frontální výuka s výraznější rolí učitele,
doplněná řízeným rozhovorem, samostatnou prací žáků a v menší míře také kooperativními
formami práce. Hlavním rysem výuky bylo optimální propojení teoretických poznatků
s příklady a situacemi z praxe. Výuka se cíleně zaměřovala na rozvoj dovedností důležitýc h
pro budoucí uplatnění studentů a směřovala k praktickému využití jejich odborných
kompetencí. V některých hodinách učitelé vedli studenty k účelnému vyhledávání informac í
z jiných zdrojů. Pokud studenti dostali prostor, dokázali velmi dobře vyjádřit, věcně obhájit
a úspěšně prezentovat svoje názory.
V průběhu inspekční činnosti byla rovněž sledována výuka ve všeobecně vzdělávac íc h
předmětech. Učitelé volili pestré formy a metody výuky, které přispívaly k aktivnímu
zapojení žáků a lepšímu pochopení probíraného učiva. Žáci většinou projevovali kvalitní
znalosti v předmětech jazykové oblasti. V českém jazyce a literatuře byla cíleně
podporována čtenářská gramotnost, žáci aktivně svými dosavadními znalostmi přispíva li
k probíranému tématu. Hlavním znakem vyučovacích hodin cizích jazyků bylo navození
cizojazyčného prostředí po celou dobu výuky. Žáci byli schopni vést rozhovory a řešit různé
typy úloh. Vyučovací hodiny matematiky podporovaly rozvoj matematické gramotnosti.
Žáci řešili problémové a logické úlohy. Ne vždy však měli možnost vybírat si úlohy různé
kognitivní náročnosti, čímž se v této oblasti nedařilo rozvíjet nadání všech žáků. Rovněž
v dalších, inspekčními hospitacemi sledovaných všeobecně vzdělávacích předmětech, byly
znalosti žáků na dobré úrovni. Pohybové aktivity zařazené v tělesné výchově přispíva ly
k rozvoji pohybových dovedností žáků. Metodické chyby byly zjištěny v úvodní průpravné
části hodiny a v některých případech vyučující věnovali menší pozornost základním
bezpečnostním pravidlům při výuce tělesné výchovy.


                          Hodnocení výsledků vzdělávání
Škola hodnotí výsledky vzdělávání žáků podle pravidel stanovených ve školních řádech.
Tato pravidla jsou jasně a výstižně definovaná a odpovídají potřebám školy. Žáci a studenti
jsou o výsledcích vzdělávání průběžně informováni prostřednictvím elektronické ho
informačního systému. Tímto efektivním způsobem jsou předávány informace rovněž
zákonným zástupcům nezletilých žáků, pro které jsou pravidelně organizované třídní
schůzky. Další formou spolupráce s rodiči nezletilých žáků jsou osobní konzultace s učiteli,
které jsou zaměřené zejména na řešení konkrétních vzdělávacích problémů jednotlivýc h
žáků.
Individuální výsledky vzdělávání žáků a studentů i výsledky jednotlivých tříd a studijníc h
skupin jsou projednávány na pravidelných jednáních pedagogické rady a předmětových
komisí. Analýza výsledků vzdělávání se zaměřuje nejen na průběžné výsledky vzdělává ní,
ale i na úspěšnost žáků při ukončování vzdělávání maturitní zkouškou a studentů
absolutoriem. Třídní učitelé předkládají v jednotlivých klasifikačních obdobích podrobné
zprávy o výsledcích vzdělávání třídy a ve spolupráci s ostatními vyučujícími věnují
pozornost především identifikaci žákům ohrožených školním neúspěchem z důvodu vyšší
absence nebo z důvodů horšího prospěchu.
Ve střední škole se v posledních třech uzavřených školních letech 2020/2021 až 2022/2023
počet neprospívajících žáků v obou pololetích pohybuje maximálně na úrovni jednoho
procenta. Absence žáků se v posledních třech uzavřených školních letech téměř neměnila
a dosahovala v některých třídách v průměru 100 omluvených hodina na žáka za pololetí.
Vyšší průměrná absence je obvykle způsobena jednotlivci, které škola důsledně eviduje
a dále s nimi pracuje. Neomluvenou absenci škola evidovala pouze u jednotlivců, jinak


                                            5/9
se ve škole v posledních dvou školních letech 2021/2022 a 2022/2023 neobjevila. Jako
motivační nástroj pro zlepšení přístupu žáků ke vzdělávání škola aktivně využívá výchovná
opatření, zejména pochvaly, které výrazně převažují nad kázeňskými opatřeními. Žáci
střední školy celkově dosahují velmi dobrých výsledků při ukončování vzdělávání maturitní
zkouškou. Téměř všichni žáci, kteří nastoupí do prvního ročníku vzdělávání, daný obor
vzdělání také úspěšně dokončí. Nejlepší výsledky v tomto období dosáhli žáci oboru
Informační služby (úspěšnost 100 % v letech 2021 až 2023). V oboru Ekonomické lyceum
rovněž v letech 2021 a 2023 všichni žáci maturitní zkoušku úspěšně vykonali, k propadu
došlo pouze v roce 2022, kdy dva žáci maturitní zkoušku nevykonali (úspěšnost činila
93 %). Jednotky žáků, kteří maturitní zkoušku nekonají nebo u ní nejsou úspěšní vykazuje
pouze obor Obchodní akademie, ve kterém se úspěšnost za období roků 2021 až 2023
pohybovala od 95 do 97 %. Ve srovnání se školami stejné skupiny oborů v České republice
škola dosahuje dlouhodobě lepší výsledky u maturitní zkoušky ve všech realizova nýc h
oborech středního vzdělání s maturitní zkouškou.
Studenti vyšší odborné školy jsou v závěru letního a zimního období hodnoceni
z jednotlivých předmětů formou zápočtu, klasifikovaného zápočtu nebo zkoušky v souladu
s příslušnými akreditovanými vzdělávacími programy. Na vyšší odborné škole dlouhodobě
platí, že v průběhu studia část studentů zanechává vzdělávání. Odchody ze vzdělává ní
se týkají převážně studentů prvního ročníku, ve vyšších ročnících je jejich počet již stabilní.
Míra studentů, kteří předčasně ukončují vzdělávání, je u oboru Ekonomicko-právní činnost
vyšší než u oboru Sociální práce. Úspěšnost studentů při ukončování studia je v posledních
třech letech srovnatelná a téměř všichni u absolutoria uspěli, ať už v řádném, náhradním
nebo opravném termínu. Výsledky vzdělávání studentů na vyšší odborné škole jsou kladně
hodnoceny i odborníky z praxe, kteří se účastní absolutoria.
Žáci střední školy jsou vyučujícími motivováni k účasti v soutěžích a na olympiádác h
různého zaměření, které organizují jednotlivé předmětové komise. Žáci školy dosahují
v těchto aktivitách úspěchu na úrovni účasti v krajských i celostátních kolech. Velký důraz
je pak kladen na účast v soutěžích ekonomických. Cizojazyčné dovednosti a sociální
kompetence mohou žáci dobře rozvíjet při zahraničních výjezdech v rámci projektu
Erasmus+. Významnou podporou osobnostního rozvoje žáků je zapojení školy
do mezinárodního vzdělávacího programu DofE (Mezinárodní cena vévody z Edinburghu).
Žáci si stanovují a naplňují vlastní cíle osobnostního růstu, zapojují se do dobrovolnické
činnosti a překonávají sebe sama při dobrodružných skupinových expedicích. Škola využívá
tento program jako nástroj pro rozvoj klíčových kompetencí žáků a posilování jejich
psychické odolnosti a vytrvalosti. Významná je rovněž spolupráce školy s partnerskou
školou v Německu, kdy v průběhu odborné stáže, získávají žáci odborné zkušenosti
ze zahraničních firem a zdokonalí svoje jazykové znalosti. Řadu akcí pro žáky školy pomáhá
organizovat žákovský parlament. Na společných jednáních s vedením školy jsou
předkládány návrhy na zlepšení podmínek pro vzdělávání, které jsou následně z velké části
realizovány. Činnost žákovského parlamentu významně přispívá k aktivnímu zapojení žáků
do života školy a k posílení jejich sociálních kompetencí. Rovněž aktivity studentů vyšší
odborné školy jsou pestré, závisí na zaměření jednotlivých vzdělávacích programů. Všechny
realizované přednášky, workshopy, exkurze a soutěž mají pozitivní dopad na získávání
a rozvoj odborných a klíčových kompetencí studentů. Významnou aktivitou studentů školy
je jejich podíl na organizování řady akcí ve spolupráci s neziskovými organizace mi
a zapojení žáků a studentů do různých charitativních a dobrovolnických aktivit nad rámec
výuky a finančních sbírek. Pro veřejnost a potenciální uchazeče o vzdělávání škola
pravidelně organizuje dny otevřených dveří, při nichž je nabízena celá řada zážitkovýc h
aktivit.


                                             6/9
                                          Závěry
Vývoj školy
– Změna názvu právnické osoby;
– změna na vedoucím pracovním místě ředitele školy;
– změna míst poskytovaného vzdělávání;
– zrušení nabídky oborů vzdělání na vyšší odborné škole - Zahraniční obchod, Informač ní
  služby a knihovnictví a dálkové formy vzdělávání v oboru Ekonomicko-právní činnost;
– nárůst počtu žáků na střední škole a pokles počtu studentů na vyšší odborné škole;
– modernizace a rekonstrukce prostor školy.
Silné stránky
– Žáci střední školy dosahují dlouhodobě dobré výsledky vzdělávání v průběhu vzdělává ní
  a při jeho ukončování maturitní zkouškou, které odpovídají požadovaným výstupům
  příslušných školních vzdělávacích programů a požadavkům na profesní kvalifikace. (5.2)
– Aktivní a motivovaní žáci a studenti školy se zapojují do soutěží, vzdělávacích projektů
  a dobrovolnických aktivit, což pozitivně ovlivňuje rozvoj jejich klíčových kompetencí
  využitelných v dalším vzdělávání či profesním životě. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Nedostatečná podpora rozvoje komunikačních dovedností žáků a studentů a nižší míra
  jejich aktivního zapojení do výuky nevedly dostatečně k rozvoji klíčových kompetencí
  a k podněcování kritického myšlení. (4.2)
– Absence diferenciace zadávaných úkolů s ohledem na individuální potřeby a vzdělávac í
  možnosti žáků a studentů nevytvářela vhodné podmínky pro jejich maximální rozvoj
  v teoretickém vyučování, využívané metody výuky jim neposkytovaly v některých
  sledovaných vyučovacích hodinách dostatečnou podporu. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Iniciovat proces tvorby nové strategie rozvoje školy, jasně definovat cíle, směry a priority
  budoucího rozvoje školy, stanovit konkrétní kroky k jejich naplnění. Do procesu tvorby
  strategie rozvoje zapojit všechny účastníky vzdělávacího procesu.
– V oblasti výuky se zaměřit na podporu forem a metod výuky vedoucích k rozvoji
  komunikačních dovedností žáků a studentů, poskytování individuální zpětné vazby,
  využívání interaktivních metod výuky. Do těchto oblastí směřovat hospitační činnost
  vedení školy a vzdělávací aktivity.
– Výuku více přizpůsobit v případě potřeby individuálním potřebám a možnostem žák ů
  a studentů, a to v zájmu maximálního využití jejich studijního potenciálu.




                                             7/9
                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Výpis z rejstříku škol a školských zařízení, střední škola a vyšší odborná škola, tisk
      ze dne 3. 4. 2023
 2.   M8 Výkaz o střední škole podle stavu k 30. 9. 2023, datum odeslání dne 11. 10. 2023
 3.   M10 Výkaz o vyšší odborné škole podle stavu k 31. 10. 2023, datum odeslání dne
      6. 11. 2023
 4.   Jmenovací dekret, Č. j. JMK 77 477/2020, ze dne 29. 6. 2020
 5.   Koncepce vedení školy, zpracováno ve školním roce 2020/2021, včetně SWOT
      analýzy a doplnění koncepce na roky 2021, 2022 a 2023 (dokumenty nedatovány)
 6.   Výroční zpráva o činnosti školy, školní rok 2022/2023, včetně příloh
 7.   Školní a akreditované vzdělávací programy pro jednotlivé obory středního a vyššího
      odborného vzdělávání realizované ve školním roce 2023/2024
 8.   Školní řády střední školy, aktualizace k 1. 1. 2024 a 8. 4. 2024; školní řád vyšší
      odborné školy, aktualizace k 1. 1. 2024
 9.   Elektronický informační systém školy vedený ve školním roce 2023/2024
10.   Personální dokumentace vybraných pedagogických pracovníků vedená ve školním
      roce 2023/2024
11.   Plán dalšího vzdělávání pedagogických pracovníků, účinnost od 1. 9. 2023
12.   Vyhodnocení plánu dalšího vzdělávání pedagogických pracovníků za školní rok
      2022/2023, včetně příloh
13.   Metodický pokyn ředitele pro určení adaptačního období začínajícího učitele a role
      uvádějícího učitele, ze dne 28. 8. 2023, včetně příloh
14.   Zápisy z porad vedení, zápisy (protokoly) o provedených kontrolách, zápisy z jednání
      pedagogické rady a zápisy z jednání předmětových komisí vedené ve školním roce
      2022/2023 a 2023/2024 ke dni inspekční činnosti
15.   Záznamy z hospitací vedené ve školním roce 2022/2023 a 2023/2024 ke dni inspekční
      činnosti
16.   Dokumentace školního poradenského pracoviště (Preventivní program školy, Plán
      práce výchovného poradce, Krizové plány střední školy a vyšší odborné školy, Školní
      preventivní strategie, Školní program proti šikanování, Kariérové poradenství) platná
      ve školním roce 2023/2024
17.   Osobní dokumentace vybraných žáků a studentů školy vedená ve školním roce
      2023/2024
18.   Přehledy hodnocení prospěchu a chování žáků a studentů školy za školní roky
      2021/2022 až 2023/2024 ke dni inspekční činnosti


                                           8/9
19.   Dokumentace k hodnocení ekonomických podmínek, poskytování školního
      stravování a zajištění bezpečnosti žáků po dobu jejich pobytu ve škole vedená
      ve školním roce 2023/2024
20.   Inspekční zpráva, Čj. ČŠIB-351/17-B, ze dne 4. 5. 2017


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Ing. Renata Boková, školní inspektorka, vedoucí inspekčního týmu
 Mgr. Milan Heroudek, školní inspektor
 Ing. Ilona Ptáčková, školní inspektorka
 Mgr. Jakub Mojžíš, školní inspektor
 Bc. Olga Karmazínová, kontrolní pracovnice
 PaedDr. Anna Stočesová Martinková, Ph.D., odbornice na strategie a analýzy ve školství
26. 4. 2024




                                          9/9
