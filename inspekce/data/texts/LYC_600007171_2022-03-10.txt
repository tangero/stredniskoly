                                     Česká školní inspekce
                                    Středočeský inspektorát
__________________________________________________________________________________________________________ __




                         IN S P E K Č N Í ZP R ÁVA
                                           Čj. ČŠIS-163/22-S


Název                                Střední průmyslová škola strojírenská a Jazyková
                                     škola s právem státní jazykové zkoušky, Kolín IV,
                                     Heverova 191
Sídlo                                Heverova 191, 280 02 Kolín IV.
E-mail                               info@sps-ko.cz
IČ                                   48 665 860
Identifikátor                        600 007 171
Právní forma                         příspěvková organizace
Zastupující                          Ing. František Pražák, Ph.D.
Zřizovatel                           Středočeský kraj
Místo inspekční činnosti             Heverova 191, Komenského 185, Komenského 375
                                     Kolín IV.
Termín inspekční činnosti            10., 11. a 14. března 2022


Inspekční činnost byla zahájena předložením pověření k inspekční činnosti.


                                  Předmět inspekční činnosti
Zjišťování a hodnocení podmínek, průběhu a výsledků středního vzdělávání podle
příslušných školních vzdělávacích programů (dále ŠVP), jejich naplňování a soulad
s právními předpisy a rámcovým vzdělávacím programem podle § 174 odst. 2 písm. b) a c)
zákona č. 561/20004 Sb., o předškolním, základním, středním, vyšším odborném a jiném
vzdělávání (školský zákon), ve znění pozdějších předpisů.




2021/2022
                                    Charakteristika
Výše uvedený subjekt (dále „škola“) vykonává činnost střední školy, jazykové školy
s právem státní jazykové zkoušky a školní jídelny. Škola vzdělává v osmi třídách celkem
146 žáků, z toho 89 ve čtyřletém oboru s maturitní zkouškou 23-41-M/01 Strojírenství,
44 žáků ve tříletém oboru s výučním listem a 13 žáků v jednoletém zkráceném oboru
vzdělání s výučním listem 23-51-H/01 Strojní mechanik. Od minulé inspekční činnosti došlo
k výmazu nevyužívaných oborů vzdělání a ke snížení nejvyššího povoleného počtu žáků
školy na 200, ten je aktuálně využit ze 73 %.
Škola identifikuje 14 žáků se speciálními vzdělávacími potřebami (dále SVP). Tři žáci
s odlišným mateřským jazykem jsou bez jazykové bariéry.
Stravování žáků je zajištěno ve školní jídelně.


                          Hodnocení podmínek vzdělávání
Zřizovatel od 1. září 2021 jmenoval ředitelem dlouholetého učitele školy. Ten spolu se svou
novou zástupkyní vhodně zajišťuje kontinuitu rozvoje školy. Zpracovaná koncepce správně
vychází ze znalosti prostředí a z reálné SWOT analýzy. Daří se posílení marketingu školy
a vyšší zapojení do řady projektů s významným dopadem na zvyšování úrovně materiálně-
technického zajištění výuky. V komplexnějším systematickém zaměření na zkvalitňo vá ní
výuky a na analýzu výsledků vzdělávání žáků má škola však ještě příležitost k zlepšení.
Nastavený systém řízení postihuje všechny oblasti fungování subjektu. V kontrolním
systému se ale vyskytly dílčí nedostatky v nesprávně sestaveném rozvrhu vyučovacích hodin
v některých třídách. Hospitační činnost také není zaměřena na stanovování podrobnějších
opatření a jejich vyhodnocování. Disponibilní hodiny v ŠVP vyučovaných oborů účelně
posilují odbornou profilaci žáků. Pravidelné častější porady pedagogických pracovníků
zajistily lepší informovanost v rámci pedagogického sboru. Školní informační systém byl
vhodně doplněn platformou používanou v distanční výuce. Participace žáků na řízení školy
formou žákovského parlamentu není dosud realizována, se svými podněty se však žáci
obracejí na třídní učitele nebo přímo na vedení školy.
Od předchozí inspekční činnosti se obměnila více než třetina pedagogického sboru. Účelný
mentoring vedení školy se projevil v převážně kvalitní výuce nových učitelů bez odborné
kvalifikace. Činnost školního poradenského pracoviště zajišťuje zástupkyně ředitele, která
kvalifikovaně vykonává činnost školního metodika prevence a nově i výchovného poradce,
k jehož činnosti dokončuje specializační studium. Kumulace těchto funkcí je časově
náročná, projevila se v méně funkční strategii předcházení školní neúspěšnosti a také v horší
adaptaci žáků prvních ročníků na vzdělávání. Vedení školy efektivně a ve větší míře
než v minulosti motivuje učitele k absolvování dalšího vzdělávání pedagogickýc h
pracovníků a výrazně podporuje jejich profesní rozvoj. V rámci předmětových komisí
se začínají prosazovat prvky dobré spolupráce učitelů. Formou vzájemných náhledů
do vyučovacích hodin, společnou výukou skupin žáků v anglickém jazyce dvěma
vyučujícími pro vzájemnou inspiraci či výukou odborné angličtiny přímo v dílnách školy
se zkvalitňují mezipředmětové vztahy.
Pro vzdělávání má škola dobré materiální podmínky, které postupně dále zlepšuje. Výuka
probíhá ve většinou dobře vybavených odborných a kmenových učebnách s moderní
didaktickou technikou a ve velmi dobře vybavených školních dílnách. Nově byla zařízena
odborná učebna pro 3D tisk, CNC laboratoř, dovybavuje se učebna na kontrolu měření.



2021/2022                                         2
Kvalitní podmínky má škola pro výuku tělesné výchovy. Efektivní je zajištění bezpečnosti
žáků.
Pro potřeby zajištění kvalitní realizace praktického vyučování začíná škola rozvíjet efektivní
spolupráci s regionálními firmami s důrazem na aktuálnost teoretické přípravy a návaznost
na potřeby praxe. Díky funkční spolupráci se zřizovatelem jsou žákům poskytována
stipendia, čím se zvyšuje jejich motivace a zájem o obor. Nově se škola zapojuje do projektu
Erasmus+ a v současné době zahajuje spolupráci se zahraničními školami. Cílená zvýšená
aktivita učitelů se nově projevila v zajišťování řady akcí pořádaných školou nebo odborných
workshopů pro žáky základních škol nebo veřejnost, čímž škola posiluje povědomí o sobě
v regionu.
                          Hodnocení průběhu vzdělávání
Sledovaná výuka všeobecně vzdělávacích a odborných předmětů probíhala v převážně
příjemné atmosféře. Učitelé projevovali zájem o žáky a jejich vzdělání, podněcovali žáky
k úsilí plnit úkoly a čas vyučovací hodiny využili bez prodlev. V převládající frontální
organizaci vyučování však pracovali shodně se všemi žáky, jen v necelé třetině hodin
reagoval vzdělávací cíl hodiny na výsledky a potřeby jednotlivců a ne vždy se dařilo
zapojovat všechny žáky aktivně do výuky. Minimálně byla využita skupinová organizace
vyučování nebo práce žáků ve dvojici pro cílené zařazování diferencovaných úkolů a téměř
nevyužity zůstaly vyhledávání a interpretace informací žáky získaných z různých zdrojů
a v různých formách pro rozvoj kritického myšlení a nácvik správné argumentace. Učitelé
nevěnovali dostatek pozornosti závěrečnému shrnutí probírané látky pro získání efektivní
zpětné vazby potřebné pro další plánování výuky.
Ve všeobecně vzdělávacích předmětech humanitního charakteru učitelé zdařile rozvíje li
dosavadní žákovské znalosti a dovednosti. Často a vhodně získávali v průběhu hodiny,
na rozdíl od jejího závěru, potřebnou zpětnou vazbu od žáků o pochopení učiva. Efektivní
bylo využívání didaktické techniky zejména pro zvýšení názornosti a při žákovských
prezentacích. Zařazená skupinová práce u počítačů žáky zaujala, úkoly si náležitě rozdělili
a aktivně se podíleli na jejich plnění. V části vyučovacích hodin převládaly pestré činnosti,
žáci rozvíjeli potřebné klíčové kompetence, úkoly na sebe dobře navazovaly a zajistily
aktivitu všech žáků. Jindy převládala jednostranná práce s učebnicí s nácvikem gramatik y.
Silnou stránkou matematického vzdělávání byl srozumitelný výklad, přehledné
procvičování a časté systematické opakování. Žáci svižně řešili příklady na tabuli
a v pracovních listech. Málo ale byli podněcováni k souvislejšímu komentování postupu
řešení. Společným nedostatkem byla chybějící nabídka dalších činností pro zařazení
diferenciace úkolů nebo ponechání většího prostoru pro souvislý projev žáků. Učitelé jim
většinou předávali hotové informace a při frontální organizaci výuky se nedařilo všechny
žáky aktivizovat.
Při výuce přírodovědných předmětů učitel vhodně podporoval názornost probírané
problematiky a správně vedl žáky k uvádění praktických příkladů k danému učivu. Při práci
ve skupinách žáci účelně využívali nově získané znalosti. Prostor pro upevnění získanýc h
znalostí v závěru výuky byl dostatečně využit, chybělo ale sebehodnocení žáků. Příležitos tí
k dalšímu rozvoji přírodovědné gramotnosti je v širším využití didaktické techniky.
Rozvoj pohybových dovedností žáků probíhá v prostorné tělocvičně nebo na školním hřišti.
V hospitované hodině učitel efektivně zorganizoval jednotlivé činnosti a kontrolova l
správné provádění cviků. Střídání pohybových aktivit bylo zpestřeno zařazením cviků
pro správnou koordinaci pohybů. V průběhu školního roku se daří zlepšovat fyzicko u
kondici a obratnost žáků i při organizovaných sportovních kurzech.



2021/2022                                     3
V průběhu výuky odborných předmětů učitelé vhodně využívali didaktickou techniku,
trojrozměrné názorné pomůcky a zkušenosti žáků, které získali v rámci mezipředměto výc h
vztahů při praktické výuce. Žáci účelně získávali informace a povědomí o příkladech dobré
praxe. Využitím edukativních videí učitelé zvyšovali názornost výuky a žáci si vytvořili
konkrétní představu o činnosti technologického zařízení. Aplikované formy a metody práce
byly efektivní. Vyučující dostatečně podporovali aktivitu žáků a poskytovali jim prostor
pro vyjádření vlastního názoru. Žáci se cíleně zapojovali do výuky, plnili zadávané úkoly
a většinou správně reagovali na dotazy vyučujících.
Propojování získávaných vědomostí a dovedností s praxí je funkční, což bylo patrné také
ve sledovaných hodinách praktického vyučování. Žáci byli efektivně zapojeni v rámci
samostatné práce na různých stanovištích. Po úvodním výkladu a názorné ukázce vedené
učitelem pracovali zodpovědně, prokazovali potřebné dovednosti pro zhotovení
požadovaných výrobků a dodržovali pracovní postupy a bezpečnost práce. Vyučující jim
poskytovali potřebnou pomoc k efektivnímu zvládnutí požadovaných úkolů a průběžnou
zpětnou vazbu.


                         Hodnocení výsledků vzdělávání
Celkovou úspěšnost žáků v průběhu vzdělávání i při jeho ukončování škola systematick y
zjišťuje a sleduje, výsledky vzdělávání žáků jsou projednávány na pedagogické radě.
Převažuje však sumarizace dat nad analytickým zpracováním a vyhodnocením vývoje
v delším časovém úseku. Škola sice nově žáky organizovaně doučuje, od předchozí
inspekční činnosti se ale nepodařilo nastavit systematický postup pro vyhodnoco vá ní
výsledků vzdělávání žáků a následného přijímání efektivních opatření.
Celkový průměrný prospěch žáků maturitního oboru i tříletého oboru v průběhu vzdělává ní
za poslední tři školní roky zůstává shodný kolem 2,30. Pozitivní však je, že se v uvedeném
období zvýšil počet žáků prospívajících s vyznamenáním, u maturitního oboru na 11 %
a u tříletého oboru na 4 % žáků. V loňském školním roce se výrazně podařilo motivovat žáky
učebního oboru – jen 1 % z nich neprospělo oproti 10 % žáků maturitního oboru. Absence
žáků je relativně nízká, s rostoucím podílem distanční výuky ještě klesala. Ve školním roce
2018/2019 se pohybovala kolem 55 hodin za školní rok na žáka, v roce 2020/2021 činila
74 hodin. Pozitivní je, že neomluvená absence se téměř nevyskytla.
Celkové výsledky žáků u maturitních zkoušek jsou ve sledovaném období kolísavé.
V posledních třech školních letech dosahují žáci v českém jazyce a literatuře lepších
výsledků než žáci obdobného oboru v republice. Ve školním roce 2018/2019 se žáci v cizím
jazyce na rozdíl od dřívějších let zhoršili. V matematice dosahovali žáci ve sledovaném
období horších výsledků, než jakých dosáhli žáci srovnatelné skupiny oborů v republice.
Ale ve školním roce 2019/2020 se prospěch žáků v anglickém jazyce zlepšil a v roce
2020/2021 i v matematice. Všichni žáci v loňském školním roce u maturitní zkoušky
prospěli a jejich výsledky byly lepší, než jakých dosáhli žáci v rámci skupiny oborů.
Stabilně dobrých výsledků v závěrečných zkouškách dosahují žáci učebního oboru. Přestože
se sice celkový průměr vlivem distanční výuky u závěrečných zkoušek zhoršil z 2,58
na 2,88, za poslední tři školní roky prospěli všichni žáci, desetina z nich s vyznamenáním.
Pomoc žákům s rizikem školního neúspěchu v současné době spočívá především v nabídce
individuálních konzultací a nově organizovaným doučováním žáků v předmětech maturitní
zkoušky. Žáci mají rovněž možnost využívat elektronické výukové materiály vytvořené
během distanční výuky. Strategie předcházení školní neúspěšnosti se ale dostatečně
nezabývá adaptací žáků na středoškolský způsob vzdělávání a zhoršováním prospěchu žáků


2021/2022                                   4
v jeho průběhu. V letošním školním roce předčasně ukončilo vzdělávání ve škole již deset
žáků, z toho sedm z prvních ročníků, což je výrazný nárůst oproti předchozím dvěma
školním rokům. Nejčastějším důvodem bylo nezvládnutí učiva. S tím souvisí výskyt
vysokého počtu opravných zkoušek. Příležitostí ke zlepšení je i analýza příčin neúspěchu
žáků u maturitní zkoušky a dále systematická práce s výsledky žáků při využití potenciálu
předmětových komisí a školního poradenského pracoviště.
Při zajištění specifických preventivních aktivit škola účelně spolupracuje s externími
partnery a vytváří podmínky pro omezování výskytu problémového chování. V posledních
třech školních letech řešila škola projevy rizikového chování také jeho sníženou klasifik ac í.
Vhodně je také nově organizován adaptační kurz k vzájemnému poznávání a k seznámení
jednotlivců i kolektivů napříč jednotlivými obory vzdělání. Počet pochval převažuje nad
počtem uložených kázeňských opatření, příležitostí ke zlepšení je využívat motivač ního
působení pochval také pro žáky učebního oboru.
V letošním školním roce škola ve větší míře vhodně podporuje účast motivova nýc h
a nadaných žáků ve sportovních a odborných profesně zaměřených soutěžích. Vedení školy
má tak dobrou zpětnou vazbu o účinnosti vzdělávacího působení na žáky v krajském nebo
celorepublikovém srovnání. Také výrobky žáků tříletého oboru v závěrečných zkouškách
i žáků v realizovaných praktických maturitních zkouškách svědčí o tom, že si žáci během
vzdělávání osvojují velmi dobré dovednosti. V letošním školním roce škola účelně
organizuje zájmové kroužky (3D tisk, CNC stroje, motosport), dle svého nadání je vhodně
vedou i lektoři z řad žáků. Škole se také daří dobře motivovat všechny žáky tříleté ho oboru
k úspěšnému získání státního svářečského oprávnění.
Absolventi školy mají zájem o další vzdělávání, třetina jich pokračuje na vysokých školách.
Všichni najdou dobré uplatnění ve svém oboru na trhu práce. Bezproblémovému zapojení
do pracovního procesu napomáhá u části absolventů i rozšíření jejich odborné kvalifikace
dalším vzděláváním přímo ve škole ve zkráceném oboru vzdělání.


                                          Závěry
Vývoj školy
- Od předchozí inspekční činnosti došlo k výmazu nevyužívaných oborů vzdělání
  a ke snížení nejvyššího povoleného počtu žáků.
- Byl jmenován nový ředitel.
- Zlepšuje se kvalita materiálního vybavení školy.
- Přetrvávají nedostatky v širším využívání aktivizačních metod v teoretické výuce
  a v nevyužívání sebehodnocení a vzájemného hodnocení žáků.
- Chybějí systémová opatření pro zvýšení úspěšnosti žáků v průběhu vzdělávání i při jeho
  ukončování.
Silné stránky
- Průběh praktického vyučování umožňuje žákům získat potřebné znalosti a dovednosti
  uplatnitelné v reálném životě.
Slabé stránky a/nebo příležitosti ke zlepšení
- Nízká účinnost kontrolní složky řízení se projevila v chybně nastaveném rozvrhu
  vyučovacích hodin v některých třídách.



2021/2022                                     5
- Nižší rozsah používaného spektra výukových metod a organizačních forem a nízká
  diferenciace práce vedly k méně účelné podpoře žáků ve vyučovacích hodinách.
- Méně účinná strategie předcházení školní neúspěšnosti v průběhu vzdělávání i při jeho
  ukončování se projevila velkým počtem opravných zkoušek.
      Doporučení pro zlepšení činnosti školy
- Posílit pedagogické vedení zefektivněním metodických a kontrolních aktivit, zacílit další
  vzdělávání pedagogických pracovníků na využití aktivizačních metod ve výuce.
- Zaměřit se na zvyšování kvality vyučování zařazováním vhodných pedagogických forem
  a metod práce, zaměřit je na rozvoj kritického myšlení žáků a na jejich práci
  s informacemi; cíleně zařazovat závěrečné shrnutí vyučovací hodiny a její hodnocení
  žáky i učitelem.
- Poskytovat podporu žákům ohroženým školním neúspěchem nejen mimo vyučová ní,
  ale především přímo ve výuce cíleným individuálním přístupem vycházejícím z potřeb
  žáka, zefektivnit strategii předcházení školní neúspěšnosti zařazením postupů a nástrojů
  ke zvýšení úspěšnosti žáků.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Středočeský inspektorát, Arabská
ulice 683, 160 66 Praha 6, případně prostřednictvím datové schránky (g7zais9), nebo
na e-podatelnu csi.s@csicr.cz s připojením elektronického podpisu.


              Seznam dokladů, o které se inspekční zjištění opírají
 1.      Zřizovací listina Střední průmyslové školy strojírenské a Jazykové školy s právem
         státní jazykové zkoušky, Kolín IV, Heverova 191, příspěvkové organizace, vydaná
         Středočeským krajem, s účinností od 1. července 2001, vč. Dodatků 1 až 8
 2.      Rozhodnutí ve věci zápisu změny v rejstříku škol a školských zařízení, čj. MSMT-
         28164/2021-4, s účinností od 31. ledna 2022
 3.      Jmenování do funkce ředitele školy s účinností od 1. září 2021 na dobu určitou
         do doby jmenování ředitele na základě konkurzního řízení, čj. 107110/2021/KUSK
 4.      Školní informační systém, školní matrika včetně přehledů prospěchu žáků ke dni
         inspekce, rozvrhy vyučovacích hodin tříd a učitelů, školní roky 2020/2021
         a 2021/2022 ke dni termínu inspekční činnosti inspekce
 5.      Školní vzdělávací programy účinné k termínu inspekční činnosti
 6.      Školní řád účinný k termínu inspekční činnosti
 7.      Výroční zprávy o činnosti školy, školní roky 2019/2020 a 2020/2021
 8.      Dokumentace školního poradenského pracoviště k termínu inspekční činnosti
 9.      Dokumentace k přijímání a ukončování vzdělávání k termínu inspekční činnosti
         (vzorek)
10.      Inspekční zpráva, čj. ČŠIS–2311/14-S, z 11. listopadu 2014


2021/2022                                      6
11.    Personální dokumentace pedagogických pracovníků včetně plánu jejich dalšího
       vzdělávání (vzorek)
12.    Dokumentace k zajištění bezpečnosti a ochrany zdraví dětí a žáků, školní roky
       2020/2021 a 2021/2022 ke dni inspekce
13.    Účetní závěrka sestavená k 31. prosinci 2021
14.    Informace o škole (výpis z rejstříku škol a školských zařízení, regionální sběr dat,
       webové stránky školy)


                                         Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Středočeský inspektorát,
Arabská 683, 160 66 Praha 6, případně prostřednictvím datové schránky (g7zais9),
nebo na e-podatelnu csi.s@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Ing. Vladimíra Hokešová, školní                             Hokešová v. r.
 inspektorka, vedoucí inspekčního týmu
 Ing. Jana Diopová, školní inspektorka                       Diopová v. r.
 Ing. Miroslav Dundr, přizvaná osoba,                         Dundr v. r.
 odborník na řízení školy a odborné
 strojírenské předměty
 Bc. Dana Nulíčková, kontrolní pracovnice                   Nulíčková v. r.

V Praze 8. dubna 2022


Datum a podpis ředitele školy potvrzující projednání a převzetí inspekční zprávy


 Ing. František Pražák, Ph.D.                                 Pražák v. r.
 ředitel školy

V Kolíně 14. dubna 2022




2021/2022                                    7
