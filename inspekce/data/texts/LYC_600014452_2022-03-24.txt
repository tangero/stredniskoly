                                     Česká školní inspekce
                                      Zlínský inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIZ-345/22-Z


Název                               Střední škola Baltaci s.r.o.
Sídlo                               Zarámí 4422, 760 01 Zlín
E-mail                              skola@strednihotelova.cz
IČ                                  25327755
Identifikátor                       600014452
Právní forma                        Společnost s r.o.
Zastupující                         Mgr. Jana Hofmanová
Zřizovatel                          Baltaci, a.s.
Místo inspekční činnosti            Zarámí 4422, 760 01 Zlín
Termín inspekční činnosti           24. – 25. 3. 2022 a 29. − 30. 3. 2022


Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou podle
§ 174 odst. 2 písm. b) a c) zákona č. 561/2004 Sb., o předškolním, základním, středním,
vyšším, odborném a jiném vzdělávání (školský zákon), ve znění pozdějších předpisů,
za období od poslední inspekční činnosti.


                                         Charakteristika
Právnická osoba Střední škola Baltaci s. r. o. (dále „škola“) poskytovala v době inspekce
vzdělávání ve 4 oborech vzdělání, z toho ve 2 oborech středního vzdělání s maturitní
zkouškou v denní formě vzdělávání Hotelnictví 65-42-M/01, Informační technologie 18-20-
M/01, v 1 oboru středního vzdělání s výučním listem Kuchař-číšník 65-51-H/01 a v 1 oboru
vzdělání nástavbového studia 64-41-L/51 Podnikání uskutečňovaného dálkovou formou


2021/2022
studia. Počet vzdělávajících se žáků ve sledovaném období měl vzestupnou tendenci.
Ve školním roce 2021/2022 se ve škole vzdělávalo 167 žáků v 11 třídách v denní formě
vzdělávání a 45 žáků ve 3 třídách vzdělávajících se dálkovou formou. Škola identifiko va la
žáky se speciálními vzdělávacími potřebami (dále „SVP“), v době inspekce vzděláva la
16 těchto žáků, kterým byla poskytována podpůrná opatření v rozsahu 1. – 2. stupně.
Stravování žáků zajišťuje školní jídelna Základní školy Zlín, Dřevnická 1790, příspěvková
organizace.


                         Hodnocení podmínek vzdělávání
Škola má jasně a srozumitelně nastavenou vizi, ukotvenou v Dlouhodobém plánu koncepce
rozvoje školy na období 2019 – 2025, ve kterém jsou klíčové oblasti vzdělávání logicky
rozčleněny. Jednotlivé klíčové oblasti stanovují srozumitelné cíle, které jsou v souladu
se zásadami vzdělávání a s přípravou žáků na jejich uplatnění v dalším vzdělávání a praxi.
Na vypracovanou koncepci smysluplně navazují dílčí dokumenty na daný školní rok,
ve kterých jsou podrobně rozpracovány kroky vedoucí ke stanoveným cílům. Jednotlivé
kroky jsou vedením školy efektivně vyhodnocovány. Vedení školy o vypracované strategii
s pedagogy komunikuje a ti se s touto strategií identifikují. Škola rovněž o svých
strategických záměrech aktivně komunikuje s rodiči žáků při úvodních třídních setkáních a
případné připomínky či podněty účelně zapracovává do svých strategických dokumentů.
Stanovené cíle se škole daří postupně a úspěšně naplňovat, a to především ve výrazné m
zvyšování počtu žáků v jednotlivých oborech vzdělání, ve zlepšení výsledků při ukončování
vzdělávání u oboru vzdělání s maturitní zkouškou Hotelnictví i v materiálním zabezpečení
podporujícím jak vzdělávání žáků, tak i jejich sociální rozvoj. Vzdělávání škola uskutečňuje
podle Školních vzdělávacích programů (dále „ŠVP“), kdy jejich aktualizace reagují
na aktuální změny vycházející z potřeb školy i z podnětů ze strany spolupracujíc íc h
sociálních partnerů (firem) vedoucích k širšímu uplatnění absolventů v dalším vzdělává ní
i praktickém životě. Stanovená pravidla a mechanismy k organizaci vlastní činnosti školy
reflektují podněty pedagogů i ostatních aktérů vzdělávání. Vedení školy systematick y
kontroluje a vyhodnocuje stav v důležitých oblastech vzdělávání, ale v některých oblastech
se škole nedaří nastavit vhodná opatření pro zkvalitnění vzdělávání žáků. Velký důraz
je kladen na hospitační činnost, která je součástí funkčního kontrolního systému.
Vyhodnocení jednotlivých hodin a jejich závěry se vhodně přenášejí do výuky jednotlivýc h
předmětů, ale škole se zatím jen v malé míře daří zařazovat do výuky moderní metody a
formy, včetně prvků formativního hodnocení. Činnosti předmětových komisí je ze strany
vedení školy věnována cílená pozornost. Vedení školy se aktivně zúčastňuje jejich jednání,
s předsedy jednotlivých komisí nastavuje dílčí cíle pro daný školní rok vycházející z plánu
koncepce rozvoje školy, které se daří přenášet do výuky jednotlivých předmětů. Hodnocení
práce pedagogů s poskytnutím zpětné vazby k jejich práci včetně sebehodnocení a dalšího
profesního rozvoje provádělo vedení školy pravidelně, vždy dvakrát za školní rok. Škola
vytvářela vhodné příležitosti pro vzájemnou spolupráci pedagogů se zákonnými zástupci
žáků i rodiči žáků zletilých formou třídních schůzek, pravidelnou komunikací třídníc h
učitelů přes webový informační systém a účinnou reakcí na vzniklé problémy. Škola
vhodnými formami a v náležitém rozsahu informovala veřejnost i uchazeče o studium
o vyučovaných oborech vzdělání, podmínkách studia, organizaci přijímacího řízení
a kritériích přijetí.
Poradenské služby ve škole byly zabezpečovány metodičkou prevence a výchovno u
poradkyní na dobré úrovni. Žákům se speciálními vzdělávacími potřebami byla poskytována
adekvátní podpůrná opatření určená školou i školskými poradenskými zařízeními.



2021 2021                                    2
Preventivní aktivity a programy organizované školou se vhodně promítaly do činnosti žáků
jak ve výuce, tak i při mimoškolních akcích. Účelné organizování adaptačních pobytů pro
žáky prvních ročníků přispívalo k navázání dobrých třídních a mezitřídních vztahů, a tím
i k vytváření příznivého klimatu školy.
Vedení školy se postupně daří stabilizovat odborně kvalifikovaný pedagogický sbor
odpovídající potřebám školy k zajištění odbornosti výuky v jednotlivých předmětech. Další
vzdělávání pedagogů bylo cíleně zaměřeno na potřebné doplnění pedagogického vzdělání a
na získání dovedností a odborných znalostí ve využívání informačních technologií. Pouze
sporadicky byly vzdělávací akce zaměřeny na vzdělávání v oblasti moderních aktivizujíc íc h
metod a forem výuky i prvků formativního hodnocení.
Aktivní zapojení do projektového financování a podpora zřizovatele umožnily zlepšit
materiální zabezpečení výuky a uskutečňovat efektivní projektové činnosti pro žáky
zaměřené na kariérové poradenství, na snížení jejich školní neúspěšnosti a nabídku
volnočasových aktivit a pro osobnostně profesní rozvoj pedagogů. Škola je vybavena
potřebným technickým zázemím, didaktickými pomůckami a didaktickou technikou, která
umožňuje efektivní zařazování moderních metod a forem do výuky, rovněž se výrazně
zkvalitnily materiální podmínky pro práci s digitálními technologiemi, výuku cizích jazyků
a pro odborný výcvik. Zvýšila se i estetická úroveň interiéru školy a byl vytvořen prostor
pro odpočinek a volnočasové aktivity žáků. Prostředí školy je upravené, čisté, pro zajištění
jeho bezpečnosti vedení školy pravidelně vyhodnocovalo bezpečnostní rizika a přijíma lo
preventivní opatření. Žáci byli průběžně informováni a poučování o bezpečném chování ve
škole i na pracovištích.
Vzhledem k požadavkům kladeným na oborovou náročnost a ke specifikům vyučovanýc h
oborů vzdělání škola cíleně vytvářela velmi dobré podmínky pro spolupráci s partnery
ve prospěch žáků a vzhledem k zaměření školy udržuje a rozvíjí kontakty se sociálními
partnery obdobně oborově zaměřenými. Škola efektivně zajistila praktickou výuku ve
smluvních pracovištích (dále „firmy“), především na pracovištích zřizovatele, kde si žáci
pod vedením učitelů i instruktorů rozvíjí své odborné kompetence v návaznosti na obsah
učiva vycházejícího ze ŠVP. Žákům jsou vytvářeny vhodné příležitosti pro seznamová ní
se s běžným provozem a úkoly, které plní zaměstnanci firem daných odborností. Škola
cíleně spolupracuje se základními školami v rámci své oborovosti, kdy pro tyto žáky
připravuje oborově zaměřené soutěže, prezentuje své výsledky i nabídky jak v prostorách
školy, tak v prostorách základních škol. Účelně jsou do této činnosti zapojování žáci školy,
kteří se učí své nabyté znalosti a dovednosti prezentovat. Škola účelně spolupracuje se
školami stejného zaměření především při ukončování vzdělávání i v oblasti odborných
soutěží. Spolupráce se zřizovatelem je na velmi dobré úrovni. Žáci jsou vhodně zapojování
do různých akcí pořádaných nejen školou a zřizovatelem, ale i dalšími organizace mi
i městem Zlín, s cílem formovat nejen jejich postoje, ale především sociální a osobnostní
rozvoj.


                          Hodnocení průběhu vzdělávání
Průběh vzdělávání byl sledován ve všeobecně vzdělávacích předmětech - český jazyk
a literatura, anglický jazyk, německý jazyk, matematika, informační technologie, fyzika,
biologie a tělesná výchova, v předmětech odborných a v odborném výcviku oboru vzdělání
Kuchař číšník
Všechny sledované hodiny v českém jazyce byly systematicky a efektivně zaměřeny na
přípravu k maturitní zkoušce, velký důraz byl kladen na účelné objasňování literár níc h


2021 2021                                    3
pojmů a rozbor literárních děl. Ke zkvalitnění výuky jazyka českého přispělo i dělení tříd.
Výuka byla cíleně založena zejména na samostatné práci žáků, okrajově probíhala frontální
výuka. Vhodné využití digitální techniky bylo zařazeno ve většině sledovaných hodin.
V jedné hodině proběhla prezentace žáka týkající se rozboru literárního díla, do jehož
hodnocení podle předem stanovených kritérií byli zdařile zapojeni i jeho spolužáci. Výuka
v jazyce anglickém a německém se vyznačovala především samostatnou prací žáků, kdy byl
kladen velký důraz na komunikaci v cílovém jazyce a účelně byl eliminován výskyt
mateřského jazyka. Jen v nejnutnějších případech bylo využito češtiny k objasnění nové
lexikální zásoby anebo k upřesnění činnosti žáků. Vyučující a žáci během vyučovací hodiny
efektivně pracovali s digitální technikou, zároveň bylo ve většině hodin využito
aktivizačních metod a forem výuky směřujících k vyšší motivaci žáků při učení cizího
jazyka. Žáci byli účelně vedeni buď k samostatné práci, práci ve dvojicích nebo ve
skupinách, při níž jim byla průběžně poskytována dobrá zpětná vazba k dalšímu učení.
Výuka matematiky byla vzhledem k obsahu učiva a ke schopnostem a možnostem žáků
organizačně zvládnutá velmi dobře. Použité metody a formy výuky byly zvoleny účelně.
Ve výuce přírodovědných předmětů bylo formou řízeného rozhovoru vhodně využito
propojování učiva a reálného život, žáci byli vedeni k logickému myšlení, ale efektivita
rozsáhlého diktování zápisů v chemii a fyzice i využití prezentace žákovských referátů
v biologii byla velmi nízká. Ve všech sledovaných hodinách měli žáci dostatečný prostor
pro komunikaci, dostávali zpětnou vazbu využitelnou k jejich dalšímu učení a nebáli se
dotazovat a diskutovat k probíranému učivu.
Ve výuce informačních technologií byla většina žáků zapojena do výuky, ale jen malá část
z nich byla aktivní. Zadávané úkoly nebyly vždy zvoleny efektivně a neposkytovaly učiteli
potřebnou zpětnou vazbu o pochopení učiva u všech žáků. Na pasivitu některých žáků
nedokázal vyučující reagovat využitím vhodných aktivizujících forem výuky.
Ve sledovaných hodinách tělesné výchovy žáci dostávali prostor pro všestranné pohybové
aktivity, žáci byli ze strany vyučující vhodně podněcováni k aktivnímu plnění pohybových
činností, většina z nich byla aktivních, ale výuka byla ovlivněna velmi malým počtem
cvičících žáků.
V odborném výcviku bylo vhodně využito teoretických i praktických znalostí a zkušeností
žáků a byli účelně seznamováni s danými technologiemi a postupy. Koordinovaná činnost
žáky aktivovala, vedla je ke správným pracovním návykům a poskytovala jim dostatečný
prostor pro jejich samostatnou aktivní činnost. Kromě odborných kompetencí byly
v praktickém vyučování rozvíjeny také požadované klíčové kompetence žáků, a to
především komunikativní, sociální i kompetence k řešení problémů. Vzájemná komunikace
mezi žáky a vyučujícími byla na dobré úrovni, žáci měli vytvořen dostatečný prostor pro
dotazy. Pestrost činností, včetně obsluhy zákazníků přispívaly k efektivitě výuky. Žáci při
plnění zadaných činností prokazovali smysl pro povinnost, pečlivost i potřebu dodržování
hygieny a bezpečnosti práce. Pracovali se zájmem, přijímali rady a prokazovali dobrou
úroveň svých znalostí a manuální zručnost při konkrétních činnostech.


                         Hodnocení výsledků vzdělávání
Výsledky vzdělávání žáků byly pravidelně projednávány na jednáních pedagogické rady
i předmětových komisí a vedení školy zpracovává podrobnou analýzu s kvalitními
vypovídajícími hodnotami, které však nejsou vždy dostatečné využity pro nastavení
vhodných opatření pro zkvalitnění vzdělávacích výsledků každého žáka. Sdílený
elektronický informační systém umožňoval všem aktérům vzdělávacího procesu
systematické sledování úspěšnosti žáků v průběhu celého školního roku. Zákonní zástupci


2021 2021                                    4
žáků byli průběžně informováni o prospěchu na třídních schůzkách i pomocí webového
informačního systému. Výsledky vzdělávání žáků vykazovaly v období posledních tří let
vyrovnanou úroveň a u většiny žáků jednotlivých tříd nedocházelo k výrazným výkyvům
v rámci průběžných vzdělávacích výsledků. Škola systematicky identifikuje individuá lní
potřeby žáků s potřebou podpůrných opatření a efektivně uplatňuje vlastní strategii. Žáci
se slabším prospěchem a zvýšenou absencí byli ve škole evidováni, jejich neúspěchy
a problémy v učení se vedení školy i pedagogičtí pracovníci zabývali a v průběhu studia jim
byla poskytována základní podpora formou doučování i konzultací v jednotlivýc h
předmětech. Nabízenou pomoc využívala pouze malá část dostatečně motivovaných žáků,
u kterých došlo ke zlepšení průběžné i celkové klasifikace. Škola účelně spolupracova la
se školskými poradenskými zařízeními a při úpravě vzdělávání žáků se SVP vycháze la
z jejich doporučení a současně využívala vlastních úprav metod, organizace a hodnocení
vzdělávání. Dopady využívaných podpůrných opatření byly účelně každý rok
vyhodnocovány.
Celkové výsledky maturitní zkoušky v posledních třech letech vykazovaly rozdílnou úrove ň
u jednotlivých oborů vzdělání. U oboru vzdělání Hotelnictví docházelo k postupnému
zlepšování výsledků žáků, kdy ve školním roce 2020/2021 uspěli všichni žáci konající
maturitní zkoušku. Naopak u oboru vzdělání Informační technologie docházelo
ke zhoršování výsledků žáků konajících maturitní zkoušku, kdy jejich výsledky výrazně
zaostávaly za republikovým průměrem ve stejné skupině oborů. U žáků dálkového studia
oboru vzdělání Podnikání se výsledky žáků konajících maturitní zkoušku v posledních dvou
letech zhoršily a nedosahovaly republikového průměru žáků ve stejné skupině oborů.
Ke zhoršení výsledků došlo především v anglickém jazyce, kde neuspěla třetina žáků.
U oboru vzdělání Informační technologie se zhoršení výsledků projevilo především
v profilové části maturitní zkoušky, kdy neuspěla víc jak čtvrtina žáků konajících tuto
zkoušku.
Ve školním roce 2020/2021 se konaly první závěrečné zkoušky oboru vzdělání Kuchař-
číšník, kdy všech 8 žáků konajících tuto zkoušku uspělo.
Maturitní výsledky i výsledky závěrečných zkoušek vedení školy sledovalo, efektivně
analyzovalo a vyhodnocovalo. Pro zlepšení žákovských výsledků, především u předmětů
společné a profilové části maturitní zkoušky vedení školy přijalo a realizovalo od školního
roku 2021/2022 opatření spočívající v navýšení hodinové dotace v odborných předmětech a
zavedení skupinového doučování pro žáky maturujících ročníků v předmětech společné části
maturitní zkoušky. Dále škola nabízela doučování a konzultace u žáků oboru vzdělání
s výučním listem v předmětech jednotné závěrečné zkoušky.
Škola vytváří dostatečné podmínky pro zapojování žáků do soutěží a projektové činnosti.
Pravidelně se žáci účastní matematických a cizojazyčných soutěží pořádaných školou
i sportovních a ekonomicky zaměřených soutěží probíhajících na úrovni kraje. Dovednosti
získané z výuky odborných předmětů zaměřených na gastronomii žáci efektivně
ve spolupráci se zřizovatelem prezentovali na významných společenských a kultur níc h
akcích. Žáci oboru vzdělání informační technologie své znalosti a dovednosti cíleně uplatnili
při vydávání školního časopisu.




2021 2021                                     5
                                             Závěry
Vývoj školy
      -     Změna zřizovatele školy k datu 10. 7. 2015.
      -     Změna ve vedení školy k datu 3. 1. 2019.
      -     Zvýšení úrovně materiálního vybavení především pro jazykové vzdělává ní,
            odbornou výuku jednotlivých oborů a pro efektivní uplatnění moderních metod
            a forem výuky s využitím digitálních technologií.
      -     Výrazná obměna složení pedagogického sboru školy.
Silné stránky
      -     Efektivní využívání hotelových a stravovacích služeb zřizovatele a jeho oborově
            zaměřených aktivit pro odbornou přípravu žáků v oborech vzdělání Hotelnictví a
            Kuchař-číšník.
Slabé stránky a/nebo příležitosti ke zlepšení
      -     Vytvořit prostor pro samostatné využívání různých informačních zdrojů žáky při
            řešení úloh a následnou analýzu, kterou by dokázali interpretovat.
      -     Absence forem výuky podporujících spolupráci žáků při řešení učebních úloh.
      -     Při výuce aktivně pracovat se všemi žáky a nabízet jim možnost výběru z úloh
            odlišné kognitivní náročnosti.
      -     V závěru vyučovacích hodin vytvořit prostor pro zhodnocení probíranému obsahu
            učiva vyučujícím i žáky.
Doporučení pro zlepšení činnosti školy
      -     Při plánování dalšího vzdělávání pedagogických pracovníků se zaměřit na podporu
            v oblasti využívání metod a forem nabízejících žákům aktivity podporující jejich
            učení.
      -     Zaměření hospitační činnosti vedení školy nastavit na sledování účinnosti využívá ní
            aktivizujících metod a forem ve výuce.


Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                Seznam dokladů, o které se inspekční zjištění opírají
 1.       Zakladatelská listina společnosti s ručením omezeným Střední škola hotelová Zlín, s.
          r. o. – notářský zápis NZ 173/2015 ze dne 10. 7. 2015
 2.       Rozhodnutí MŠMT ve věci návrhu na zápis změny v údajích vedených v rejstříku
          škol a školských zařízeních čj.: MSMT-30562/2017-2 s účinností 1. 9. 2018
 3.       Rozhodnutí MŠMT ve věci návrhu na zápis změny v údajích vedených v rejstříku
          škol a školských zařízeních čj.: MSMT-24575/2018-2 s účinností 6. 8. 2018
 4.       Rozhodnutí MŠMT ve věci návrhu na zápis změny v údajích vedených v rejstříku
          škol a školských zařízeních čj.: MSMT- 10974/2018 s účinností 1. 9. 2018



2021 2021                                        6
 5.     Výpis správního řízení o provedení změny v rejstříku škol a školských zařízení č. j.
        MSMT-4412/2019-2 ze dne 30. 1. 2019
 6.     Úplný výpis z obchodního rejstříku, vedeného Krajským soudem v Brně oddíl C,
        vložka 26106 ze dne 22. 3. 2022
 7.     Jmenovací dekret ředitelky školy ze dne 30. 11. 2018 s účinností od 3. 1. 2019
 8.     Školní řád č. j.: 2021/22/S/018 platný od 1. 9. 2021
 9.     Školní vzdělávací programy vyučovaných oborů vzdělání ve školním roce 2021/2022
        k datu inspekce
10.     Zápisy z jednání pedagogické rady a předmětových komisí 2019/2020, 2020/2021 a
        2021/2022 k datu inspekce
11.     Třídní knihy a výkazy, rozvrhy tříd a vyučujících ve školním roce 2021/2022 k datu
        inspekce
12.     Další vzdělávání pedagogických pracovníků ve školním roce 2018/2019, 2019/2020
        a 2020/2021, včetně vyhodnocení uplynulých školních roků
13.     Doklady o dosaženém vzdělání pedagogických pracovníků ve školním roce
        2021/2022 k datu inspekce
14.     Plán kontrolní a hospitační činnosti na školní rok 2021/2022
15.     Výroční zpráva o činnosti školy za školní rok 2018/2019, 2019/2020 a 2020/2021
16.     Dlouhodobý plán rozvoje koncepce školy na období 2019 – 2025
17.     Přehled prospěchu jednotlivých tříd ve školním roce 2018/2019, 2019/2020,
        2020/2021 a 2021/2022
18.     Výsledky maturitních a závěrečných zkoušek ve školním roce 2018/2019, 2019/2020
        a 2020/2021
19.     Organizace školního roku 2021/2022
20.     Hospitační záznamy za školní rok 2020/2021 a 2021/2022 k datu inspekce
21.     Plán výchovného poradce pro školní rok 2021/2022
22.     Hodnocení výchovného poradenství a prevence rizikového chování ve školním roce
        2020/2021 a 2019/2020.
23.     Kritéria pro přijetí uchazečů v 1. kole přijímacího řízení ve školním roce 2021/2022
        pro obory vzdělání 65-42-M/01 Hotelnictví, 18-20-M/01 Informační technologie, 64-
        41-L/51 Podnikání a 65-51-H/01 Kuchař číšník ze dne 27. 1. 2021
24.     Podklady k vyhodnocení příjmů a výdajů školy za rok 2019 až 2021 k datu inspekční
        činnosti


                                         Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Zlínský inspektorát,
Zarámí 88, P. O. Box 125, 760 01 Zlín, případně prostřednictvím datové schránky
(g7zais9), nebo na e-podatelnu csi.z@csicr.cz s připojením elektronického podpisu, a
to k rukám ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




2021 2021                                     7
Složení inspekčního týmu a datum vyhotovení inspekční zprávy


 Mgr. Radovan Zicháček, školní inspektor            Radovan Zicháček v. r.


 Ing. Zuzana Mücková, školní inspektorka             Zuzana Műcková v. r.


 Mgr. Zuzana Tydlačková, školní                     Zuzana Tydlačková v. r.
 inspektorka
 Ing. Anna Zámečníková, kontrolní                   Anna Zámečníková v. r.
 pracovnice
 Mgr. Věra Víchová, odborník na                        Věra Víchová v. r.
 gastronomii

Ve Zlíně 22. 4. 2022


Datum a podpis ředitelky školy potvrzující projednání a převzetí inspekční zprávy


 Mgr. Jana Hofmanová,                                Jana Hofmanová v. r.
 ředitelka školy


Ve Zlíně 29. 4. 2022




2021 2021                                  8
