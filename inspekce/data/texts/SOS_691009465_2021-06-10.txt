                                   Česká školní inspekce
                                Inspektorát v Kraji Vysočina
_____________________________________________________________________________________________________ _______




                         IN S P E K Č N Í ZP R ÁVA
                                           Čj. ČŠIJ-705/21-J


Název                                Soukromá střední škola zemědělská s.r.o.
Sídlo                                675 03 Pozďatín 83
E-mail                               info@agroskola.eu
IČ                                   04 356 217
Identifikátor                        691 009 465
Právní forma                         společnost s ručením omezeným
Zastupující                          Ing. Eva Novotná
Zřizovatel                           Lukáš Krejčí
Místo inspekční činnosti             Pozďatín 83
Termín inspekční činnosti            10., 11., 14. a 15. 6. 2021


Inspekční činnost byla zahájena předložením pověření k inspekční činnosti.


                                  Předmět inspekční činnosti
Zjišťování a hodnocení podmínek, průběhu a výsledků vzdělávání poskytovaného
podle školních vzdělávacích programů v souladu s § 174 odst. 2 písm. b) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů. Zjišťování a hodnocení naplnění školních
vzdělávacích programů a jejich souladu s právními předpisy a rámcovými vzdělávac ími
programy podle § 174 odst. 2 písm. c) školského zákona.
Inspekční činnost byla provedena v souladu s § 174 odst. 7 školského zákona na základě
žádosti.




2020/2021
                                    Charakteristika
Právnická osoba Soukromá střední škola zemědělská s.r.o. (dále škola) vykonává činnost
střední školy, domova mládeže a školní jídelny-výdejny v souladu se zápisem v rejstříku
škol a školských zařízení. Škola vzdělává žáky v návaznosti na nejmodernější trendy
v oblasti zemědělství za odborné a finanční podpory společnosti Agro 2000 s.r.o. a dalších
zemědělských podniků. Vzdělávání je bezplatné.
Ve školním roce 2020/2021 navštěvovalo školu 25 žáků v oboru vzdělání 41-04-M/01
Rostlinolékařství a 11 žáků v oboru vzdělání 41-43-M/02 Chovatelství zakončovanýc h
maturitní zkouškou. V oboru vzdělání 41-51-H/01 Zemědělec-farmář zakončované m
závěrečnou zkouškou se vzdělávalo 10 žáků. Nově nabízené obory Chovatelství
a Zemědělec-farmář nahradily původně realizované specializace v oboru Rostlinolékařství.
V době inspekční činnosti evidovala škola tři žáky s potřebou podpůrných opatření.
Od školního roku 2020/2021 poskytuje škola žákům možnost ubytování v domově mládeže
vybudovaném v areálu školy a stravovat se ve vlastní školní jídelně-výdejně. Zájemci
využívají dopravu školním autobusem z Třebíče a zpět.


                          Hodnocení podmínek vzdělávání
Řízení školy je funkční. Delegování dílčích kompetencí ředitelkou školy na zástupkyni,
vedoucí domova mládeže, výchovnou poradkyni a metodičku prevence v jedné osobě
a vedoucí odborné praxe je účelné. Vedení výchovně vzdělávacího procesu a organizace
školy vycházejí ze školního akčního plánu. Nastavené cíle jsou konkrétní a daří se je
postupně naplňovat. V rámci systému výchovy k podnikavosti, iniciativě a kreativitě
dochází k účelnému proškolování učitelů               a spolupráci s externími pracovišti,
např. s ovčínem. V oblasti systematizace odborného vzdělávání se podařilo nastavit
efektivní spolupráci se zaměstnavateli, vytvořit a využívat deníky praxe a hodnotící listy
pro zajištění zpětné vazby. Podařilo se uzavřít smlouvu se zahraniční zemědělskou farmou
(v blízkosti Milána) pro zajištění čtrnáctidenní praxe 10 žáků školy. Zatím se nedaří vytvoř it
samostatnou pozici kariérového poradce a zpracovat komplexní kariérovou strategii.
Pro podporu rozvoje dílčích kompetencí žáků funguje koordinátor pro čtenářskou
gramotnost a její začlenění do výuky, pro matematickou gramotnost se z personálníc h
důvodů tuto pozici zatím nepodařilo obsadit.
Předávání informací formou osobního a elektronického kontaktu je funkční. Jednání
pedagogické rady a předmětových komisí probíhalo podle harmonogramu (v době distanční
výuky on-line formou) a učitelé tak dostávali včas informace, např. o změnách v oblasti
organizace výuky a způsobu hodnocení. Průběžně byly identifikovány dílčí problémy
a stanovány postupy jejich řešení, např. s připojováním žáků do on-line výuky, plněním
domácích úkolů a realizací praktické výuky.
Hodnocení kvality výuky prostřednictvím hospitační činnosti zvýšilo vypovídací hodnotu
díky analyzování silných a slabých stránek vyučovací jednotky a práce učitele v hodině.
V průběhu distanční výuky však vedení školy hospitace hodin neprovádělo, vyučující tedy
nedostávali zpětnou vazbu ke kvalitě své práce. Hodnotit klima školy a výuku učitelů mají
každoročně možnost i žáci prostřednictvím ankety. S výsledky hodnocení ředitelka školy
pracovala a přijala opatření, např. v podobě pohovorů s některými učiteli a jejich
nasměrování k jinému stylu výuky.




2020/2021                                     2
Průběžně dochází ke změnám ve složení pedagogického sboru, zatím se jej nepodařilo
stabilizovat. Pozitivní je zajištění výuky odborných předmětů odborníky z praxe a realizace
přednášek externími odborníky, čímž je prohlubováno sepětí školy s reálnou praxí. Další
vzdělávání pedagogických pracovníků vychází z potřeb školy při respektování odbornosti
a zájmů jednotlivých učitelů. Pro potřeby distanční výuky bylo realizováno školení
ke zvýšení digitálních kompetencí učitelů.
Zvýšením počtu vyučovaných oborů vzdělání je škola připravena uspokojit širší okruh
zájemců o studium. Jejich vzájemná prostupnost umožňuje žákům, na základě studijníc h
výsledků a vývoje zájmu, změnit zaměření své budoucí profese. Plánovitě nízkým počtem
žáků ve třídách si škola připravuje podmínky pro individuální přístup a cílenou podporu
jednotlivců.
Materiální podmínky umožňují naplňovat školní vzdělávací programy i nově nabízenýc h
oborů vzdělání. Došlo ke zkvalitnění zázemí pro praktickou výuku, a to dobudováním
školního statku s prostory pro chov koní a jehňat a zázemím pro zemědělskou techniku. Díky
těsnému sousedství se školou jsou tyto prostory pohotově k dispozici jak pro výuku
zemědělských cvičení tak odborných předmětů. Obdobně efektivní je využití skleníku,
fóliovníku, bylinkové zahrádky a pokusných polí v areálu školy a nedalekého školního
závodu Farmy Ostrovec s.r.o. V době příznivého počasí využívají vyučující venkovní
učebnu. Ubytování žáků na domově mládeže v areálu školy umožňuje a je promyšle ně
využívána jejich účast při činnostech souvisejících s chovem hospodářských zvířat
a probíhajících i mimo výuku podle rozvrhu.


                          Hodnocení průběhu vzdělávání
Jedním ze zásadních cílů hospitovaných hodin bylo nastavení vstřícné komunikace
a bezpečného prostředí pro žáky, kteří si po návratu z distančního vzdělávání znovu
osvojovali pracovní a sociální návyky potřebné pro prezenční výuku. Tento cíl se všem
pedagogům dařilo úspěšně naplňovat. Především pomocí kladení problémových otázek se
učitelé snažili o interakci se všemi žáky ve třídě, přičemž respektovali jejich případnou
neochotu podílet se na vzájemné komunikaci. Účelně bylo zařazováno opakování učiva
a upevňování poznatků probraných v době distanční výuky. Výklad pedagogů byl
srozumitelný a respektoval tempo žáků. V případě dotazů se učitelé ochotně vraceli
k problematickým partiím učiva a snažili se žáky dovést k pochopení souvislostí, příčin
a následků probíraných jevů a postupů. Pozitivní bylo propojování teoretických poznatků
s praxí a využívání zkušeností žáků z reálného života i praktického vyučování.
V hodinách převládala frontální výuka, občas doplněná samostatnou prací. U většiny
pedagogů přetrvává malá pestrost výukových forem a metod a nedostatečné využívá ní
aktivizačních metod. Pouze v části hodin byl využit dataprojektor pro zvýšení názornosti,
často sloužil k promítání poznámek. Žáci dostávali minimum příležitostí ke kooperaci,
vzájemné komunikaci, sebehodnocení a vzájemnému hodnocení. Pouze v některých
hodinách si vyučující vytvořili dostatek prostou pro stručné shrnutí a zopakování učiva
v závěru hodin. Vzhledem k tomu, že v úvodu byli žáci seznámeni pouze s obsahem a nikoli
s cílem, nedocházelo ani v závěru k hodnocení dosažení cíle vyučovací hodiny. Nebyla
zajištěna diferenciace výuky nejen vzhledem k individualitě žáka, ale i náročnosti
vzdělávacího obsahu při společné výuce žáků různých stupňů středního vzdělání (obory
vzdělání s maturitní zkouškou kategorie M a obor vzdělání s výučním listem kategorie H).
V průběhu praktického vyučování žáci dobře plnili zadané úkoly pod odborným vedením
učitelů ve školním statku a školním závodě. Dodržovali potřebné postupy a pravidla


2020/2021                                   3
bezpečnosti práce. Podíl žáků na realizaci hospodářské činnosti partnerských farem v rámci
praxe vhodně přispívá k jejich odbornému a sociálnímu rozvoji.
V domově mládeže jsou ubytovaní žáci promyšleně vedeni ke vzájemné toleranci,
ohleduplnosti a prosociálnímu chování. Důraz je kladen na smysluplné využití volného času
a vzájemnou spolupráci participujících aktérů. Ubytovaní využívají možnosti řízenýc h
činností, např. hra na hudební nástroje, sportovní soutěže, společenské hry, kuchařské
soutěže i individuálně se účastnit kulturních a sportovních akcí mimo prostory domova
mládeže, např. zimní stadion, plavecký bazén, kino, bowling. V těsné spolupráci se školou
probíhá každodenní příprava žáků na vyučování. Vzhledem k umístění domova mládeže
přímo v areálu jsou pro tuto činnost běžně využívány i sportoviště a odborné učebny školy.


                         Hodnocení výsledků vzdělávání
Podklady pro průběžnou i závěrečnou klasifikaci získávali vyučující v průběhu školního
roku v souladu s upravenými pravidly pro hodnocení. Částečným problémem bylo sledování
rozvoje praktických kompetencí, protože s ohledem na zavedené omezení nemohlo
praktické vyučování probíhat v plném rozsahu. Vyučující pravidelně konzultovali chování
žáků a jejich vzdělávací pokroky. Žáci ohrožení školním neúspěchem byli doučováni
např. v českém jazyce a literatuře, anglickém jazyce a matematice.
Ve školním roce 2020/2021 poprvé v historii školy ukončovali studium žáci závěrečného
ročníku. Maturitní zkoušku úspěšně složili čtyři žáci v oboru vzdělání 41-04-M/01
Rostlinolékařství, dva neuspěli v didaktickém testu z matematiky. Jako jeden z důvodů škola
identifikovala změnu vyučujícího matematiky v průběhu školního roku spolu s jeho menší
pedagogickou zkušeností. V současné době škola hledá nového vyučujícího matematik y.
Úspěšnost při závěrečné zkoušce v oboru vzdělání 41-51-H/01 Zemědělec-farmář byla
100%. Zkoušku složily obě žákyně, které do třetího ročníku přestoupily.
Škola věnuje odpovídající pozornost vytváření vhodných vztahů, vzájemnému poznávání
účastníků vzdělávání, nastavování sdílených pravidel, rozvoji sociálních dovedností
a prevenci rizikového chování. Kromě tradičních třídenních adaptačních kurzů žáků prvních
ročníků začala škola organizovat dobrovolné setkání žáků a učitelů na závěr školního roku
s možností přespat ve škole. Zde provozované neformální aktivity, např. hry, soutěže,
relaxační a sportovní činnosti umožňují posílit sociální vazby. V souvislosti s naplňováním
preventivních strategií školy se konala přednáška na téma návykových látek a úskalí hráčské
závislosti. Vzhledem k počtu žáků a spíše rodinným vztahům nebyly dosud zjištěny známky
šikany, záškoláctví či závislostí. Kariérové poradenství je zajišťováno formou osvědčených
aktivit (např. tradiční spolupráce se zřizovatelem, úřadem práce, exkurze a poskytování
informací).
Výchovná poradkyně aktivně spolupracuje se školskými poradenskými zařízeními. Jejím
prostřednictvím dochází ke koordinaci při hodnocení žáků, sledování jejich studijníc h
výsledků a podpory. Přestože měli vyučující o žácích s potřebou podpůrných opatření
přehled, ve sledovaných hodinách individuální přístup k těmto žákům uplatňova li
sporadicky.
S cílem co nejvíce přiblížit žákům fungování zemědělského podniku a vyzkoušet si činnosti
s tím spojené byl vytvořen projekt fiktivních firem. Každý žák si vybere jednu z nich (chov
ovcí, chov koní, školní areál a zahrada, trvalé travní porosty, sýrárna) a v průběhu celého
studia se podílí na jejím chodu. Žáci jsou dále podporování formou motivačních stipendií
(vázaných na prospěch z teoretických předmětů nebo na úspěšnost v praxi) a závazkovýc h
stipendií (finanční podpora při studiu na střední i vysoké škole spolu se závazkem pracovat


2020/2021                                   4
poté v podniku skupiny AGRO 2000 s.r.o.). Každoročně je pořádána řada odborných
exkurzí, které žákům přibližují jejich budoucí profese. Přínosná je pokračující promyšle ná
praxe individuálních pohovorů s každým žákem, a to v úvodu studia s ředitelkou školy,
ve vyšších ročnících se zřizovatelem (hodnocení jejich potenciálu a vytipová ní
perspektivních budoucích zaměstnanců).
Pro podporu zájmů i vedení ke smysluplnému využívání volného času nabízí škola průběžně
žákům různé zájmové mimoškolní aktivity: myslivost, jezdectví, rybářství, vinařství,
včelařství, sportovní aktivity, výuku dalších cizích jazyků a účast na mezinárodním projektu
Globe. Na základě výběru žáků jsou aktuálně realizovány kroužky myslivosti, jezdectví
a německého jazyka. Získávání požadovaných kompetencí je promyšleně podporováno
zařazováním aktivit, mimo jiné i na základě dotazníkového šetření žáků, což zvyšuje jejich
účinnost, např. spolupráce s Policií ČR, hasičským záchranným sborem, praktické cvičení
s rychlou zdravotnickou pomocí, přednáška Efektivní učení. Také výchovně vzdělávac í
proces v domově mládeže díky úzké provázanosti s činnostmi školy a se zřetelem
k potřebám žáků účelně přispívá k jejich osobnostnímu a sociálnímu rozvoji a prevenci
rizikových jevů.
Strategickým partnerem v oblasti finanční, odborné i personální zůstává společnost AGRO
2000 s.r.o. Propojení teorie s reálným životem, realizace odborné a učební praxe, další
vzdělávání učitelů odborných předmětů je umožněno prostřednictvím spolupráce
se zemědělskými subjekty (např. Družstvo vlastníků půdy Ametyst – farma Dubinka,
Kooperace a. s. Výčapy, Zemědělské družstvo Pooslaví Nová Ves). Úspěšně pokračuje
spolupráce s Agrární komorou, Zemědělským svazem, středními i vysokými školami
a Ústavem biologie obratlovců Akademie věd ČR ve Studenci.
K prezentaci co nejširší veřejnosti využila škola celé řady aktivit. Kromě účasti na veletrzíc h
středních škol a dalších propagačních akcích a projektech, organizace dnů otevřených dveří,
uspořádání zemědělské olympiády pro žáky základních škol v regionu také začala škola
vydávat občasník AGRO MAGAZÍN, zřídila účty na sociálních sítích a byla zařazena
do nabídky vzdělávání Atlasu školství nejen pro Kraj Vysočina, ale i dalších krajů.


                                           Závěry
Vývoj školy
- Počet realizovaných oborů vzdělání vzrostl z jednoho na tři. Od školního roku 2020/2021
  škola nově nabízí obory vzdělání 41-43-M/02 Chovatelství a 41-51-H/01
  Zemědělec-farmář.
- Od školního roku 2020/2021 škola poskytuje žákům ubytovací služby v domově mládeže
  a stravovací služby ve školní jídelně-výdejně.
- Zlepšily se materiální podmínky pro praktickou výuku dobudováním školního statku.

Silné stránky
- Účelné zkvalitňování materiálního zázemí a promyšlená spolupráce se zemědělskými
  subjekty umožňuje poskytovat vzdělávání v souladu s vývojovými trendy v oboru.
  Účelně zařízené a esteticky příjemné prostředí je pro žáky motivující.
- Výuka odborných předmětů odborníky z praxe a realizace přednášek externími odborníky
  zajišťuje efektivní sepětí školy s reálnou praxí.
- Podíl žáků na realizaci hospodářské činnosti partnerských farem vhodně přispívá k jejich
  odbornému a sociálnímu rozvoji.


2020/2021                                      5
- Ubytování žáků na domově mládeže v areálu školy umožňuje účast žáků při činnostech
  souvisejících s chovem hospodářských zvířat a probíhajících mimo výuku podle rozvrhu.

Slabé stránky a/nebo příležitosti ke zlepšení
- Ve výuce nebyly zaznamenány činnosti vedoucí ke kooperaci žáků. Nebyla podporována
  spolupráce a komunikace žáků navzájem. Žáci nebyli vedeni k sebehodnocení
  a vzájemnému hodnocení.
- V úvodu hodin chybělo stanovení cíle a v závěru nebyl vytvářen dostatek prostoru
  pro shrnutí a zhodnocení vyučovací jednotky. Pro naplňování cílů hodin nebylo využito
  širokého spektra výchovně vzdělávacích strategií a aktivizačních metod.
- Přestože škola vytváří příznivé podmínky pro individualizaci a diferenciaci výuky
  vzájemnou prostupností oborů a plánovitě nízkým počtem žáků ve třídách, nebyl tento
  přístup uplatňován.

Doporučení pro zlepšení činnosti školy / školského zařízení
- Pravidelně provádět důslednou kontrolu kvality výchovně vzdělávacího             procesu
  a poskytovat učitelům metodickou podporu v návaznosti na zjištění.
- Vést pedagogy k využívání různých odpovídajících metod a forem výuky, aby byla
  podpořena aktivita žáků, jejich spolupráce a příležitost k sebehodnocení a vzájemné mu
  hodnocení. Efektivněji využívat výhod malého počtu žáků ve třídách.
- Při spojené výuce vzdělávacích oborů zakončených maturitní zkouškou a vzdělávac ího
  oboru s výučním listem důsledně diferencovat obsah učiva a požadavky na žáky. Výuku
  těchto oborů vzdělání spojovat pouze v předmětech, kde je to účelné.

Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 14 dnů přijmout adekvátní opatření k prevenci nedostatků zjištěných
při inspekční činnosti a ve stejné lhůtě písemně informovat Českou školní inspekci,
jaká byla přijata opatření.
Zprávu zašlete na adresu Česká školní inspekce, Inspektorát v Kraji Vysočina,
Zborovská 3, 586 01 Jihlava, případně prostřednictvím datové schránky (g7zais9),
nebo na e-podatelnu csi.j@csicr.cz s připojením elektronického podpisu.


            Seznam dokladů, o které se inspekční zjištění opírají
 1. Výpis z rejstříku škol a školských zařízení, ze dne 2. 6. 2021
 2. Školní akční plán rozvoje vzdělávání na období 2019–2022, ze dne 15. 3. 2019
 3. Zápisy z jednání pedagogické rady, školní roky 2019/2020 a 2020/2021
 4. Deníky evidence odborné praxe žáků (vzorek)
 5. Hodnocení odborné individuální praxe žáků (vzorek)


2020/2021                                  6
 6. Smlouva o odborné praxi, školní rok 2020/2021
 7. Školní vzdělávací program Rostlinolékařství (41-04-M/01), s platností od 1. 9. 2017,
    aktualizováno k 1. 9. 2020
 8. Školní vzdělávací program Zemědělec-farmář (45-51-H/01), s platností od 1. 9. 2020
 9. Školní vzdělávací program Chovatelství (41-43-M/02), s platností od 1. 9. 2020
10. Školní vzdělávací program – domov mládeže, s platností od 1. 9. 2020
11. Výjimka z nejnižšího počtu žáků, ze dne 1. 9. 2020
12. Rozvrhy tříd pro prezenční výuku, školní rok 2020/2021
13. Program poradenských služeb ve škole, ze dne 31. 8. 2020
14. Preventivní program školy, ze dne 31. 8. 2020
15. Plán práce výchovného poradce pro školní rok 2020/2021, ze dne 31. 8. 2020
16. Strategie předcházení školní neúspěšnosti, ze dne 31. 8. 2020
17. Výchovné poradenství ve školním roce 2020/2021
18. Záznam z jednání, ze dne 16. 9. 2020
19. Zpráva výchovné poradkyně za školní rok 2019/2020, ze dne 27. 6. 2020
20. Plán hlavních úkolů domova mládeže na školní rok 2020/2021, ze dne 30. 8. 2020
21. Roční plán činnosti domova mládeže školní rok 2020/2021, ze dne 30. 8. 2020
22. Měsíční a týdenní plány výchovné činnosti domova mládeže
23. Deník výchovné skupiny na školní rok 2020/2021
24. Dohoda o podmínkách ubytování a stravování na domově mládeže, ze dne 1. 9. 2020
25. Záznam o provedeném poučení o bezpečnosti a ochraně zdraví žáků a požární ochraně
    na domově mládeže, ze dne 1. 9. 2020
26. Poučení nezletilých žáků o rizicích a chování na vycházkách v době pobytu mimo
    domova mládeže, ze dne 1. 9. 2020


                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Inspektorát v Kraji
Vysočina, Zborovská 3, 586 01 Jihlava, případně prostřednictvím datové schránky
(g7zais9), nebo na e-podatelnu csi.j@csicr.cz s připojením elektronického podpisu, a to
k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




2020/2021                                  7
Složení inspekčního týmu a datum vyhotovení inspekční zprávy



Mgr. Ludmila Dobalová, školní inspektorka
                                                    Ludmila Dobalová v. r.
vedoucí inspekčního týmu

PhDr. Mgr. Milan Matějů, školní inspektor           Milan Matějů v. r.


Bc. Alena Votavová, kontrolní pracovnice            Alena Votavová v. r.


V Jihlavě 20. 6. 2021


Datum a podpis ředitelky školy potvrzující projednání a převzetí inspekční zprávy




Ing. Eva Novotná, ředitelka školy                    Eva Novotná v. r.

V Pozďatíně 29. 6. 2021




2020/2021                                   8
