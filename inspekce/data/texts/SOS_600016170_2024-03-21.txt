                                 Česká školní inspekce
                               Moravskoslezský inspektorát
                               Matiční 20, 702 00 Ostrava
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIT-762/24-T
                                       Sp. zn. ČŠIT-S-161/24-T


Název                               Střední průmyslová škola a Obchodní akademie,
                                    Bruntál, příspěvková organizace
Sídlo                               Kavalcova 814/1, 792 01 Bruntál
E-mail                              info@spsoa.cz
IČO                                 00 601 322
Identifikátor                       600 016 170
Právní forma                        příspěvková organizace
Zastupující                         Ing. Jan Meca
Zřizovatel                          Moravskoslezský kraj
Místa inspekční činnosti            Kavalcova 814/1, Bruntál
                                    Kavalcova 815/3, Bruntál
Inspekční činnost na místě          21. 3., 22. 3. a 25. 3. 2024 − 27. 3. 2024



Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Střední průmyslová škola a Obchodní akademie, Bruntál, příspěvková organizace (dále
„škola“) vykonává činnost střední školy, domova mládeže a školní jídelny.
V době inspekční činnosti škola poskytovala vzdělávání v pěti oborech vzdělání ukončené
maturitní zkouškou 18-20-M/01 Informační technologie, 23-45-M/01 Dopravní prostředky,
23-41-M/01 Strojírenství, 26-41-M/01 Elektrotechnika a 63-41-M/02 Obchodní akademie.
Ve školním roce 2023/2024 bylo v devatenácti třídách zapsáno 395 žáků, z toho je 64 žáků
se speciálními vzdělávacími potřebami, kterým byla poskytována podpůrná opatření
v rozsahu 1. až 3. stupně.
V domově mládeže, který poskytuje žákům ubytování a výchovně vzdělávací služby, bylo
ubytováno 31 žáků školy.
Stravování je žákům poskytováno ve školní jídelně, jež je součástí areálu.


                         Hodnocení podmínek vzdělávání
Ředitel vykonává funkci od srpna 2016. Uplatňuje vizionářský styl vedení, který je postaven
na důvěře a otevřenosti, projevující se v nových nápadech, postupech, v rovině konzultač ní
a participativní. Vychází z reálně nastavené vize s dlouhodobými cíli rozvoje školy, ve které
usiluje o vytvoření flexibilních prostorů se zaměřením na smysluplné využívání digitálníc h
technologií ve vzdělávání, podporuje rozvoj klíčových kompetencí žáků v oblasti
podnikavosti, které vedou ke zvýšení jejich uplatnitelnosti ve společnosti a na trhu práce.
Věnuje úsilí rozvoji mezinárodního partnerství s cílem získat nové znalosti a zkušenosti
vedoucí ke zlepšení kvality vzdělávání. Podporuje digitální a jazykové gramotnosti žáků
i pedagogů. Usiluje o maximální zvýšení bezpečnosti žáků a zaměstnanců ve škole, o čemž
svědčí realizovaná opatření např. zřízení kamerového systému, filtrování osob u vstupu
do budovy, zavedení systému identifikačních karet ISIC/ITIC a oplocení areálu. Smyslup lná
a účelná vize je sdílená s motivovanými pedagogy, kteří jsou iniciativní v jejím naplňová ní.
Realizovaný čtyřstupňový systém řízení odpovídá velikosti a podmínkám školy. Efektivní
delegování kompetencí na tři zástupce školy a další pedagogické pracovníky zajišťuje
plynulé fungování. Pedagogům v rámci předmětových komisí a prostřednictvím jednání
pedagogické rady jsou vytvořeny podmínky pro participaci na fungování školy. Pedagogové
efektivně spolupracují v rámci předmětových komisí v oblasti naplňování školních
vzdělávacích programů, při realizaci vzdělávacích aktivit a jejich sdílení a při evaluaci
výsledků vzdělávání žáků. Provádějí vzájemné hospitace, zabývají se metodikou
jednotlivých předmětů a jejich vyhodnocováním, sjednocováním hodnocení výsledků žáků,
volbou prostředků motivace a aktivizace žáků vzhledem k jejich individuálním potřebám.
Kontrolní a hospitační činnost je systematická, umožňuje soustavné vyhodnoco vá ní
dosažené úrovně výchovně vzdělávacího procesu. Hospitační činnost školy probíhá
plánovitě. Pedagogům je individuálně poskytována zpětná vazba na jejich pedagogickou
práci.
Přínosem pro vzdělávání jsou funkční služby školního poradenského pracoviště (dále
„ŠPP“), které jsou zajišťovány výchovnou poradkyní, která zároveň zastává i funkci
kariérové poradkyně, a školní metodičkou prevence. Škola úzce spolupracuje s místní
pedagogicko-psychologickou poradnou (dále „PPP“). Školní metodička prevence
se pravidelně zúčastňuje konzultací s pracovníky PPP a vzdělávání v oblasti prevence.
Dlouhodobě uplatňovaná preventivní strategie školy vede k předcházení rizikových jevů


                                            2/8
v chování a jednání žáků. Ve škole je zaveden účinný systém seznamování pedagogů
s individuálními potřebami žáků. Výchovná poradkyně poskytuje pedagogům konkrétní
podporu při vzdělávání žáků se speciálními vzdělávacími potřebami. Efektivní spolupráce
ŠPP s pedagogy pomáhá vytvářet pozitivní klima a přispívá mj. k zajištění rovného přístupu
ke vzdělávání žáků.
Pedagogický sbor svým složením umožňuje zajistit výuku pedagogy s odpovídajíc í
odborností. Začínajícím učitelům je poskytována dostatečná motivační a organizač ní
podpora. Ředitel školy usiluje o funkční vzájemnou spolupráci mezi pedagogy,
o konstruktivní komunikaci s žáky i jejich zákonnými zástupci. Pravidelně se setkává
se členy školního žákovského parlamentu k projednání žákovských námětů. Další
vzdělávání pedagogických pracovníků je plánované, zohledňuje potřeby školy a zájem
pedagogů.
Materiálně technické podmínky školy umožňují úspěšnou realizaci školních vzdělávac íc h
programů. Pořízením výtahu škola vytvořila rovné podmínky pro vzdělávání žáků
imobilních i žáků s jiným omezením. Esteticky a výukově podnětné školní prostředí
a moderně vybavené odborné učebny příznivě ovlivňují vzdělávání žáků. Pro relaxaci,
rozvoj sociálních a komunikačních dovedností žáků během přestávek, ale i pro přípravu
do výuky škola vytváří optimální podmínky a nabízí nadstandardní zázemí ve společných
prostorách (celodenně přístupná studovna s knihovnou a několik relaxačních zón).
Domov mládeže poskytuje žákům ubytování, výchovně vzdělávací činnost navazujíc í
na výchovně vzdělávací činnost školy a zajišťuje školní stravování. Pokoje jsou vybaveny
starou a nesourodou sestavou nábytku (skříně, psací stoly, police). Čalouněný nábytek
(postele) působí výrazně mechanicky opotřebeným dojmem. Obdobně nábytek a vybavení
využívané v dalších prostorech určených k hygieně, relaxaci, sportovnímu využití a zázemí
pro pedagogické pracovníky jsou zastaralé, v mnoha případech nedostačujíc í
a neodpovídající současným standardům a trendům funkčního vybavení.
K efektivnějšímu naplňování stanovených vzdělávacích cílů a ke zpestření vzdělávac í
nabídky přispívá vícezdrojové financování a aktivní zapojení školy do mnoha projektů.
Ty byly zdrojem nejen finančních dotací, ale také další specifické podpory např. vybaven í
školy digitálními učebními        pomůckami,     badatelskou technikou,       robotickými
a programovatelnými učebními pomůckami, snímacím zařízením, softwarovým vybavením.
Školní stravování žáků zajišťuje vlastní školní jídelna, která při sestavování jídelních lístků
používá nastavený trend pestré a nutričně vyvážené stravy v souladu se zásadami zdravé
výživy a s ohledem na plnění výživových norem pro školní stravování, čímž přispívá
k rozvoji zdravých stravovacích návyků žáků.
V oblasti bezpečnosti a ochrany zdraví při práci vč. požární prevence jsou žáci pravidelně
poučováni a seznamováni s možnými riziky. Vedení školy provádí analýzu úrazovosti,
přesto míra úrazovosti je vyšší než celorepublikový průměr. Důvodem úrazů ve škole
je většinou poranění ve výuce tělesné výchovy a při mimoškolních pohybových aktivitách.


                           Hodnocení průběhu vzdělávání
Hodnocení průběhu vzdělávání bylo zaměřeno na výuku všeobecně vzdělávacích předmětů
s upřednostněním českého jazyka a literatury, cizího jazyka a matematiky, jako předmětů
společné části maturitní zkoušky, a výuku odborných předmětů a praktického vyučová ní.
V metodickém a didaktickém vedení výuky nebyly zaznamenány výraznější rozdíly.
Nastavená a dodržovaná pravidla komunikace a chování a jednotný důsledný přístup


                                             3/8
pedagogů přispívaly k vytváření vzájemných pozitivních vztahů. Pojetí výuky částečně
ovlivňovala osobnost učitele, jeho odborná připravenost a pedagogická profesionalita.
Obsahově dobře připravená a promyšlená výuka vycházela z cílů školního vzdělávac ího
programu. Zvolené vzdělávací strategie vesměs vedly k naplnění stanovených cílů. Učitelé
preferovali frontální výuku v kombinaci s řízeným rozhovorem či samostatnou prací žáků.
Méně často byly využity kooperativní formy práce podněcující rozvoj kritického myšle ní,
porovnávání různých návrhů na řešení problémů a vzájemné diskuse k zadaným úkolům.
Závěrečné zhodnocení často probíhalo formálně ze strany vyučujících, většinou bez zapojení
žáků, bez ocenění jejich pokroku či jejich sebereflexe.
Časté využití didaktické techniky, didaktických pomůcek a textových materiálů efektivně
podporovalo názornost výuky. Žáci aktivně reagovali na položené otázky, neobávali se sami
dotazovat na detaily nebo souvislosti daného tématu, iniciativně přistupovali k řešení
zadaného úkolu a prokazovali odpovídající míru znalostí a dovedností.
V jazykovém vzdělávání byla systematicky zařazována práce s textem a rozvíjeny
interaktivní řečové dovednosti a v cizím jazyce pak také aplikace probíraných gramatick ýc h
jevů v reálné komunikační situaci. V matematickém vzdělávání zvolený didaktický postup
směřoval k podpoře logického myšlení a samostatného uvažování žáků.
Ve výuce odborných předmětů a praktického vyučování učitelé důsledně aktualizují obsah
učiva a efektivně využívají nadstandartní materiálně technické zázemí školy, moderní
přístroje, technologie a specializovaný software. Učivo bylo žákům vysvětlo vá no
prostřednictvím odborné terminologie s cílem vzbudit jejich zájem o dané téma. Názornost
výuky byla doplněna o praktické ukázky, obrazovou předlohu anebo o videoukázku. Účelně
byly využity poznatky z dříve probíraných témat v rámci téhož předmětu a mezipředměto vé
propojení. Vhodně byl zařazen prostor pro sdílení zkušeností z běžného života anebo
odborné praxe. K posílení odborného vzdělávání byl zaveden předmět Maturitní projekt,
v němž žáci zúročují znalosti a dovednosti získané po dobu studia, a které tvoří jejich
odborné kompetence a schopnosti uplatnit je v odborné praxi. Žáci prezentovali svou
dlouhodobou práci před komisí. Při obhajobě žáci odpovídali na dotazy členů komise,
zdůvodňovali přijatá řešení a vysvětlovali, zda dosažené výsledky odpovídají zadání. Cíleně
tak byly rozvíjeny jejich prezentační dovednosti a schopnosti reagovat na dotazy. Nejlepší
práce jsou přihlášeny k účasti ve víceoborové prestižní soutěži Středoškolská odborná
činnost, ve které talentovaní žáci školy mají úspěch a dosahují pravidelně předních umístě ní
(např. 2. místo za Informační systém pro evidenci studentských prací a za edukační
podvozek vozu TATRA a 3. místo za aplikaci pro virtuální realitu).
K všestrannému rozvoji osobnosti žáka přispívá široké spektrum školních a mimoškolníc h
aktivit, které vhodně navazují na školní vzdělávací programy. Pravidelným zapojováním
do různých projektových činností, soutěží, zahraničních stáží a exkurzí škola cíleně
podporuje prosociální chování žáků. Ve škole aktivně pracuje žákovský školní parlament,
který svými aktivitami vhodně podporuje sounáležitost žáků se školou.
Škola poskytuje rovnost příležitostí ke vzdělávání, péči a podpůrná opatření na základě
doporučení školského poradenského zařízení žákům se speciálními vzdělávacími potřebami.
V průběhu vzdělávání byly vytvářeny podmínky pro vzdělávání s ohledem na jejich
individuální potřeby (např. respektování pracovního tempa a individuální přístup pedagoga).




                                            4/8
                         Hodnocení výsledků vzdělávání
Škola sleduje a vyhodnocuje úspěšnost žáků ve vzdělávání. O výsledcích vzdělává ní
a chování jsou žáci a jejich zákonní zástupci průběžně informováni prostřednictvím
elektronického informačního systému, na třídních schůzkách a při individuálníc h
konzultacích. Ke zjišťování dosažené úrovně znalostí a dovedností žáků a k ověřování míry
zvládnutí očekávaných výstupů školních vzdělávacích programů škola používá standardní
nástroje (různé formy písemného a ústního zkoušení). Žáci posledních ročníků, všech oborů
vzdělávání, zpracovávají odborné práce, přičemž tento způsob ověřování odborných
kompetencí zintenzivňovalo využívání znalostí, jejich prohlubování a motivaci žáků
ke hledání nových informací.
Koncepčně pojatý výchovně vzdělávací proces vedl ke kvalitnímu naplňování profilu
absolventa. Cíleně zařazované rozšiřující vzdělávací aktivity realizované formou projektů,
exkurzí a zahraničních stáží účinně propojují teoretické poznatky s praxí napříč
vzdělávacími oblastmi. Rozvíjejí dovednosti a prakticky využitelné zkušenosti žáků
a všestranně rozvíjejí jejich osobnost.
Velmi dobrou úroveň dosažených kompetencí stanovených školním vzdělávac ím
programem potvrzují výsledky žáků při ukončování vzdělávání maturitní zkouškou.
V jarním zkušebním období v roce 2023 byla čistá úspěšnost 98,8 %. Ve společné části
maturitní zkoušky měly 100% čistou úspěšnost obory Informační technologie, Dopravní
prostředky a Obchodní akademie. Obor strojírenství měl čistou úspěšnost 95,5 %. Obor
Informační technologie vykazuje 100% úspěšnost také ve všech částech profilové části
maturitní zkoušky.
Objektivní srovnání výsledků s ostatními školami umožňuje účast školy v externím
výběrovém zjišťování výsledků žáků. Ve výběrovém zjišťování výsledků žáků středních
škol (2022/2023), v moderních dějinách a čtenářské gramotnosti, dosáhli žáci školy
průměrných výsledků.
Škole se daří motivovat žáky k účasti v různých předmětových, sportovních soutěžích
a olympiádách, ve kterých úspěšně reprezentovali školu na regionální a republikové úrovni.
Škola zároveň aktivně podporuje sportovně zájmovou činnost žáků a pravidelně pořádá
sportovní dny v areálu školy. Žáci školu mj. prezentují také v rámci dnů otevřených dveří
nebo na festivalu (Maker Faire).
Systém poradenských služeb vytváří vhodné podmínky pro vzdělávání žáků na základě
jejich individuálního spektra nadání i speciálních vzdělávacích potřeb. Komplexně pojaté
adaptační a preventivní aktivity se zaměřují zejména na prevenci vztahových problémů
a sociálně patologických jevů a na zvládnutí nároků odborného vzdělávání. Pro žáky
je připravován program prevence v oblasti návykových látek, bezpečného sexuálního
chování, kyberšikany, předcházení šikaně a kriminalitě mládeže. Žáci jsou motivo vá ní
k bezplatnému dárcovství krve a sociálnímu chování. Pravidelně navštěvují domov pro
seniory Pohoda v Bruntále a společně se účastní různých aktivit.
Spolupráce s partnerskými středními školami, školami v zahraničí, vzdělávacími instituce mi
a významnými sociálními partnery pomáhá k implementaci nových poznatků do výuky
a vytváří tak nezbytnou vazbu mezi teoretickým odborným vzděláváním a praxí. Současně
umožňuje inovaci obsahu učiva, rozvoj odborných teoretických i praktických dovedností
žáků i profesní růst pedagogů.




                                            5/8
K posílení sociálních vazeb přispívají adaptační kurzy pro žáky začínajících ročníků. Žáci
absolvují v průběhu vzdělávání různé tematicky zaměřené preventivní aktivity a účastní
se zahraničních stáží.


                                         Závěry
Vývoj školy
– Škola adekvátně reagovala na doporučení z předchozí inspekční činnosti v oblasti použití
  širší škály organizačních forem a diferenciace výuky a na vyšší podporu nadaných žáků.
– Od školního roku 2018/2019 může škola vzdělávat žáky v oboru vzdělání 26-41-M/01
  Elektrotechnika.
– Vedení školy bylo posíleno o zástupkyni ředitele školy a pedagogický sbor se rozrostl
  ze 34 na 54 učitelů.
– Proběhla rozsáhlá modernizace odborných i kmenových              učeben, školní jídelny
  a revitalizace přilehlého sportovního areálu.
– Navázání mezinárodní spolupráce se školami a vzdělávacími institucemi.
Silné stránky
Střední škola
– Škola aktivně vytváří vstřícné a bezpečné klima podporující a posilující psychohygie nu
  a zdravé prostředí pro žáky. Brání volnému vstupu neoprávněným osobám, čímž
  poskytuje žákům a zaměstnancům školy reálné fyzické a psychické bezpečí. (1.4)
– Škola aktivně spolupracuje se středními školami, školami v zahraničí, vzdělávac ími
  institucemi i se širší veřejností a navazuje kontakty se sociálními partnery. (1.5)
– Zapojení školy do různých projektů umožňuje kontinuální zlepšování materiálníc h
  podmínek pro vzdělávání s pozitivním dopadem na kvalitu vzdělávání žáků. (2.4)
– Pedagogové aktivně spolupracují, vzájemně si hospitují a sdílejí zkušenosti z dalšího
  vzdělávání pedagogických pracovníků, což vede ke zkvalitňování výuky. (3.3)
– Výuka byla promyšlená a dobře připravená v souladu s kurikulárními dokumenty,
  vyučující žáky systematicky motivují k dosahování dobrých výsledků. (4.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
Střední škola
– Ve výuce jsou jen ojediněle nabízeny aktivity podporující práci s různými informač ními
  zdroji a uplatňování kritického myšlení žáků. (4.2)
Domov mládeže
– Technický stav domova mládeže neodpovídá současným požadavkům a trendům
  na vnitřní zařízení a materiálové vybavení jednotlivých prostorů, které jsou zastaralé,
  a vzhledem k potřebám ubytovaných žáků nevyhovující. (2.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz


                                            6/8
Doporučení pro zlepšení činnosti školy
Střední škola
– Zařazovat do výuky aktivity vedoucí k rozvoji kritického myšlení.
– Zaměřit pozornost na samostatné využívání (vyhledávání, třídění a analyzování) různých
  informačních zdrojů žáky při řešení úloh.
Domov mládeže
– Provést komplexní modernizaci a zajistit odpovídající podmínky pro plnění poslání
  domova mládeže.


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 10 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Školní vzdělávací programy platné ve školním roce 2023/2024
 2.   Třídní knihy vedené ve školním roce 2023/2024 (vzorek)
 3.   Školní matrika vedená ve školním roce 2023/2024 (vzorek)
 4.   Doklady o dosaženém vzdělání pedagogických pracovníků školy (vzorek)
 5.   Organizace školy ve školním roce 2023/2024 (mj. organizační řád, další vzdělává ní
      pedagogických pracovníků, kontrolní a hospitační činnost, organizace výuky, zápisy
      z jednání pedagogické rady a z předmětových komisí, rozvrh vyučovacích hodin, vize
      s dlouhodobě stanovenými cíli rozvoje školy)
 6.   Dokumentace k oblasti výchovného poradenství pro školní rok 2023/2024 (vzorek)
 7.   Výroční zpráva o činnosti školy za školní rok 2022/2023
 8.   Smlouvy o obsahu, rozsahu a podmínkách praktického vyučování – učební praxe
      platné ve školním roce 2023/2024 (vzorek)
 9.   Dokumentace související se zajištěním bezpečnosti a ochrany zdraví žáků
      při poskytování vzdělávání vedená ve školním roce 2023/2024 (vzorek)
10.   Dokumentace vztahující se k finančním podmínkám školy a zajištění školního
      stravování pro školní rok 2023/2024 k datu inspekční činnosti (vzorek)




                                           7/8
                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Sylva Kyselová, Ph.D., MBA, školní inspektorka, vedoucí inspekčního týmu
 PaedDr. Ivana Marková, Ph.D., školní inspektorka
 Ing. Mgr. Hana Červenková, školní inspektorka
 Mgr. Adéla Kulová, školní inspektorka
 Bc. Marcela Zahradníková, kontrolní pracovnice
17. 4. 2024




                                         8/8
