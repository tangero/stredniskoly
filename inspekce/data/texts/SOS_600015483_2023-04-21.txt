                                     Česká školní inspekce
                                      Zlínský inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIZ-540/23-Z


Název                               Střední odborné učiliště Uherský Brod
Sídlo                               Svatopluka Čecha 1110, 688 01 Uherský Brod
E-mail                              sou@sou-ub.cz
IČO                                 00055107
Identifikátor                       600015483
Právní forma                        Příspěvková organizace
Zastupující                         Ing. Jiří Polanský
Zřizovatel                          Zlínský kraj
Místo inspekční činnosti            Svatopluka Čecha 1110, 688 01 Uherský Brod
Inspekční činnost na místě          21. 4. 2023 a 24. − 25. 4. 2023


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného ve střední škole podle
§ 174 odst. 2 písm. b) a c) zákona č. 561/2004 Sb., o předškolním, základním, středním,
vyšším odborném a jiném vzdělávání (školský zákon), ve znění pozdějších předpisů, se
zaměřením na neúspěšnost ve společné části maturitní zkoušky ve zkušebním období let
2019-2022.


                                         Charakteristika
Zřizovatelem právnické osoby Střední odborné učiliště Uherský Brod je Zlínský kraj.
Právnická osoba vykonává činnost střední školy (dále „škola“), domova mládeže a školní
jídelny.
Ve školním roce 2022/2023 výuka probíhala celkem ve 14 oborech vzdělání v denní formě
vzdělávání, z toho ve dvou oborech s maturitní zkouškou 41-43-M/02 Chovatelství (čtyřleté
studium), 64-41-L/51 Podnikání (dvouleté nástavbové studium) a ve 12 oborech vzdělání
ukončených závěrečnou zkouškou s výučním listem.
Ve škole se vzdělávalo celkem 504 žáků, z nichž maturitní obory vzdělání navštěvovalo 147
žáků. V době inspekce škola identifikovala celkem 51 žáků se speciálními vzdělávac ími
potřebami (dále „SVP“), kterým byla poskytována podpůrná opatření v rozsahu
1. až 4. stupně.


                         Hodnocení podmínek vzdělávání
Hlavní cíle koncepčních záměrů rozvoje školy stanovené v jednoletých plánech pro školní
roky 2019/2020 až 2021/2022 byly zaměřeny především na zkvalitňování vzdělávac íc h
programů, klima školy, práce s talentovanými a integrovanými žáky, spolupráce školy
s veřejností a také na sledování výsledků vzdělávání žáků. Plnění cílů v jednotlivýc h
oblastech vedení školy průběžně vyhodnocovalo. Při každoročním vyhodnocování výsledků
vzdělávání žáků byla sledována zejména míra jejich úspěšnosti u závěrečných a maturitníc h
zkoušek s návrhy na nápravná opatření. Vyhodnocení účinnosti navržených opatření ke
zlepšení žákovských výsledků zejména u zkoušek ve společné části maturitní zkoušky (dále
„MZ“) však chybělo. V letošním školním roce pro zlepšení výsledků žáků u maturitníc h
oborů vzdělání ředitel školy na základě žákovských výsledků, doporučení školního
poradenského pracoviště a podnětu ze strany zákonných zástupců stanovil konkrétní postupy
zaměřené na podporu zkvalitnění výuky v těchto oborech.
Kontrolní a hospitační činnost prováděl ředitel školy a jeho zástupce pro teoretickou výuku.
Míra hospitační činnosti vedení školy v předmětech společné části MZ byla nízká, vyučujíc í
měli minimální zpětnou vazbu ke kvalitě výuky.
Vzdělávání probíhalo podle školních vzdělávacích programů, které byly průběžně
aktualizovány. Disponibilní hodiny byly účelně využity k posílení výuky předmětů společné
části MZ a k zařazení semináře z volitelných předmětů společné části MZ (matematiky a cizí
jazyk) s celkovou dvouhodinovou dotací v posledních dvou ročnících. V souvislos ti
s výsledky maturitní zkoušky došlo v letošním školním roce u nástavbového studia o další
jednohodinové navýšení dotace těchto seminářů. Vzhledem k termínu přijetí opatření
týkajících se provedené úpravy v učebním plánu školního vzdělávacího programu Podnikání
bude možno sledovat jeho účinnost nejdříve na maturitních výsledcích ve školním roce
2023/2024.
Složení pedagogického sboru umožňovalo plnit záměry a cíle školních vzdělávac íc h
programů. V době inspekční činnosti byla výuka předmětů společné části maturitní zkoušky
zajištěna sedmi odborně kvalifikovanými pedagogy. Výuka českého jazyka a literatur y,
matematiky a ve velké míře i výuka cizích jazyků byla zabezpečena vyučujícími s přísluš no u
předmětovou specializací. Další vzdělávání pedagogických pracovníků korespondovalo
s potřebami školy. Vyučující předmětů společné části MZ absolvovali semináře zaměřené
k organizaci a průběhu maturit a školení prohlubující jejich odbornost. V rámci dalšího
vzdělávání se členky školního poradenského zařízení zúčastnily seminářů orientovaných na
prevenci předčasných odchodů ze vzdělávání a vzdělávání pro podporu poradenství na
školách.
Škola měla pro vzdělávání velmi dobré materiální podmínky, pro výuku předmětů společné
části MZ byla vybavena potřebným technickým zázemím a didaktickou technikou.



                                            2/8
Modernizací a dovybavením se zvýšila úroveň vzdělávání především v oblasti informač níc h
a komunikačních technologií.
Kvalitní činnost školního poradenského pracoviště zabezpečovala výchovná poradkyně
společně s metodičkou prevence a kariérovou poradkyní. Doposud se škole nepodařilo získat
stálého školního psychologa, o kterého dlouhodobě usiluje. V rámci poradenských služeb
škola zajišťovala patřičnou podporu žákům se SVP i žákům ohroženým školním
neúspěchem. K efektivní podpoře přispívala zejména včasná identifikace těchto žáků a
obeznámení vyučujících o jejich potřebách i pravidelná spolupráce se zákonnými zástupci
žáků a školskými poradenskými zařízeními, jejichž doporučení škola v plné míře
respektovala.
Ve čtyřletém maturitním oboru vzdělání Chovatel, který byl nově otevřen ve školním roce
2017/2018, byli do prvního ročníku přijati všichni uchazeči o studium. V následujíc íc h
školních letech průběžně došlo k postupnému nárůstu zájemců a během posledních dvou let
byl trojnásobný převis poptávky. Do nástavbového studia byli zpravidla přijímáni všichni
přihlášení uchazeči o studium. Většina přihlášených uchazečů o studium absolvovala
nematuritní obory v této škole. Z analýzy výsledků uchazečů v jednotné přijímací zkoušce
vyplynulo, že jejich úspěšnost byla nižší než ve srovnatelné skupině oborů vzdělání v ČR.
Výrazný rozdíl byl především v úspěšnosti v jednotné přijímací zkoušce z matematik y
u uchazečů do nástavbového oboru.


                          Hodnocení průběhu vzdělávání
Vzdělávání bylo sledováno v českém jazyce a literatuře, anglickém jazyce a matematice
u čtyřletého oboru vzdělání Chovatelství a nástavbovém studiu Podnikání.
Společným rysem výuky byla příznivá pracovní atmosféra. Vyučovací hodiny byly vhodně
didakticky strukturovány s jasným vymezením cíle a tématu. V závěrech výuky mimo
českého jazyka a literatury bylo často opomíjeno vyhodnocení stanoveného vzdělávac ího
cíle s ohledem na dosažený učební pokrok žáků. Ve výuce všech sledovaných předmětů
vyučující rovněž pouze ojediněle vedli žáky k sebereflexi nebo objektivnímu posouzení
výkonu spolužáků.
Výuka jazyka českého a literatury ve čtyřletém oboru vzdělání se vyznačovala účelnou
kombinací frontální výuky s výkladem učiva a se samostatnou prací žáků směřujíc í
ke splnění požadavků maturitní zkoušky. Žáci dodržovali stanovená pravidla, aktivně se
zapojovali do výukových činností, využívali jazykových znalostí z praktického života,
vyjadřovali se souvisle a srozumitelně a formulovali své názory. Rozbor literárních děl byl
cíleně veden s ohledem na požadavky písemné zkoušky ve společné části maturitní zkoušky.
V některých hodinách byly účelně využity pracovní listy i práce s učebnicí, popř. autentické
texty. Převážně byly voleny vhodné ukázky s cílem zaujmout žáky a motivovat je
ke čtenářství. Průběžně poskytovaná zpětná vazba byla pro většinu žáků využitelná při
dalším učení. V závěru většiny vyučovacích hodin byly náležitě zhodnoceny cíle výuky
s důrazem na aktivní zapojení žáků. Ve výuce v nástavbovém studiu měli žáci dostatek
prostoru k upevňování a procvičování probíraného učiva. Výklad doplněný podnětnými
otázkami směrem k žákům byl jasný, stručný a výstižný, zcela odpovídající věku a
schopnostem žáků. Výuka slohových postupů byla účelně koncipována s ohledem na
požadavky písemné zkoušky ve společné části maturitní zkoušky.
Sledovaná výuka jazyka anglického ve čtyřletém oboru vzdělání byla převážně vedena
v cizím jazyce anebo bylo efektivně střídáno použití mateřského a cizího jazyka
se zohledněním individuálních schopností a dovedností žáků. Vzdělávání směřovalo


                                            3/8
k dosažení stanovené jazykové způsobilosti a současně korespondovalo s požadovanou
jazykovou úrovní u maturitní zkoušky. Ve většině sledované výuky se dobře dařilo
podporovat rozvoj slovní zásoby žáků, osvojení základních gramatických struktur
i dovednost poslechu s porozuměním s efektivním využitím digitálních technologií. Menší
důraz byl ovšem kladen na rozvíjení sociálních a komunikativních kompetencí, zejména
při práci ve dvojicích a ve skupině. Výuka v nástavbovém studiu se zaměřovala především
na upevnění gramatických jevů a lexikální zásoby. Žáci prokazovali velmi rozdílnou úroveň
jazykových znalostí a dovedností, což se projevovalo především v míře samostatnosti,
s jakou byli schopni úkoly řešit. Přínosem pro žáky bylo průběžné poskytování individuá lní
pomoci ze strany vyučující.
Použité metody a formy ve výuce matematiky ve čtyřletém obou vzdělání i nástavbovém
studiu byly zvoleny účelně, spolu s promyšleným využitím vstupních i průběžnýc h
motivačních prvků podněcovaly žáky k učení, podporovaly jejich aktivní přístup k plnění
zadaných úkolů a prohlubovaly jejich vzájemnou spolupráci. Systematické procvičování a
upevňování probíraného učiva měly pozitivní vliv na kvalitu vzdělávání. Žáci byli cíleně
vedeni k formulování odpovědí a volbě správného postupu při řešení plněných úkolů
i k dodržování odborné terminologie, průběžně dostávali kvalitní zpětnou vazbu využite lno u
k jejich dalšímu učení. Ve čtyřletém oboru vzdělání k lepší názornosti výuky přispěla také
efektivně využívaná audiovizuální technika, při procvičování byly vhodně zábavnou formou
podporovány digitální dovednosti žáků. Úroveň znalosti a dovedností žáků v obou oborech
vzdělání byla rozdílná, v nástavbovém studiu byla v porovnání s žáky čtyřletého oboru nižší.


                          Hodnocení výsledků vzdělávání
Škola pravidelně sleduje úspěšnost žáků ve vzdělávání. Individuální výsledky vzdělává ní
žáků byly zjišťovány standardními nástroji, především písemným a ústním zkoušením.
K interní evaluaci znalostí a dovedností žáků v předmětech společné části MZ sloužily
výsledky vstupních srovnávacích testů prováděných na počátku vzdělávání a také výsledky
ze zadávaných typových didaktických testů v průběhu studia.
Z analýzy průběžných výsledků vzdělání byl zřejmý rozdíl mezi výsledky žáků čtyřletého
maturitního oboru a nástavbového studia. Během sledovaného období byl u čtyřletého oboru
vzdělání podíl žáků, kteří prospěli s vyznamenáním výrazně vyšší, ve školním roce
2019/2020 a 2021/2022 byl nižší podíl žáků, kteří neprospěli.
Vyučující pravidelně sledovali a zaznamenávali průběžné výsledky vzdělávání jednotlivýc h
žáků. Tyto výsledky společně s výsledky tříd vedení školy pravidelně projednávalo. Na
základě vyhodnocování výsledků byla vedením školy přijímána opatření k jejich zkvalitně ní.
V oblasti prevence se škola pravidelně zaměřovala na kontinuální monitoring projevů
rizikového chování žáků zejména v oblastech záškoláctví. Tématika prevence byla také
součástí třídnických hodin. Škola se rovněž dostatečně zabývala organizováním aktivit
a besed cíleně orientovaných na vytváření dobrých vzájemných vztahů mezi žáky i vztahů
mezi žáky a vyučujícími. Pozitivním zjištěním bylo, že důsledné uplatňování přijatých
opatření proti záškoláctví se projevilo ve všech oborech vzdělání snížením neomluve né
absence žáků přibližně o třetinu ve srovnání s předcházejícím obdobím plně prezenční
výuky ve školním roce 2018/2019. Škole se dařilo dostatečně motivovat žáky
k pravidelnému docházení do výuky, ve srovnání se stejným obdobím klesla i omluve ná
absence žáků téměř o polovinu. Z podrobného rozboru školní docházky dále vyplynulo, že
po obnovení prezenční výuky došlo ke zhoršení motivace žáků k účasti ve vzdělávání a
k opětovnému mírnému nárůstu absence ve výuce.


                                            4/8
K předcházení školnímu neúspěchu se školní výchovné pracoviště intenzívně zabývalo
včasnou identifikací žáků, kteří nedosahovali dobrých studijních výsledků, na zjištění příčin
jejich neúspěchu a nastavení různorodých metod práce a učení, které žákům vyhovovaly, a
k systematickému společnému vyhodnocování jejich školních úspěchů a neúspěchů. K well-
beingu žáků ve škole také vhodnou mírou přispíval školní parlament, k podpoře a zvýšení
motivace k učení u ubytovaných žáků sloužila rovněž nabídka zájmového vzdělávání v
domově mládeže.
Z analýzy individuálních výsledků žáků bylo zřejmé, že vyšší neúčast ve výuce byla
zpravidla spojena s podprůměrnými výsledky a často souvisela s předčasným ukončením
vzdělávání zejména u žáků nástavbového studia. Ve školním roce 2020/2021 a 2021/2022
přibližně polovina žáků nástavbového studia úspěšně ukončila závěrečný ročník a třetina
žáků úspěšně ukončila vzdělávání maturitní zkouškou v době stanovené rámcovým
vzdělávacím programem.
Celkové výsledky žáků u maturitní zkoušky ve sledovaném zkušebním období let 2019-2022
ve čtyřletém oboru vzdělání Chovatelství a v nástavbovém studiu měly zlepšující tendenci.
U nástavbového studia měly na celkové výsledky MZ výrazný vliv výsledky ve společné
části maturitní zkoušky. U maturitních zkoušek ve sledovaném období se hrubá neúspěšnost
žáků (podíl žáků neúspěšných u MZ nebo zkoušku nekonajících z celkového počtu
přihlášených) postupně snižovala. Ve školním roce 2018/2019 u celkových výsledků
dosahovala hrubá neúspěšnost 58,3 % průměru v příslušné skupině oborů v ČR (36 %).
V následujícím období se výsledky žáků významně zlepšovaly. Hrubá neúspěšnost žáků ve
školním roce 2020/2021 byla vyšší jen o 3,1 %. Následně ve školním roce 2021/2022
dosažená hrubá neúspěšnost žáků byla o 5,4 % nižší než celorepublikový průměr v dané
skupině.
Z analýzy výsledků zkoušky z českého jazyka a literatury vyplynulo, že se i u této zkoušky
výsledky žáků celkově průběžně zlepšovaly. Ve školním roce 2018/2019 byla hrubá
neúspěšnost žáků ve srovnání s celorepublikovým průměrem v dané skupině vyšší o 21,3 %,
v následujících školních letech se postupně snižovala tak, že ve školním roce 2021/2022 byla
vyšší už jen o 8,7 %. Zlepšení žákovské neúspěšnosti bylo viditelné také u zkoušky z cizího
jazyka, kde v porovnání s ostatními maturitními předměty výsledky žáků vykazova ly
nejlepší úroveň. I když se nízká hrubá neúspěšnost v období distanční výuky ve školním roce
2019/2020 oproti předešlému školnímu roku mírně zvýšila, paradoxně výsledky ve školním
roce 2020/2021, kdy také probíhala distanční výuka, byl rozdíl hrubé neúspěšnosti žáků
o 3,7 % lepší než celorepublikový průměr. Následně ve školním roce 2021/2022 byli již
všichni žáci u zkoušky úspěšní, což je o 14,9 % lepší než celorepublikový průměr. Nejvyšší
hrubou neúspěšnost a nejvíce kolísavé výsledky ve sledovaném období dosahovali žáci
v matematice. Jednou z příčin tak vysokých hodnot žákovské neúspěšnosti byla skutečnost,
že ke zkoušce byl přihlášen a konal ji vždy malý počet žáků (jeden nebo maximálně pět
žáků). Dosažená hrubá neúspěšnost byla ve školním roce 2018/2019 a 2021/2022 vyšší než
celorepublikový průměr o 60 % a ve školním roce 2019/2020 o 29 %. Velmi dobrého
výsledku z matematiky bylo dosaženo pouze ve školním roce 2020/2021, kdy jeden
přihlášený žák u maturitní zkoušky uspěl.
V čtyřletém oboru vzdělání proběhly první maturitní zkoušky ve školním roce 2020/2021 a
2021/2022. V porovnání s maturitními výsledky nástavbového studia jsou výsledky žáků
čtyřletého oboru výrazně lepší. Na celkových výsledcích se rovnoměrně podílely výsledky
společné i profilové části zkoušky. Ve školním roce 2020/2021 dosahovala hrubé
neúspěšnosti 15 % průměru v příslušné skupině oborů v ČR (9,8 %), tedy o 5,2 % horší. Ve
školním roce 2021/2022 byla již hrubá neúspěšnost v porovnání s výsledky přísluš né


                                            5/8
oborové skupiny horší pouze o 0,2 %. U výsledků společné části MZ ve školním roce
2020/2021 byla průměrná hrubá neúspěšnost žáků o 2 % vyšší a ve školním roce 2021/2022
naopak o 1,7 % nižší. Z analýzy výsledků zkoušky z českého jazyka a literatury vyplynulo,
že se i u této zkoušky výsledky žáků průběžně zlepšovaly. V období 2020 byla hrubá
neúspěšnost ve srovnání s celorepublikovým průměrem v dané skupině horší o 7,8 %, ve
školním roce 2021/2022 došlo ke zlepšení a rozdíl hrubé neúspěšnosti byl minimální. Velmi
dobrých výsledků dosahovali žáci v cizím jazyce, neúspěšnost u této zkoušky byla
minimální. Stejně jak u nástavbového studia nejvyšší neúspěšnost a kolísavé výsledky ve
sledovaném období dosahovali žáci v matematice, z níž maturoval malý počet žáků. Ve
školním roce 2020/2021, kdy maturovalo pět žáků, byla žákovská neúspěšnost srovnatelná
s celorepublikovými výsledky. Ve školním roce 2021/2022 jeden přihlášený žák u zkoušky
neuspěl.
Výsledky maturitních zkoušek vedení školy sledovalo, statisticky vyhodnocova lo,
u vyhodnocování maturitních výsledků byl nedostatečně nastavený systém efektivního
vyhodnocování. Na základě vyšší neúspěšnosti žáků vedení školy průběžně přijalo nápravná
opatření ke zkvalitnění žákovských výsledků, např. individuální konzultace a doučování,
průběžné zadávání a vyhodnocování typových didaktických testů, identifikace a podpora
žáků prokazujících slabší výsledky v předmětech společné části MZ. I přesto, že chybělo
vyhodnocení efektivity navržených opatření zejména u zkoušek ve společné části maturitní
zkoušky, se tato opatření pozitivně projevila na míře žákovské úspěšnosti.


                                         Závěry
Vývoj školy
- Průběžné zkvalitňování materiálních podmínek zejména v oblasti informačních a
  komunikačních technologiích.
- Výrazné snížení absence žáků.
Silné stránky
- Vstřícný přístup a oboustranný respekt mezi vyučujícími a žáky při vzdělávání.
Slabé stránky a/nebo příležitosti ke zlepšení
- Vyšší míra hrubé neúspěšnosti ve společné části maturitní zkoušky z českého jazyka a
  z matematiky u nástavbového studia a z matematiky u čtyřletého oboru vzdělání.
- Vyšší četnost omluvené absence.
- Nižší míra náročnosti při přijímacím řízení do nástavbového studia.
- Zkvalitnění systému k vyhodnocování výsledků maturitní zkoušky.
- Zintenzivnění hospitační činnosti v předmětech společné části MZ s důrazem na
  poskytování kvalitní zpětné vazby učitelům.
Doporučení pro zlepšení činnosti školy
- Motivovat žáky ke snížení jejich nepřítomnosti ve výuce a zlepšit motivaci ke snížení
  neúspěšnosti u maturitní zkoušky.
- Zintenzivnit hospitační činnost v předmětech společné části MZ.
- Při hospitační činnosti se zaměřit a zabezpečit, aby byla žákům poskytována efektivní
  zpětná vazba ohledně zvládnutí učiva a v závěru výuky zapojovat žáky do vyhodnoce ní


                                           6/8
      splnění vzdělávacího cíle a zintenzivnit práci ve dvojicích a skupinách v anglické m
      jazyce.
- Zkvalitnit práci s výsledky vzdělávání žáků zejména při ukončování jejich vzdělává ní,
  systematicky vyhodnocovat a sledovat vedením školy účinnost přijatých a realizova nýc h
  opatření.
- Zvýšit nároky na úroveň studijních předpokladů při přijímacím řízení uchazečů do
  nástavbového oboru vzdělání.


                                      Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Zlínský inspektorát, Zarámí 88, P. O.
Box 125, 760 01 Zlín, případně prostřednictvím datové schránky (g7zais9), nebo na e -
podatelnu csi.z@csicr.cz s připojením elektronického podpisu.


              Seznam dokladů, o které se inspekční zjištění opírají
 1.      Rozhodnutí ve věci zápisu změny zápisu do rejstříku škol a školských zařízení
         čj. 13 851/2021 ze dne 26. 2. 2021 s účinností 1. 9. 2021, vydané Krajským úřadem
         Zlínského kraje
 2.      Plán práce ve školním roce 2020/2021, 2021/2022 a 2022/2023
 3.      Zkvalitnění výuky žáků maturitních oborů ve školním roce 2022/2023
 4.      Třídní knihy a rozvrhy vyučovacích hodin ve školním roce 2022/2023 k datu inspekce
 5.      Školní vzdělávací programy oboru vzdělání Podnikání a Chovatelství ve školním roce
         2022/2023 k datu inspekce
 6.      Kontrolní a hospitační činnost ředitele školy a zástupce ředitele školy ve školním roce
         2020/2021, 2021/2022 a 2022/2023 k datu inspekce
 7.      Záznamy z pedagogické rady a z jednání předmětových komisí ve školním roce
         2020/2021, 2021/2022 a 2022/2023 k datu inspekční činnosti
 8.      Kritéria přijímacího řízení a výsledky přijímacích zkoušek ve školním roce
         2020/2021, 2021/2022
 9.      Výsledková sestava jednotné přijímací zkoušky ve školním roce 2021/2022
10.      Dokumentace školního poradenského pracoviště ve školním roce 2019/2020,
         2020/2021, 2021/2022 a 2022/2023 k datu inspekční činnosti
11.      Přehledy prospěchu tříd ve školním roce 2019/2020, 2020/2021, 2021/2022
12.      Výroční zprávy o činnosti školy ve školním roce 2018/2019, 2019/2020, 2020/2021
         a 2021/2022


                                           Poučení
Podle § 174 odst. 11 školského zákona může ředitel školy zařízení podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Zlínský inspektorát,
Zarámí 88, P. O. Box 125, 760 01 Zlín, případně prostřednictvím datové schránky


                                               7/8
(g7zais9), nebo na e-podatelnu csi.z@csicr.cz s připojením elektronického podpisu, a
to k rukám ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Titul, jméno, příjmení, funkce
 Ing. Zuzana Mücková, školní inspektorka,
 vedoucí inspekčního týmu
 Mgr. Zuzana Tydlačková, školní
 inspektorka




Datem vyhotovení inspekční zprávy se rozumí datum posledního podpisu člena inspekčního
týmu.




                                            8/8
