CSI0X00C4RGO




                              Česká školní inspekce
                               Ústecký inspektorát
                   W. Churchilla 6/1348, 400 01 Ústí nad Labem
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIU-237/24-U
                                       Sp. zn. ČŠIU-S-34/24-U


Název                               Střední průmyslová škola stavební a Střední odborná
                                    škola stavební a technická, Ústí nad Labem,
                                    příspěvková organizace
Sídlo                               Čelakovského 5, 400 07 Ústí nad Labem
E-mail                              sts@stsul.cz
IČO                                 18 385 061
Identifikátor                       600 170 691
Právní forma                        příspěvková organizace
Zastupující                         PhDr. Mgr. Vítězslav Štefl, Ph.D.
Zřizovatel                          Ústecký kraj
Místo inspekční činnosti            Čelakovského 250/5, Čelakovského 703/2, Krásné
                                    Březno, Ústí nad Labem
                                    Okružní 973/6, U Panského dvora 1006/1a, Klíše,
                                    Ústí nad Labem
                                    Ústecká 55, Neštědice, Povrly
Inspekční činnost na místě          12. 2. 2024 − 15. 2. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Hodnocení podmínek, průběhu a výsledků vzdělávání poskytovaného střední školou
a domovem mládeže podle příslušných školních vzdělávacích programů.
Zjišťování a hodnocení naplnění školních vzdělávacích programů pro střední a zájmové
vzdělávání a jejich souladu s právními předpisy a rámcovými vzdělávacími programy.


                                    Charakteristika
Střední průmyslová škola stavební a Střední odborná škola stavební a technická, Ústí nad
Labem, příspěvková organizace (dále „škola“) vykonává činnost střední školy, domova
mládeže a školní jídelny.
Ve školním roce 2023/2024 se ve škole vzdělávají žáci v oborech vzdělání 26-57-H/01
Autoelektrikář, 23-55-H/02 Karosář, 23-68-H/01 Mechanik opravář motorových vozidel,
26-51-H/01 Elektrikář, 23-45-L/01 Mechanik seřizovač, 23-56-H/01 Obráběč kovů,
23-51-H/01 Strojní mechanik, 36-47-M/01 Stavebnictví, 36-57-E/01 Malířské a natěračské
práce, 36-67-E/01 Zednické práce, 36-64-H/01 Tesař, 36-67-H/01 Zedník, 33-56-H/01
Truhlář, 36-52-H/01 Instalatér, 33-56-E/01 Truhlářská a čalounická výroba.
K 30. 9. 2023 škola vykázala 709 žáků v 35 třídách v denní formě vzdělávání, z toho 184
žáků v oborech vzdělání zakončených maturitní zkouškou a 525 žáků v oborech vzdělání
zakončených závěrečnou zkouškou. V domově mládeže bylo ubytováno celkem 32 žáků.
V době inspekční činnosti se ve škole vzdělávalo 72 žáků se speciálními vzdělávac ími
potřebami individuálně integrovaných do běžných tříd a 22 žáků s odlišným mateřským
jazykem.
Další informace o škole je možné získat na webových stránkách školy www.stsul.cz.


                         Hodnocení podmínek vzdělávání
Prioritou dlouhodobé vize školy je snaha vytvořit přívětivé edukační prostředí podporující
učení každého žáka se zajištěním materiálních podmínek zejména pro odborné vzdělává ní,
které odpovídá současným trendům a požadavkům na trhu práce. Ředitel školy se strategií
rozvoje školy pravidelně seznamuje všechny zaměstnance, každoročně vývoj školy
vyhodnocuje a následně dle výsledků anketního zjišťování stanovuje úkoly pro další období.
Účelné delegování kompetencí vzhledem k velikosti školy umožňuje její bezproblémo vé
fungování. Do kontrolní činnosti a plnění stanovených cílů se aktivně zapojují také
předmětové komise. Společným cílem je zvyšování kvality vzdělávacího procesu.
Z hospitační činnosti České školní inspekce však vyplynulo, že nastavený kontrolní systém
vykazuje rezervy v poskytování zpětné vazby pedagogům o kvalitě vzdělávacího procesu,
a to zejména v oblastech diferenciace výuky, ve vedení žáků k hodnoticím dovednostem,
v efektivní práci s cílem výuky a ve využití aktivizujících metod a forem v jejím průběhu.
K plnění cílů vzdělávání účelně napomáhá velké množství sociálních partnerů. Mezi
strategické partnery školy patří především firmy, které se školou participují na realizac i
praktické výuky žáků, a to nejen v tuzemsku, ale i v zahraničí. Vedení školy se daří zapojit
do vzdělávání velké podniky, které podporují školu a často i žáky finančně a umožňují také
následné uplatnění absolventů. Efektivní je také zapojení školy do četné projektové činnosti.
Vedení školy se daří pedagogy, kteří nesplňují podmínky odborné kvalifikace, motivovat ke
studiu. Další vzdělávání pedagogických pracovníků je plánováno s ohledem na potřeby
školy. V hodnoceném období bylo zaměřeno zejména na rozšíření odborných kompetencí
pedagogů a zvyšování jejich dovedností v oblasti digitálních kompetencí. Příležitostí pro
zlepšení je zaměřit další vzdělávání na zjištěné nedostatky v průběhu vzdělávacího procesu.

                                            2/7
Poradenské služby ve škole zajišťují dvě výchovné poradkyně a metodička prevence a od
letošního školního roku ve škole působí také sociální pedagožka. Systém poradenských
služeb a způsob sdílení informací s vyučujícími je funkční.
Školní budovy se daří postupně renovovat a modernizovat. Na velmi dobré úrovni jsou
zejména materiální podmínky pro odborné vzdělávání, které odpovídají současným
moderním trendům a významně podporují efektivní odbornou přípravu. Silnou stránkou
školy je vlastní svářecí škola, která umožňuje realizovat výuku sváření v rozsahu témat
k získání svářečského oprávnění. Toto je využíváno zejména u oborů Strojní mechanik
a Mechanik opravář motorových vozidel.


                          Hodnocení průběhu vzdělávání
Společným znakem hospitovaných teoretických hodin všeobecně-vzdělávacích a odborných
předmětů byla atmosféra založená na vzájemném respektu. Pedagogové využívali převážně
výklad společně s řízeným rozhovorem. Na pokládané otázky žáci většinou bez obav
odpovídali, pouze ojediněle zůstávali pasivní. Pozitivem zhlédnutých hodin byla názornost
s využíváním digitálních technologií nebo názorných pomůcek. Pedagogové často
propojovali probírané téma s běžným životem a oborem, ve kterém se žáci vzděláva jí.
V průběhu hodiny pracovali spíše s tématem hodiny, jen výjimečně s cílem. Závěry
některých hodin probíhaly se zvoněním, někteří pedagogové je využili společně se žáky ke
krátkému shrnutí, případně k získání stručné zpětné vazby od žáků. K rozvoji hodnoticíc h
dovedností žáci vedeni nebyli. V žádné hodině nebyla zaznamenána diferenc iace
vzdělávacího obsahu nebo zadávaných úloh, žáci nepracovali s různými informač ními
zdroji, nebyli vedeni ke kritickému myšlení. Kvalitní byla výuka anglického jazyka vedená
vyučujícími výhradně v příslušném jazyce. S využitím digitálních technologií a efektivníc h
vzdělávacích strategií podporovali aktivní zapojení žáků do vzdělávacího procesu. Přínosem
pro rozvoj komunikačních dovedností žáků byla zařazená práce ve dvojici i řízený rozhovor.
Vhodně bylo do výuky zakomponováno vzájemné učení žáků. Ve všech sledovanýc h
hodinách dostávali žáci průběžně zpětnou vazbu o podávaných výkonech, v závěru hodin
měli příležitost reflektovat míru naplnění vzdělávacího cíle.
Sledovaná praktická výuka byla realizována ve školních dílnách. Kvalita a množství
strojního vybavení a prostorová dispozice dílen odborného výcviku pro výuku témat
souvisejících s CNC obráběním, seřizováním strojů a nástrojů a jejich upínání a upínání
obrobků je na velmi dobré úrovni. Také dílna robotiky a 3D tisku, která je využívána pro
výuku oboru Mechanik seřizovač, vhodně doplňuje výuku automatizovaných linek
a pružných systémů a manipulátorů. Zhlédnutý odborný výcvik byl veden na profesioná lní
úrovni. Praktické dovednosti jednotlivců byly účelně rozvíjeny. Žáci byli vedeni
k samostatnosti, aktivně se do výuky zapojovali, ochotně s vyučujícími spolupracova li
a vykonávali zadávané úkoly. Příjemná pracovní atmosféra vhodně podporovala proces
učení.


                         Hodnocení výsledků vzdělávání
Výsledky vzdělávání jsou v oborech vzdělání zakončených závěrečnou zkouškou ověřovány
standardními evaluačními nástroji. Ucelenější znalosti a dovednosti jsou ověřovány
čtvrtletními testy nebo písemnými pracemi po dokončení většího tematického celku.
Výsledky těchto prací vyhodnocují jednotliví pedagogové a konzultují je v předmětových
komisích. V případě zjištěných nedostatků je žákům doporučeno doučování nebo

                                           3/7
individuální konzultace, je jim také umožněno vypracovávat zadané úkoly především
z odborných předmětů ve škole. Efektivita těchto opatření je ovlivněna zájmem žáků.
O výsledcích vzdělávání jsou zákonní zástupci informováni prostřednictvím školního
informačního systému, na třídních schůzkách a v případě potřeby na individuálníc h
konzultacích.
Kvalitu poskytovaného vzdělávání a efektivitu realizované podpory ukazuje úspěšnost žáků
při ukončování vzdělávání maturitní zkouškou. V profilové části neuspěl ve zkušebníc h
obdobích 2022 a 2023 pouze jeden žák z 63 žáků, kteří maturitní zkoušku konali. Vyšší
neúspěšnost v tomto období zaznamenala škola ve společné části. Hrubá neúspěšnost (podíl
žáků, kteří nekonali zkoušku nebo neuspěli, z celkového počtu přihlášených žáků) v oboru
vzdělání Mechanik seřizovač činila 23,5 % v roce 2022 (ČR v dané skupině oborů 17,1 %),
resp. 38,9 % v roce 2023 (ČR 14,8 %), v oboru Stavebnictví 8,7 % v roce 2022 (ČR 7,5 %),
resp. 21,4 % v roce 2023 (ČR 6,2 %). Nejvyšší míru hrubé neúspěšnosti v jednotlivýc h
oborech a zkušebních obdobích zaznamenala škola ve zkušebním předmětu matematika. Pro
zlepšení výsledků ve společné části maturitní zkoušky škola do učebních plánů zavedla
seminář z českého jazyka a nepovinný předmět matematická cvičení.
V rámci přípravy na závěrečné zkoušky jsou žákům zadávány komplexní ročníkové práce,
u kterých jejich vedoucí učitel sleduje postupné plnění jednotlivých částí dle stanoveného
harmonogramu. Dílčí úkoly mohou žáci konzultovat s učiteli odborného výcviku i s učiteli
teoretických předmětů. Žáci mají také možnost vyzkoušet si test jednotné závěrečné zkoušky
nanečisto. Všechny tyto aktivity účinně přispívají k připravenosti žáků na složení závěrečné
zkoušky. Úspěšnost žáků při ukončování vzdělávání závěrečnou zkouškou po opravném
termínu roku 2023 byla 93 %.
Žáci jsou motivováni k účasti v různých soutěžích. Velmi dobrých výsledků na republikové
úrovni dosahují zejména v odborných soutěžích, často s účastí zahraničních škol. Na
krajské, příp. republikové úrovni se žákům školy daří také ve sportovních soutěžích.
Práci s žáky se speciálními vzdělávacími potřebami ve výuce koordinují výchovné
poradkyně, které účinně spolupracují se školskými poradenskými pracovišti. Průběžně jsou
řešeny případné individuální problémy jednotlivců či třídních kolektivů. I přes
informovanost učitelů o přítomnosti žáků se speciálními vzdělávacími potřebami ve výuce
byla potřebná individualizace a diferenciace ve vzdělávání těchto žáků v hospitovanýc h
hodinách zaznamenána spíše ojediněle. Díky působení sociální pedagožky je věnována
systematická podpora žákům ze sociálně znevýhodněného prostředí. Všem žákům je
poskytováno kariérové poradenství, které přispívá k jejich dobrému profesnímu uplatnění.
V případě potřeby, například při školní neúspěšnosti, je výhodou školy prostupnost mezi
vzdělávacími obory.
Činnost metodičky prevence je zaměřena především na prevenci v oblasti záškoláctví
a závislostí (zejména kouření), projevů šikany, kyberšikany a vedení žáků ke zdravému
způsobu života. Jakékoliv náznaky problémového chování jsou řešeny bezodkladně, což
přispívá k jejich minimalizaci.
Škola organizuje pravidelné adaptační programy pro žáky prvních ročníků s cílem vytváření
dobrých prosociálních vztahů a jako prevenci rizikového chování. K posílení třídního
klimatu škola provádí v případě potřeby sociometrická šetření, organizuje sportovní kurzy,
odborné vícedenní exkurze, ale také preventivně zaměřené aktivity pro posilová ní
vzájemných vztahů mezi žáky, právní povědomí žáků, organizuje odborně zaměřené besedy
aj.



                                            4/7
                                         Závěry
Vývoj školy
– Průběžně se zlepšují materiální podmínky pro vzdělávání (kompletní rekonstrukce školní
  budovy v ulici Čelakovského, pravidelná modernizace vybavení školních dílen).
– Přetrvává bohatá projektová činnost a účinná prezentace školy na veřejnosti.
– Ve společné části maturitní zkoušky z matematiky vykazuje škola opakovaně slabé
  výsledky.
Silné stránky
– Zapojení školy do četné projektové činnosti, efektivní propagace školy a aktivní
  a smysluplná spolupráce s odbornými firmami směřují k těsnějšímu propojení výuky
  s praxí a podporují následné uplatnění absolventů v praxi. (1.5)
– Praktická výuka realizovaná ve vlastním prostředí s materiálním zázemím, které
  odpovídá současným trendům, efektivně rozvíjí odborné kompetence žáků. (2.4)
– Úspěšná reprezentace žáků školy zejména v odborných soutěžích velmi dobře podporuje
  rozvoj jejich odborných a sociálních kompetencí. (5.3.)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Metodická podpora poskytovaná pedagogům není dostatečně účinná pro zkvalitňo vá ní
  vzdělávacího procesu. (2.3)
– Pedagogové v nízké míře využívají aktivizační metody a formy práce, což vede k částečné
  pasivitě žáků v průběhu výuky. (4.2)
– Méně využívaná reflexe vzdělávacích cílů v závěru výuky neposkytuje pedagogům ani
  žákům efektivní zpětnou vazbu o účinnosti vzdělávacího procesu. Diferenciace ve výuce
  dostatečně nezohledňuje odlišné vzdělávací potřeby žáků. Pedagogové systematick y
  nepodporují rozvoj hodnoticích dovedností žáků. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Prostřednictvím hospitační činnosti poskytovat pedagogům účinnou zpětnou vazbu
  o kvalitě vzdělávacího procesu.
– Další vzdělávání pedagogických pracovníků zaměřit na oblasti formativního hodnocení,
  diferenciace a individualizace výuky, vedení žáků k hodnoticím dovednostem, efektivní
  práci s cílem výuky a využití aktivizujících metod a forem v jejím průběhu.
- Do výuky zařazovat metody a formy podporující aktivní zapojení žáků do vzdělávac ího
  procesu, systematicky využívat formativní hodnocení žáků. Prostřednictvím
  diferencované výuky a zadáváním úloh různé kognitivní náročnosti zohledňo vat
  vzdělávací potřeby žáků dle jejich individuálních předpokladů.
- Realizovat účinná opatření ke zlepšení výsledků při ukončování vzdělávání maturitní
  zkouškou, zejména ve společné části.



                                            5/7
                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 10 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Úplné znění zřizovací listiny příspěvkové organizace Ústeckého kraje č. j.: 11/2001
      ve znění Dodatků č. 1-43 a Příloh č. 1 a 2 (ze dne 2. 1. 2024)
 2.   Jmenovací list – jmenování ředitelem příspěvkové organizace Ústeckého kraje
      s účinností od 1. 8. 2013 na dobu 6 let včetně Informace o pokračování na vedoucím
      pracovním místě ředitele školy na další šestileté období s účinností od 1. 8. 2019
 3.   Výpisy z rejstříku škol a školských zařízení MŠMT (ze dne 8. 2. 2024)
 4.   Školní řád střední školy, školní rok 2023/2024 vydaný s účinností od 1. 9. 2023
 5.   Vnitřní řád domova mládeže, školní rok 2023/2024
 6.   Školní vzdělávací programy vyučovaných oborů vzdělání platné ve školním roce
      2023/2024
 7.   Dokumentace domova mládeže, školní rok 2023/2024 (vzorek)
 8.   Koncepce školy – strategický plán rozvoje
 9.   Plán kontrolní a hospitační činnosti v hodnoceném období včetně hospitačníc h
      záznamů (vzorek)
10.   Personální dokumentace pedagogických pracovníků včetně absolvovaného dalšího
      vzdělávání (vzorek)
11.   Rozvrhy hodin, školní rok 2023/2024
12.   Školní matrika, školní rok 2023/2024 (vzorek)
13.   Třídní knihy, školní roky 2023/2024 (vzorek)
14.   Zápisy z provozních porad a pedagogických rad, školní roky 2022/2023, 2023/2024
15.   Dokumentace k výchovnému poradenství a prevenci rizikového chování vedená
      k datu inspekční činnosti
16.   Dokumentace k ukončování vzdělávání maturitní a závěrečnou zkouškou, školní roky
      2021/2022, 2022/2023
17.   Výroční zpráva o činnosti školy, školní rok 2022/2023
18.   Inspekční zpráva České školní inspekce č. j.: ČŠIU-70/15-U
19.   Webové stránky školy: www.stsul.cz


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné


                                          6/7
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Ilona Hronová, školní inspektorka, vedoucí inspekčního týmu
 PhDr. Alena Pilousová, školní inspektorka
 Mgr. Ivana Reihsová, školní inspektorka
 Ing. Anna Kejřová, školní inspektorka
 Bc. Blanka Zoudunová, kontrolní pracovnice
 Ing. Jiří Bajan, odborník v oblasti strojírenských oborů

 12. 3. 2024




                                          7/7
