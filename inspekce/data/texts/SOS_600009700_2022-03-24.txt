                                     Česká školní inspekce
                                     Plzeňský inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIP-276/22-P


Název                               Hotelová škola, Plzeň, U Borského parku 3
Sídlo                               U Borského parku 3, 301 00 Plzeň
E-mail                              m.siroky@hsplzen.cz
IČ                                  00518557
Identifikátor                       600009700
Právní forma                        příspěvková organizace
Zastupující                         Mgr. Miroslav Široký
Zřizovatel                          Plzeňský kraj
Místa inspekční činnosti            U Borského parku 3, 301 00 Plzeň
                                    Bendova 22, 301 00 Plzeň
Termín inspekční činnosti           24. - 25. 3., 7. – 8. 4. 2022


Inspekční činnost byla zahájena předložením pověření k inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání poskytovaného střední
školou a domovem mládeže podle § 174 odst. 2 písm. b) zákona č. 561/2004 Sb.,
o předškolním, základním, středním, vyšším odborném a jiném vzdělávání (dále „školský
zákon“), ve znění pozdějších předpisů.
Zjišťování a hodnocení naplňování školních vzdělávacích programů podle § 174 odst. 2
písm. c) školského zákona.




2021/2022
                                    Charakteristika
Právnická osoba Hotelová škola, Plzeň, U Borského parku 3 (dále „škola“) vykonává činnost
střední školy, domova mládeže a školní jídelny.
K termínu inspekční činnosti se ve škole vzdělávalo 904 žáků ve 36 třídách, z toho 387
v oborech poskytujících střední vzdělání s maturitní zkouškou (čtyřleté obory Hotelnic t ví,
Ekonomika a podnikání, dvouletý nástavbový obor Gastronomie) a 517 v oborech
poskytujících střední vzdělání s výučním listem (Kuchař - číšník, Cukrář, Pekař, Řezník -
uzenář). Vzdělávání probíhá ve všech oborech v denní formě.
Škola eviduje 30 žáků se speciálními vzdělávacími potřebami na základě doporučení
školských poradenských zařízení a vzdělává 50 žáků s odlišným mateřským jazykem.
Škola vykonává činnost školského ubytovacího zařízení s nejvyšším povoleným počtem 145
lůžek. Domov mládeže byl v době inspekční činnosti téměř plně obsazen.
V rámci hmotného zabezpečení škola zajišťuje stravování pro své žáky prostřednictvím
školní jídelny.


                         Hodnocení podmínek vzdělávání
Ředitel školy (dále „ředitel“) pracuje na této pozici od roku 1992. Jeho dlouholeté zkušenosti
ve vedení instituce se pozitivně promítají do kvality řízení školy, které vychází z racionálně
nastavených a v týmu pedagogů sdílených koncepčních záměrů, jež pokrývají všechny
důležité oblasti pro vzdělávání.
Organizační struktura odpovídá velikosti i podmínkám školy se dvěma místy poskytovaného
vzdělávání. Jasně vymezené kompetence jednotlivých zástupců umožňují koncepční
i operativní řízení školy, všichni vedoucí pracovníci své povinnosti velmi zodpovědně
vykonávají. Řízení je systémové, funkční, založené na spolupráci a zavedených postupech.
Koncepční plánování vychází z pečlivě zpracovaného plánu práce, který definuje úkoly
jednotlivých úseků a stanoví výčet činností školy v průběhu školního roku. Jednání
pedagogické rady a pravidelné porady v různém formátu umožňují transparentní přenos
informací napříč školou, což má pozitivní dopad nejen na kvalitu probíhajících procesů, ale
i příznivé pracovní klima. Učitelé mezi sebou aktivně spolupracují na úrovni předmětových
komisí, jejichž činnost zahrnuje vedle organizačních záležitostí i pravidelnou evaluaci
výsledků vzdělávání a metodické sdílení.
Kontrolní činnost vedení průběžně monitoruje úroveň procesů ve škole, je účelně nastavena
a důsledně vykonávána. Hospitační činnost, do níž jsou zapojeni i předsedové předmětových
komisí, se zaměřuje na kvalitu vzdělávání v průběhu výuky. Učitelé realizují vzájemné
hospitace s cílem obohacení v oblasti metod a forem. Závěry z kontrol i hospitací jsou
analyzovány, jsou přijímána vhodná opatření. Systém vnitřní kontroly ve vztahu k celé
organizaci je funkční. Drobné formální nedostatky byly v průběhu inspekční činnosti
odstraněny ve školním řádu a dokumentaci domova mládeže.
Výchovně vzdělávací proces zabezpečuje stabilní a vzájemně spolupracující pedagogický
sbor, který prochází přirozenou personální obměnou. Profesní rozvoj pedagogů je podpořen
nejen sdílením v rámci předmětových komisí či spoluprací se smluvními partnery školy, ale
i dalším vzděláváním, které se dlouhodobě zaměřuje na získávání nových odborných
znalostí a dovedností. Další vzdělávání vedení školy je podřízeno koncepčním záměrům
i aktuálním potřebám (např. problematika hodnocení, školení v oblasti hospitační činnosti).




2021/2022                                     2
Další vzdělávání vychovatelů domova mládeže probíhá formou samostudia, jejich účast
na externím vzdělávání je sporadická.
Vedení školy pravidelně vyhodnocuje materiálně technické podmínky pro vzdělává ní.
Ve spolupráci se zřizovatelem pečuje o jejich průběžnou údržbu a obnovu. Škola má
k dispozici dostatečný počet kmenových i odborných učeben, jejichž vybavení potřebným
inventářem odpovídá profilaci školy a reflektuje současné trendy ve vyučovaných oborech.
Materiální zázemí pro odborné vyučování umožňuje žákům kvalitní přípravu na budoucí
povolání. Vybavení pro rozvoj přírodovědné gramotnosti žáků se vzhledem ke specializac i
školy omezuje na základní pomůcky pro jednoduché žákovské pozorování či pokusy.
Podmínky pro realizaci tělesné výchovy jsou dostačující. Domov mládeže poskytuje
ubytovaným žákům prostor k přípravě na vyučování i pro smysluplné trávení volného času.
Systém výchovného působení na žáky v oblasti bezpečnosti a ochrany zdraví spočívá
především v seznamování s pravidly uvedenými ve školním řádu a dalších dokumentech
školy. Vstup do školy je řádně zabezpečen personálně i kamerovým systémem. V průběhu
inspekční činnosti nebyly při fyzické prohlídce školních prostor z hlediska bezpečnosti
a ochrany zdraví žáků zjištěny nedostatky.
Finanční podmínky umožňují vzdělávání podle všech oblastí příslušných                 školních
vzdělávacích programů a poskytování souvisejících školských služeb.


                           Hodnocení průběhu vzdělávání
Sledované hodiny humanitních předmětů (český jazyk a literatura, dějepis, občanská nauka)
probíhaly převážně v příznivém vzdělávacím prostředí. Výuka byla strukturována ve vztahu
ke stanovenému cíli, byla založena na účelném střídání metod, pro názornost byla přínosně
využita digitální technika. Na základě práce s literárními texty byli žáci vedeni k přemýšle ní
i k vytváření pozitivních postojů k četbě. Soustředěně a aktivně pracovali, prokazovali
dobrou znalost literární teorie a její aplikace, byli schopni souvislého verbálního projevu.
Z forem převládala frontální výuka a samostatná práce žáků. Párová či skupinová práce byla
zařazována v menší míře, nebyl vždy využit prostor pro vyšší formy názorové diskuse
podporující vrstevnické učení. V některých případech příliš návodná aktivita vyučujíc íc h
omezovala vlastní úsilí žáků a nepřispívala k formování jejich názorů a postojů. Nízká
efektivita výuky v jednom případě vyplývala z nesprávně volených pedagogických postupů
a nedostatečného důrazu na dodržování pravidel chování.
Výuka anglického a německého jazyka měla proměnlivou úroveň v závislos ti
na pedagogické erudici vyučujících. Přínosné hodiny byly založeny na využití řady
moderních učebních strategií a používání prostředků ICT učiteli i žáky, vyznačo va ly
se i silnými vazbami na specializaci školy. Častá vzájemná kooperace žáků s důrazem
na praktické využití jazyka cíleně podporovala rozvoj jejich komunikativních dovedností.
V části hodin byly zaznamenány méně produktivní postupy: rezervy v plánování
a organizaci činností, upřednostnění gramatického učiva na úkor komunikace či nejasně
zadávané instrukce.
Výuka matematiky, informatiky, přírodovědných předmětů i předmětů s aplikací znalostí
z těchto oblastí zpravidla probíhala na vysoké úrovni a v přiměřeném pracovním tempu
s velkou snahou o propojení výuky s praktickými zkušenostmi žáků a s důrazem
na využitelnost nových poznatků v praxi. Výrazně převládala frontální výuka a samostatná
práce žáků, kooperativní formy byly využívány v malé míře. Individualizovaná podpora
žákům na základě jejich zájmu, nadání nebo speciálních vzdělávacích potřeb nebyla
při hospitovaných hodinách téměř zaznamenána.


2021/2022                                     3
V odborném vzdělávání učitelé cíleně a účelně propojovali teoretickou výuku s praktickým
využitím znalostí a dovedností. Sledované hodiny teoretických odborných předmětů
maturitních oborů i oborů s výučním listem byly dobře připraveny a organizačně zvládnuty.
Výuka probíhala v příznivé pracovní atmosféře. Dostatečné technické vybavení, časté
používání projekčních zařízení, obrazových materiálů i praktických ukázek přispíva ly
k názornosti a účinnosti vyučování. Žáci byli vedeni k používání správné terminolo gie,
odborné výrazy uměli vysvětlit, o svých zkušenostech a znalostech z praxe se zájmem
komunikovali s vyučujícími. Nejvíce byla využívána metoda výkladu se zápisem poznámek,
převládala frontální forma výuky střídaná se samostatnou prací. Důsledkem uvedeného
učebního stylu byla nižší aktivizace žáků k samostatnému uvažování, ke vzájemné
spolupráci či k hledání řešení nastíněných problémových situací. Hospitovaná učební praxe
žáků maturitních oborů na školních pracovištích byla velmi dobře zorganizová na,
simulovala běžné pracovní situace, zároveň umožňovala účinnou práci s chybou a význa mně
napomáhala rozvoji odborných kompetencí žáků. Hospitovaný odborný výcvik v oborech
Kuchař, Cukrář a Pekař měl velmi dobrou odbornou úroveň. Žáci byli rozděleni do skupin,
pod dohledem a metodickým vedením učitelů usilovali o dodržování stanovenýc h
technologických postupů, bezpečnostních a hygienických předpisů. Práce s chybou byla
přirozenou součástí vzdělávání. Rozsah pracovních činností, kvalita vybavení i surovin byly
na odpovídající úrovni. Z přímého pozorování bylo zřejmé, že si žáci osvojují praktické
znalosti a dovednosti pro zdárné uplatnění v budoucí praxi.
Ke společným slabším stránkám sledované výuky patřilo dominantní zastoupení frontální
výuky, která nepodporuje dostatečně rozvoj klíčových kompetencí žáků (aktivní učení,
řešení problémů, dovednost spolupracovat). Učitelé v úhrnu pracovali s kolektivy jako
s homogenními skupinami, minimálně zohledňovali různé vzdělávací potřeby jednotlivýc h
žáků. Vyhodnocování splnění stanoveného cíle hodiny či dosaženého pokroku třídy nebo
jednotlivců se realizovalo v malé míře.
Výchovně vzdělávací činnost domova mládeže se řídí školním vzdělávacím programem
a vnitřním řádem s nezbytnými informacemi a pokyny. Ubytovaní žáci se mohou zapojovat
do nabízených zájmových činností, sportovních i tvořivých. Domov mládeže spolupracuje
s ostatními středoškolskými domovy mládeže v Plzni při konání společných (převážně
sportovních) akcí.


                         Hodnocení výsledků vzdělávání
Výsledky vzdělávání za jednotlivá klasifikační období i výsledky maturitních a závěrečnýc h
zkoušek jsou pravidelně analyzovány v pedagogické radě a v rámci předmětových komisí.
K získávání průběžných výsledků žáků škola využívá obvyklé hodnoticí nástroje v podobě
písemného i ústního zkoušení. Další podklad pro rozbor dosažené úrovně vzdělává ní
představují interní evaluační testy z některých předmětů. Významnou zpětnou vazbu škola
získává rovněž od spolupracujících partnerů, u nichž žáci realizují odborný výcvik nebo
praxi. Ze závěrů jsou vyvozována pro další práci opatření, jejichž účinnost je ověřována
v rámci kontrolní činnosti vedení i práce předmětových komisí.
Výsledky žáků u maturitní zkoušky odpovídají úrovni jejich výsledků v průběhu vzdělává ní
a studijním předpokladům. Na úspěšnost má mimo jiné vliv typ oboru či aktuální složení
tříd. Výsledky žáků u maturitní zkoušky vykazovaly ve sledovaném období mírně kolísavou
úroveň. Stabilně srovnatelných nebo lepších výsledků v porovnání s republiko vým
průměrem daného oboru vykazují žáci oboru Hotelnictví. Vyšší míra neúspěšnosti byla
zaznamenána ve sledovaném období u žáků nástavbového oboru Gastronomie,
problematické byly výsledky z didaktických testů v českém i anglickém jazyce. Vedení


2021/2022                                   4
školy situaci zanalyzovalo, prostřednictvím předmětových komisí učinilo nápravné kroky.
Žáci oborů vzdělání s výučním listem dosahují dobrých výsledků u závěrečných zkoušek ,
z přihlášených neprospívá pouze nízký počet žáků.
Žákům ohroženým školní neúspěšností věnují pedagogové zvýšenou pozornost, přičemž
hlavní cíl představuje eliminace předčasných odchodů ze vzdělávání. Péče spočívá
v individuálních konzultacích, společných schůzkách s rodiči žáků a nabídce doučování.
Jako řešení bývá v některých případech nabízena změna oboru nebo smluvního pracoviště.
Navzdory přijatým opatřením a důslednosti v jejich uplatňování se příliš nedaří snižovat
absenci žáků a motivovat je k dokončení vzdělání.
V oblasti prevence nežádoucího chování škola postupuje podle každoročně aktualizova né ho
a vyhodnocovaného preventivního programu. Samostatně či ve spolupráci s neziskovými
organizacemi pořádá pro žáky pestré aktivity (preventivní dny, semináře, workshopy,
kruhové terapie atd.) z různých tematických okruhů. V návaznosti na období distanční
výuky se učitelé výrazněji věnovali socializačním aktivitám a otázkám duševního zdraví.
Pro tuto oblast je využíván též externí poradce. Pro všechny třídy prvního ročníku jsou v září
pořádány adaptační kurzy. Problematice prevence se učitelé věnovali i v dalším vzdělává ní,
často využívány jsou též projekty vyhlašované zřizovatelem. Díky úspěšným preventivním
strategiím nevyvstala ve škole v poslední době nutnost řešit závažnější projevy sociálně-
patologického chování žáků. Drobné problémy se řešily včas a efektivně. Na odloučeném
pracovišti v Bendově ulici hraje pozitivní roli „rodinná atmosféra“ daná malým kolektive m
žáků a pedagogů i přehlednými prostorovými podmínkami.
Výchovné poradenství je ve škole nastaveno systémově, plánovitě a účinně. Pro řešení
individuálních problémů jsou dvakrát týdně stanoveny konzultační hodiny, k dispozici je
schránka důvěry. Informace o vzdělávacích strategiích projednává výchovná poradkyně
se všemi učiteli, zřízeno je rovněž společné elektronické úložiště. Výchovné poradenství
na odloučeném pracovišti vykonává druhá pedagogická pracovnice, vzájemný přenos
informací je zajištěn. Efektivní spolupráce je navázána s pedagogicko-psychologicko u
poradnou a speciálně-pedagogickým centrem. Přínos podpory pro žáky se speciálními
vzdělávacími potřebami je pravidelně vyhodnocován a jsou vyvozována adekvátní opatření.
Nadané žáky škola eviduje zejména v oblasti sportu. Ve spolupráci s kluby jim stanovuje
časově individualizovanou výuku bez omezení vzdělávacích nároků. Nadání žáků v dalších
oblastech je řešena nabídkou doplňkových aktivit školy (odborné kurzy, soutěže, projekty)
či možností prezentace své zájmové oblasti ve výuce. K žákům s odlišným mateřským
jazykem škola přistupuje individuálně, učitelé zohledňují jejich tempo a dbají
na porozumění. Partnerské vztahy na všech úrovních organizace a korektní přístup učitelů
k žákům jsou jedním ze základních prostředků výchovně vzdělávací činnosti sdílenýc h
v pedagogickém sboru.
Autoevaluaci vlastní činnosti přikládá vedení školy velký význam. Výše popsaná analýza
výsledků vzdělávání je doplňována o anonymní dotazníková šetření zadávaná žákům
i zákonným zástupcům. Jejich prostřednictvím vedení školy zjišťuje názory obou skupin
na poskytované vzdělávání a s ním související záležitosti. Získané informace jsou
bezprostředně vyhodnocovány včetně podniknutí příslušných nápravných kroků. Data jsou
celkově zpracována do souhrnné zprávy vydávané v pětiletém intervalu. Ve školním roce
2021/2022 byla realizována v rámci předmětových komisí SWOT analýza týkající se práce
školy. Z jejích výsledků byly jak na úrovni předmětových komisí, tak školy stanoveny
konkrétní úkoly pro další období.
Rozvoj odborných kompetencí žáků je umožněn díky kvalitní síti dlouhodobýc h
a prověřených smluvních pracovišť, která disponují nejen odpovídajícím materiálním


2021/2022                                     5
zázemím, ale především kompetentním personálem. Škola se též zapojuje do projektů,
jejichž cílem je obohatit výuku nabízených oborů, rozšířit znalosti a zkušenosti žáků
i pedagogů a připravit žáky na uplatnění v zahraničí. Četné úspěchy žáků v odborných
soutěžích od poslední inspekční činnosti v roce 2015 představují dobrý ukazatel kvality
odborného vzdělávání, ačkoliv počet těchto akcí byl od března 2020 výrazně redukován
v důsledku pandemie Covid-19.
Pracovníci domova mládeže vytvářejí pozitivní vnitřní klima, které se projevuje v dobrých
vztazích mezi vychovateli a žáky. Ke zkvalitnění podpory ubytovaných žáků a jejich
výsledků vzdělávání přispívá zejména častý osobní kontakt vychovatelů s třídními učiteli
a jejich účast na jednáních pedagogické rady. Domov mládeže vytváří na požadované úrovni
podmínky pro ubytování a výchovně vzdělávací činnost navazující na výchovně vzdělávac í
činnost střední školy. Je-li potřeba, jsou vychovatelé též v kontaktu se zákonnými zástupci
ubytovaných žáků.


                                        Závěry
Vývoj školy
- vedení školy pracuje ve stejném personálním složení jako při inspekční činnosti v roce
  2015
- zájem o nabízené obory je dlouhodobě stabilní
- vedení školy dbá na průběžnou a racionální údržbu i obnovu materiálně technickýc h
  podmínek pro vzdělávání
Silné stránky
- promyšlený, funkční a osvědčený systém řízení a plánování, jasné vymezení práce
  jednotlivých úseků, komplexní pojetí činností v rámci předmětových komisí
  a transparentní přenos informací napříč organizací zajišťuje bezproblémový chod školy
- práce školy je průběžně monitorována, v pravidelných intervalech se realizuje
  autoevaluace činností školy, ze získaných informací vedení vyvozuje vhodná opatření,
  která následně aplikuje a jejichž účinnost ověřuje
- program preventivních aktivit podporujících žádoucí chování žáků reaguje na aktuální
  potřeby tříd i jednotlivců a přispívá k vytváření dobrého prostředí pro vzdělává ní
  i výchovu
- velmi dobře vybudovaná síť smluvních pracovišť a dalších profesních partnerů napomáhá
  osvojování odborných znalostí a dovedností žáků
Slabé stránky a/nebo příležitosti ke zlepšení
- styl výuky založený hlavně na frontální formě práce s malou diferenciací ve vztahu
  k různým vzdělávacím potřebám žáků i minimální vedení k reflexi vlastního učení
  nepodporuje dostatečně rozvoj žákovských kompetencí k učení, k řešení problémů,
  ke spolupráci




2021/2022                                   6
Doporučení pro zlepšení činnosti školy
- ve výuce vytvářet podmínky pro aktivní učení žáků, učit je spolupracovat, reflektovat
  dosažený pokrok ve vztahu ke stanovenému cíli
- další vzdělávání pedagogických pracovníků        školy i domova mládeže       zaměřit
  na schopnost rozvíjet klíčové kompetence žáků
- stále usilovat o snižování absence žáků ve škole, výchovně působit proti předčasným
  odchodům ze vzdělávání



                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Plzeňský inspektorát, Koperníkova
26, 301 00 Plzeň, případně prostřednictvím datové schránky (g7zais9), nebo na e-
podatelnu csi.p@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Zřizovací listina Hotelové školy, Plzeň, U Borského parku 3, vydaná Plzeňským
       krajem dne 31. května 2001, č. j. 199, včetně dodatků č. 1 až 14
 2.    Osvědčení ředitele školy o absolvování funkčního studia pro řídicí pracovníky
       ve školství vydané Univerzitou Karlovou v Praze ze dne 24. března 2005, č. CŽV
       28/2005
 3.    Jmenování do funkce ředitele Hotelové školy, Plzeň, U Borského parku 3,
       čj. ŠMSpers./24/12 vydané Plzeňským krajem dne 30. dubna 2012 s účinností
       od 1. srpna 2012 na období 6 let
 4.    Dodatek ke jmenování čj. ŠMSpers./25/15 vydaný Plzeňským krajem dne 20. května
       2015 – změna jmenování na dobu neurčitou
 5.    Výpis z Rejstříku škol a školských zařízení ze 4. března 2022
 6.    Školní řád platný ve školním roce 2021/2022
 7.    Vnitřní řád domova mládeže platný ve školním roce 2021/2022
 8.    Školní vzdělávací programy všech vyučovaných oborů platné ve školním roce
       2021/2022
 9.    Školní vzdělávací program domova mládeže platný ve školním roce 2021/2022
10.    Třídní knihy vedené ve školním roce 2021/2022
11.    Rozvrh hodin pro školní rok 2021/2022
12.    Školní matrika vedená k termínu inspekční činnosti
13.    Záznamy z pedagogické rady, školní roky 2020/2021 a 2021/2022
14.    Zápisy z jednání předmětových komisí
15.    Plán kontrolní činnosti vedení školy, hospitační záznamy za školní roky 2020/2021
       a 2021/2022


2021/2022                                  7
16.    Plán školy pro školní rok 2021/2022
17.    Povolení výjimky z nejvyššího počtu dětí, žáků a studentů ze dne 30. června 2019
18.    Dokumentace školního poradenského pracoviště (Školní preventivní strategie pro
       vytvoření pozitivního sociálního klima a předcházení rizikovému chování; přehled
       žáků se speciálními vzdělávacími potřebami, osobní spisy žáků se speciálními
       vzdělávacími potřebami)
19.    Výroční zpráva o činnosti školy ve školním roce 2020/2021
20.    Koncepce rozvoje školy pro roky 2019 – 2025
21.    Souhrnná zpráva – Vlastní hodnocení školy za období 2015 – 2020
22.    Plán dalšího vzdělávání pedagogických pracovníků pro školní rok 2021/2022
23.    Dokumentace k BOZ
24.    Účetní podklady za rok 2021
25.    Podklady ke kvalifikaci pedagogů – náhodný výběr


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Plzeňský inspektorát,
Koperníkova 26, 301 00 Plzeň, případně prostřednictvím datové schránky (g7zais9),
nebo na e-podatelnu csi.p@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




2021/2022                                  8
Složení inspekčního týmu a datum vyhotovení inspekční zprávy


 Mgr. Alena Tomcová, školní inspektorka,           Mgr. Alena Tomcová v. r.
 vedoucí inspekčního týmu
 Mgr. Ivana Bartošová, školní inspektorka          Mgr. Ivana Bartošová v. r.


 Mgr. Petra Holopírková, kontrolní                Mgr. Petra Holopírková v. r.
 pracovnice
 Mgr. Martin Milota, školní inspektor             Mgr. Martin Milota v. r.


 Ing. Magda Netíková, odbornice pro oblast        Ing. Magda Netíková v. r.
 odborného vzdělávání
 Mgr. Karel Nováček, odborník pro oblast         Mgr. Karel Nováček v. r.
 přírodovědných předmětů



V Plzni 6. 5. 2022




Datum a podpis ředitele školy potvrzující projednání a převzetí inspekční zprávy


 Mgr. Miroslav Široký,                             Mgr. Miroslav Široký v. r.
 ředitel školy


V Plzni 10. 5. 2022




2021/2022                                    9
