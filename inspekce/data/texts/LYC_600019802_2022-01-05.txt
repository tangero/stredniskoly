                                     Česká školní inspekce
                                     Liberecký inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIL-940/21-L


Název                               Střední zdravotnická škola, Turnov, 28. října 1390,
                                    příspěvková organizace
Sídlo                               28. října 1390, Turnov
E-mail                              info@szsturnov.cz
IČ                                  00 581 071
Identifikátor                       600 019 802
Právní forma                        příspěvková organizace
Zastupující                         Mgr. Lenka Nováková
Zřizovatel                          Liberecký kraj
Místo inspekční činnosti            28. října 1390, Turnov
Termín inspekční činnosti           5.-7. 1. 2022


Inspekční činnost byla zahájena předložením pověření k inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání poskytovaného střední
školou podle příslušných školních vzdělávacích programů podle § 174 odst. 2 písm. b)
zákona č. 561/2004 Sb., o předškolním, základním, středním, vyšším odborném a jiném
vzdělávání (školský zákon), ve znění pozdějších předpisů.
Zjišťování a hodnocení naplňování školních vzdělávacích programů a jejich souladu
s právními předpisy a rámcovými vzdělávacími programy podle § 174 odst. 2 písm. c)
školského zákona.




2021/2022
                                    Charakteristika
Právnická osoba s názvem Střední zdravotnická škola, Turnov, 28. října 1390, příspěvková
organizace (dále „škola“) byla zřízena ke dni 1. 9. 2004 a sdružuje střední zdravotnicko u
školu, domov mládeže a školní jídelnu- výdejnu s nejvyššími povolenými počty 410 žáků,
115 lůžek a 450 strávníků. Střední škola nabízí čtyřleté studium zakončené maturitní
zkouškou v oborech vzdělávání 53-41-M/04 Masér ve zdravotnictví, 53-41-M/03 Praktická
sestra, 78-42-M/02 Zdravotnické lyceum, 75-41-M/01 Sociální činnost a tříleté studium
v oboru vzdělání s výučním listem 53-41-H/01 Ošetřovatel, všechny v denní formě
vzdělávání.
K datu inspekční činnosti se ve střední škole vzdělávalo 325 žáků (37 chlapců a 288 dívek)
ve 14 třídách. Od poslední inspekční činnosti v roce 2015 dochází každoročně ke zvyšová ní
počtu žáků, v současné době je kapacita školy naplněna ze 79 %. Tato situace je ovlivně na
i rozšířením nabídky vzdělávacích oborů. V době inspekční činnosti škola evidovala 19 žáků
se speciálními vzdělávacími potřebami integrovaných v běžných třídách, z nich jednomu
poskytovala vzdělávání podle individuálního vzdělávacího plánu. Ve škole se vzdělávalo 13
žáků s odlišným mateřským jazykem, z nich pěti byla poskytována pedagogická interve nce
v podobě výuky českého jazyka (v rozsahu dvou hodin týdně) hrazená z rozpočtu školy.
Ve škole jsou tradičně podporováni žáci s talentem ke sportu, žákyně 2. ročníku oboru
Ošetřovatel je národním reprezentantem v jízdě na saních. Dva žáci mají pro letošní školní
rok vytvořen individuální vzdělávací plán z jiných závažných důvodů.
Budova školy, která je v majetku zřizovatele, je situována v klidné okrajové části Turnova
s dobrou dopravní dostupností. Součástí areálu je domov mládeže, který žákům poskytuje
kvalitní ubytování a celodenní stravování. Objekty nejsou bezbariérové, vedení školy usiluje
o zlepšování prostorových a materiálních podmínek školy. V těsné blízkosti školy
se nacházejí pracoviště využívaná pro praktickou výuku žáků (Krajská nemocnice Liberec
s. r. o. – Panochova nemocnice Turnov a Domov důchodců Pohoda).
Více informací o škole lze získat na webové adrese http://www.szsturnov.cz/.


                          Hodnocení podmínek vzdělávání
Koncepce rozvoje školy vychází z krajských i celostátních strategických záměrů ve středním
odborném vzdělávání. Stanovené vize se daří průběžně realizovat. Stěžejními cíli školy jsou
posílení její pozice, úspěšná prezentace na veřejnosti, dobrá uplatnitelnost absolventů na trhu
práce, udržování úzké spolupráce se zdravotnickými a sociálními zařízeními, rozšíření
prostorových podmínek, modernizace technického vybavení a zkvalitňování a posilová ní
mezilidských vztahů. Při plánování dalších záměrů vychází vedení školy aktuálně rovněž
ze svých zkušeností nabytých v období distanční výuky.
Ředitelka školy, která splňuje zákonné předpoklady pro výkon své funkce, uplatňuje
při řízení dlouholeté manažerské zkušenosti, úspěšně školu rozvíjí a daří se jí plnit stanovené
záměry a cíle. V souladu s organizační strukturou deleguje některé kompetence na další
pracovníky školy, kteří se tak účelně podílejí na chodu školy. Způsob řízení je založený
na demokratických principech, podporuje otevřenou komunikaci mezi všemi aktéry
vzdělávání. Organizace vzdělávacího procesu a kontrolní mechanizmy jsou funkční. Vedení
školy průběžně hodnotí práci pedagogických pracovníků. Dokumentace školy je vedena
odpovídajícím způsobem.
V období od poslední inspekční činnosti zpracovala škola v souvislosti se změna mi
v soustavě oborů ve středním vzdělávání školní vzdělávací program pro obor vzdělání


2021/2022                                     2
53-41-M/03 Praktická sestra, kterým byla povinna od 1. 9. 2019 počínaje prvním ročníkem
nahradit obor vzdělání 53-41-M/01 Zdravotnický asistent. Zároveň od školního roku
2017/2018 zařadila do své vzdělávací nabídky obor Masér ve zdravotnictví, který je v rámci
Libereckého kraje unikátní. V souvislosti se změnami ve skladbě oborů významně vzrostl
počet žáků ve škole, prostorová kapacita nestačila nárokům vyplývajícím z organizace
vzdělávání, a proto jsou k výuce částečně využívány i prostory v domově mládeže. Záměrem
vedení školy za podpory zřizovatele je přistavět v budově sídla školy další podlaží, což by
stávající prostorové podmínky výrazně zlepšilo. Projektová dokumentace je již zpracována
a stavební úpravy mají být zahájeny na jaře roku 2023. Škola tak naplní jednu z příležitos tí
stanovených v koncepci svého rozvoje. Rozsáhlé investice do úprav budovy domova
mládeže významně zvýšily komfort pro výuku a ubytování žáků. V roce 2017 byla
vybudována odborná učebna pro realizaci části praktické výuky oboru Masér
ve zdravotnictví. Vybavení všech odborných učeben je průběžně modernizováno tak, aby
umožňovalo plnohodnotný nácvik klinické péče o nemocné a odpovídalo reálnému
pracovnímu prostředí ve zdravotnictví. Nejvyšší povolený počet ubytovaných v domově
mládeže byl v době inspekční činnosti naplněn, kromě žáků SZŠ Turnov poskytuje
ubytování žákům partnerských škol.
Promyšlená práce vedení školy se odráží v příznivých personálních podmínkách.
Od poslední inspekční činnosti došlo v souvislosti se změnou oborové skladby k výrazné
obměně pedagogického sboru. V současnosti většina vyučujících splňuje požadavky
na odbornou kvalifikaci. Vedení školy se podařilo mimo jiné získat potřebné odborníky
z praxe, kteří dokáží žákům teoretické poznatky předat na základě praktických zkušeností.
Plány dalšího vzdělávání jsou vytvářeny ve spolupráci s pedagogy a stanovují tak nejen
priority pro potřeby školy, ale zahrnují i individuální zájmy jednotlivců v rámci jejich
osobnostního rozvoje. Důraz je kladen na studium ke splnění kvalifikačních předpokladů,
prohloubení odborných znalostí a dovedností a na inovativní metody ve výuce a inkluzi
v rámci projektů „Kolegové při edukaci komunikují“ a „Podpora společného vzdělává ní
v pedagogické praxi“. Z důvodu pandemie covid-19 se většina vzdělávacích akcí
v uplynulém školním roce konala online.
Oblast výchovného poradenství zajišťují kvalifikované pedagožky s citlivým přístupem
k žákovským problémům. Ve spolupráci s vedením školy, třídními učiteli a ostatními
pedagogy se daří pro žáky zajišťovat široké spektrum poradenských služeb. Škola se cíleně
zabývá podporou žáků s odlišným mateřským jazykem, kterým nabízí nadstandardní
možnosti v oblasti rozvoje jazykových kompetencí. Podpora žáků se speciálními
vzdělávacími potřebami je poskytována ve spolupráci se školskými poradenskými
zařízeními. Dokumentace je průběžně aktualizována, s obsahem podpůrných opatření jsou
seznamováni systematicky všichni vyučující. Významná pozornost je věnována
kariérovému poradenství a prevenci předčasných odchodů ze vzdělávání. Většina
vyučujících nabízí individuální konzultace k probranému učivu, škola je zapojena
do programu Doučování pro žáky závěrečných ročníků.
V rámci prevence rizikového chování rozvíjí škola spolupracuje efektivní spolupráci
s externími partnery a poskytovateli služeb, patří mezi ně Policie ČR, Linka důvěry,
společnost Nenech to být, Intervenční centrum pro osoby ohrožené domácím násilím nebo
Poradna pro rodinu, manželství a mezilidské vztahy.
K uskutečňování koncepčních záměrů a zkvalitnění své činnosti škola efektivně využívá
aktivní spolupráci se sociálními a profesními partnery. Klíčovým partnerem je Krajská
nemocnice Liberec a.s. (pracoviště Turnov) a dále jsou to především zdravotnická a sociální
zařízení v Libereckém a sousedních krajích. Do výuky jsou zapojováni rovněž zdravotnič t í



2021/2022                                    3
pracovníci, odborníci z praxe. K posílení spolupráce přispěly stáže učitelů odborných
předmětů na pracovištích sociálních partnerů. V období pandemie covid-19 se škola
příkladným způsobem zapojila do pomoci svým sociálním partnerům. Někteří žáci
dobrovolně odpracovali až 700 hodin.
Přijímací řízení proběhlo v uplynulém školním roce pro obory vzdělání Masér
ve zdravotnictví, Zdravotnické lyceum, Praktická sestra a Sociální činnost. Obor Ošetřovatel
z kapacitních důvodů budovy nebyl pro školní rok 2021/2022 otevřen. Kromě výsledků
jednotné přijímací zkoušky přihlížela škola k prospěchu a chování v 1. pololetí
8. a 9. ročníku základního vzdělávání a dále k významným úspěchům v soutěžích
a olympiádách.
V oblasti zajišťování bezpečnosti a ochrany zdraví žáků má škola srozumitelně nastavená
pravidla. Všechny žáky s nimi seznámila na začátku školního roku, na možná rizika
při akcích upozorňuje průběžně. Kultivovaným prostředím pozitivně formuje osobnost žáků,
což se projevuje v dodržování nastavených pravidel chování i v nízké míře úrazovosti. Proti
nežádoucímu vniknutí cizích osob zabezpečila vstupní prostory školy a domova mládeže
elektronickým systémem.
Slabým místem je dlouhodobě špatný stav příjezdové panelové komunikace v areálu školy
a nevyhovující povrch asfaltového hřiště, které nelze plně využít pro sportovní aktivity.
Celodenní stravování ve smyslu školního stravování škola zajišťuje dodavatelsky ve vlastní
školní jídelně-výdejně s dostačující kapacitou v budově domova mládeže. Podporuje zdravé
stravovací návyky žáků výběrem dvou vhodných jídel z nabídky dodavatele a širokou
nabídkou nápojů pro pitný režim.
Škola ve sledovaném období hospodařila s poskytnutými finančními prostředky a vlastními
příjmy. Provozovala vedlejší hospodářskou činnost v oblasti pronájmu nebytovýc h
a bytových prostor. Efektivním financováním a účelným nakládáním s finanč ními
prostředky a aktivní projektovou činností se ředitelce daří zajistit plynulý chod školy
a vytvářet příznivé předpoklady pro další rozvoj školy.


                          Hodnocení průběhu vzdělávání
V hospitovaných hodinách převládala pozitivní a současně produktivní pracovní atmosféra,
vyučující se k žákům chovali vstřícně a přátelsky, díky empatickému a vlídnému přístupu
jim poskytovali vzor žádoucího chování budoucích zdravotníků.
V hodinách českého jazyka vedly zvolené formy a metody k dosažení cílů a směřovaly
k aktivnímu zapojení žáků. Učitelé využívali efektivně organizované skupinové práce
a řízeného rozhovoru, zvolené didaktické postupy a strategie směřovaly k přípravě ke všem
částem komplexní maturitní zkoušky. Sami žáci byli spolutvůrci probíhajících aktivit.
Pedagogové je vedli k samostatnému hledání informací z různých zdrojů, k třídění
získaných poznatků a jejich předávání spolužákům v rámci opakování k didaktickému testu
i ústní části maturitní zkoušky. Nechyběl rozbor uměleckého literárního textu a práce
s jazykovými prostředky.
Vzdělávání v cizích jazycích (anglický, německý jazyk) má ve škole vysokou úroveň.
Vyučovací hodiny byly vedeny v cílovém jazyce, kvalitní mluvený projev pedagogů
podporoval rozvoj receptivních a řečových dovedností žáků. Struktura hodin byla dobře
organizačně zvládnutá, hospitované hodiny se vyznačovaly logickou stavbou, pestrým
a dynamickým střídáním činností a využíváním aktivizujících prvků. Gramatické a lexiká lní
učivo bylo procvičováno spontánně při společné i samostatné práci žáků s texty i při nácviku


2021/2022                                    4
komunikačních dovedností ve skupinách. V individuálních případech nechyběla adresná
dopomoc učitele (oprava výslovnosti, případně gramatických chyb). Žáci byli aktivní,
jednotlivá zadání plnili zodpovědně a se zájmem, prokazovali dobrou úroveň jazykovýc h
kompetencí.
Hospitované hodiny matematiky byly vedeny obsahově správně a srozumitelně. Pedagožky
se zaměřily na seznámení s předpokládaným průběhem vyučovací hodiny. Učivo
předkládaly žákům systematicky a v logické návaznosti. Porozumění látce zjišťovaly účelně
pokládanými otázkami a zejména při procvičování učiva, kdy žáci pracovali samostatně,
poskytovaly jednotlivým žákům okamžitou zpětnou vazbu využitelnou k jejich dalšímu
učení. V hodinách nebyla využívána kooperace žáků ve dvojicích ani ve skupinách, všichni
žáci plnili stejné typy úkolů. Žáci měli o výuku zájem a aktivně pracovali na zadaných
úkolech.
Společným rysem hospitovaných hodin přírodovědných předmětů byl důraz na obsahovou
správnost a kompletnost informací, výuka probíhala převážně frontálně s vysokým
zapojením žáků. Atmosféra ve třídách byla otevřená a žáci spontánně a se zájmem
komunikovali s pedagogy. Obsah učiva se vyznačoval vysokou odborností, žáci prokazovali
hluboké znalosti v jednotlivých předmětech. Pro praktická cvičení v této oblasti
je využívána moderně vybavená laboratoř v budově domova mládeže. Vhodným doplněním
výuky je ekologicky zaměřený kurz v Ekocentru SEV Střevlík. V průběhu roku se třídy
zapojují do projektů podporujících ochranu životního prostředí.
Ve výuce základů společenských věd převažovala frontální výuka kombinova ná
se samostatnou prací, doplněná kooperací ve dvojici nebo skupině. Vhodně byly využívá ny
mezipředmětové vztahy i odkazy na reálný život. Příkladná byla hospitovaná hodina
Psychologie v maturitním ročníku Zdravotnického lycea. Obsah výuky se promítal do reálné
praxe ve zdravotnictví, upozorňoval na ožehavá témata práce zdravotnického personálu.
Žáci využívali zkušeností nabytých v průběhu praktického vyučování a aktivně se zapojovali
do diskuse.
Ve výuce informačních a komunikačních technologií je třeba ocenit snahu vyučující umožnit
žákům efektivně zvládnout praktické dovednosti při práci s těmito technologiemi, zejména
vzhledem k možnostem jejich využití v dalších předmětech. Vybavení dvou počítačových
učeben umožňuje plnohodnotné vzdělávání každého žáka.
Škola nemá vlastní tělocvičnu, tělesná výchova je vyučována na městských sportovištíc h.
Hospitovaná výuka probíhala v dobře vybavené městské sokolovně vzdálené cca 10 minut
pěší chůze od sídla školy. Byla zaměřena na posilování fyzické zdatnosti žáků, technick é
provedení a estetiku gymnastického projevu. Podporovala týmovou spolupráci i zdravou
soutěživost žáků. Výuka je doplňována o tradiční výcvikové kurzy (adaptační a lyžařský
v 1. ročníku a sportovně turistický ve 3. ročníku).
Učitelé odborného vzdělávání zdravotnických oborů doplňovali výklad řadou příkladů
z praxe, podněcovali aktivitu žáků. Srozumitelnosti předávaných informací napomáhala
použitá prezentační technika i využívání vhodně zvolených pomůcek. U předmětů
s významným podílem praktických činností byla žákům při nácviku jednotlivých dovedností
poskytována účinná individuální podpora. V hospitovaných hodinách byla zřetelná
oboustranná otevřená komunikace s průběžným hodnocením výkonu. Vzhledem k zaměření
školy byl kladen důraz na etickou stránku praxe, což pozitivně podněcovalo sociální
a osobnostní rozvoj žáků. Efektivitu výuky zvyšovala odborná zkušenost pedagogů, jejich
osobní příklad a přirozená autorita a jasně nastavená pravidla.




2021/2022                                   5
Výuka sociální aktivizace klientů oboru Sociální činnost probíhala v přímé návaznosti
na praxe žáků. Reflexe činností na pracovištích sociálních partnerů byla provázána
s rozšiřováním odborných teoretických znalostí. Účelné využití digitálních technologií
umožnilo vizualizaci probíraného učiva na reálných příkladech. Žáci pracovali po celou
dobu se zájmem a cíleně diskutovali k probíranému tématu. Praktická výuka ve výtvarné
dílně přímo navazovala na proběhlou teoretickou výuku.

                          Hodnocení výsledků vzdělávání
Škola dlouhodobě zjišťuje a důsledně vyhodnocuje úroveň poskytovaného vzdělává ní.
Průběžné hodnocení výsledků vzdělávání je předmětem jednání vedení školy, pedagogické
rady a pracovních porad. Škola poskytuje žákům zpětnou vazbu a vhodně je motivuje
k dosažení jejich osobních možností. Těm, kteří aktuálně nedosahují v některé oblasti
očekávaných výsledků, poskytuje účinnou podporu a pomoc.
Vyučující využívají různých forem ústního a písemného zkoušení, v oboru Sociální činnost
si žáci vytvářejí portfolia prací, zejména v předmětu Sociální aktivizace klientů.
Škola se snaží předcházet neúspěchu svých žáků ve vzdělávání, pedagogové poskytují
konzultace a doučování. Prostřednictvím školního informačního systému jsou žákům
zpřístupňovány studijní materiály, čímž se snižuje nepříznivý dopad nepřítomnosti ve škole.
Případné kázeňské problémy či školní neúspěch jsou neprodleně projednávány se žáky
a s jejich zákonnými zástupci. Díky vhodně nastaveným pravidlům ve školním řádu a jejich
důslednému uplatňování se škole daří úspěšně předcházet vysoké či neomluvené absenci.
Příprava na maturitní zkoušku je systematická, důraz je kladen na kompetence k přísluš ným
odborným činnostem.
Škola analyzuje celkové výsledky vzdělávání, přijímá potřebná opatření a sleduje jejich
dopad. Výchovná opatření jsou uplatňována na základě nastavených pravidel pro hodnocení
chování, převažuje pozitivní motivace formou pochval třídního učitele, a to nejčastěji
za výborné studijní výsledky, za aktivní zapojení do distančního vzdělávání a za pomoc
při zvládání pandemie covid-19, škola systematicky podporovala a motivovala žáky
k pomoci zdravotnickým a sociálním zařízením zajistit jejich řádné fungování. Za zapojení
do boje s pandemií covid-19 ocenila ředitelka věcným darem 46 žáků školy. V oblasti
restrikce byly v 1. pololetí uplatněny důtky ředitelky školy 4 žákům za špatný přístup
k distančnímu vzdělávání a neomluvené hodiny. Ve druhém pololetí byly uděleny tři snížené
známky z chování za neomluvené hodiny.
V celkovém hodnocení za školní rok 2020/2021 činil počet vyznamenaných 33 %, naproti
tomu neprospívajících byla 4 % žáků školy. Nejdůležitějším ukazatelem hodnocení
úspěšnosti školy je úspěšnost u maturitní zkoušky. U žáků zdravotnických a sociálníc h
oborů, kteří se zapojili do boje s pandemií covid-19 a kteří prokázali minimá lně
160 odpracovaných hodin, byly ve školním roce 2020/2021bez náhrady uznány didaktické
testy. Této možnosti využila většina žáků oboru Zdravotnický asistent a několik jednotlivc ů
z oboru Masér ve zdravotnictví a Sociální činnost. V porovnání se školami stejného typu
bylo zjištěno, že úspěšnost žáků u maturitní zkoušky je v posledních třech školních letech
v oboru Zdravotnické lyceum vyšší, než je republikový průměr, naopak v oborech Praktická
sestra a Masér ve zdravotnictví je nižší. Škola přistoupila ke vhodným opatřením,
aby zlepšila přípravu žáků k maturitní zkoušce, zavedla dělení tříd na menší skupiny
pro výuku angličtiny a nabídla doučování maturitních předmětů. Zvýšení motivace žáků
k jazykovému vzdělávání ovlivňuje i zapojení školy do projektu ERASMUS+ s názvem
„Jedeme pečovat o druhé“, který umožnil čtyřtýdenní odborné praxe 16 žáků v Anglii
a Irsku.


2021/2022                                    6
Mimoškolní činnost je zajišťována převážně v domově mládeže, jehož prostřednictvím
se žáci zapojují do kulturního života města Turnova i do pohybových aktivit v rámci
Asociace školních sportovních klubů České republiky.
Škola od svých absolventů získává informace o jejich dalším uplatnění, v letošním školním
roce bylo 14 přijato ke studiu na vysokých školách, 11 na vyšších odborných školách,
15 našlo zaměstnání ve zdravotnictví nebo v jiném oboru, někteří hledají uplatnění
v zahraničí.

                                        Závěry
Vývoj školy / školského zařízení
- Rozšíření nabídky vzdělávání o obory Masér ve zdravotnictví a Praktická sestra.
- Zvýšení počtu žáků školy.
- Rozšíření prostorových podmínek, vybavení odborných učeben (reálné prostředí sesterny
  a masážního studia, nemocniční lůžka, relaxační místnost), modernizace technického
  vybavení budov.
- Zapojení do projektu mezinárodní mobility žáků.
- Obměna pedagogického sboru v souvislosti se změnou oborové skladby, posílení
  zejména o odborníky z praxe.
Silné stránky
- Příkladná spolupráce školy se sociálními partnery přispívá ke zvyšování odborných kvalit
  školy, propojení výuky s praxí a následné uplatnitelnosti absolventů na trhu práce.
- Koncepční systém řízení a plánování se pozitivně promítá do zlepšujících se podmínek
  školy.
- Velmi dobré materiální zázemí školy umožnuje žákům i pedagogům přístup k moderním
  technologiím, jejichž využívání zvyšuje efektivitu výuky.
- Škola zajišťuje výuku českého jazyka pro žáky s odlišným mateřským jazykem nad rámec
  běžné výuky.
- Škola systematicky podporovala a motivovala žáky k pomoci zdravotnickým a sociálním
  zařízením zajistit jejich řádné fungování v době pandemie covid-19.
- Domov mládeže se významně angažuje v sociální oblasti v místní komunitě.
- Začleňování žáků z odlišných kulturních prostředí probíhá řízeně, zejména v rámci
  činností domova mládeže.
Slabé stránky a/nebo příležitosti ke zlepšení
- Ve sledovaném teoretickém vyučování učitelé jen v malé míře vytvářeli prostor
  pro sebehodnocení žáků, které je jedním z nástrojů pro posilování sebepojetí žáků
  deklarované ve školních vzdělávacích programech.
- V oblasti přírodovědného vzdělávání jsou jen ojediněle využívány metody vzdělává ní
  podporující spolupráci a samostatnost žaků.
- Ve výuce převažuje frontální způsob předávání informací, aktivizace žáků je nízká.
- Povrch asfaltového hřiště nevyhovuje požadavkům pro sportovní činnosti.



2021/2022                                   7
Doporučení pro zlepšení činnosti školy
- Více využívat i v teoretickém vyučování pestré formy a metody práce směřující k větší
  aktivitě žáků.
- Ve výuce důsledněji uplatňovat prvky formativního hodnocení.


            Seznam dokladů, o které se inspekční zjištění opírají
 1.    Zřizovací listina čj. ZL-27/17-Š ze dne 27. 6. 2017, s účinností od 1. 9. 2017
 2.    Jmenování na vedoucí pracovní místo ředitele ze dne 15. 5. 2018, s účinností
       od 1. 8. 2018
 3.    Příloha č. 1 ke Zřizovací listině č. ZL 27/17-Š ze dne 22. 6. 2021 (specifikace
       nemovitého majetku manipulační plocha, sportoviště, rekreační plocha)
 4.    Strategický plán – pedagogický rozvoj školy a domova mládeže ze dne 14. 8. 2020
 5.    Výpis z rejstříku škol a školských zařízení https://rejstriky.msmt.cz/rejsko l/
       ke dni inspekční činnosti
 6.    Personální dokumentace pedagogických pracovníků (vzorek)
 7.    Plán dalšího vzdělávání pedagogických pracovníků pro školní rok 2021/2022
 8.    Zápisy z pedagogické rady ve školních letech 2020/2021 a 2021/2022
 9.    Zápisy ze zasedání školské rady ve školních letech 2020/2021 a 2021/2022
10.    Školní vzdělávací programy pro obory vzdělání 53-41-M/04 Masér ve zdravotnic tví,
       53-41-M/03 Praktická sestra, 78-42-M/02 Zdravotnické lyceum, 75-41-M/01 Sociální
       činnost, 53-41-H/01 Ošetřovatel, školní rok 2021/2022
11.    Školní matrika, vedená k datu inspekce
12.    Přijímací řízení (kritéria přijímacího řízení, výsledky), školní rok 2020/2021
13.    Výroční zprávy o činnosti školy za školní roky 2018/2019, 2019/2020 a 2020/2021
14.    Školní řád platný ve školním roce 2021/2022
15.    Organizační řád Střední zdravotnické školy Turnov platný od 1. 9. 2020
16.    Vnitřní řád domova mládeže ze dne 31. 8. 2021
17.    Řád laboratoře platný pro školní rok 2021/2022
18.    Vnitřní předpis o dohledu ze dne 1. 9. 2021
19.    Rozvrhy vyučovacích hodin pro školní rok 2021/2022
20.    Rozvrh praxí 4. ročníku oboru Masér ve zdravotnictví, předmět Masáže 2021/2022
21.    Třídní knihy vedené elektronicky, školní rok 2020/2021 a 2021/2022
22.    Dokumentace výchovného poradenství a prevence rizikového chování žáků platná
       k datu inspekce
23.    Doklady o ukončování vzdělávání maturitní zkouškou, maturitní období 2019 až 2021
24.    Výkazy M 8 o střední škole podle stavu k 30. 9. 2019, 30. 9. 2020 a 30. 9. 2021
       a R 13-01 o ředitelství škol k datu inspekce
25.    Dokumentace k bezpečnosti a ochraně zdraví žáků a požární ochraně, aktuální stav,
       vzorek
26.    Kniha úrazů střední školy a domova mládeže ke dni inspekční činnosti
27.    Dokumentace k ekonomickému hodnocení podmínek školy (kalendářní rok 2020)
28.    Dokumentace ke zhodnocení školního stravování
29.    Protokol o provedení odborně technické kontrole stacionárního tréninkového zařízení
       posilovny a venkovního hřiště, zakázka č. 044/2020 ze dne 27. 5. 2020
30.    Inspekční zpráva čj. ČŠIL-573/15-L ze dne 6. 11. 2015
31.    Webové stránky školy na adrese http://www.szsturnov.cz




2021/2022                                   8
                                        Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu: Česká školní inspekce, Liberecký inspektorát,
Masarykova 801/28, Liberec, případně prostřednictvím datové schránky (g7zais9),
nebo na e-podatelnu csi.l@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Romana Jůnová, školní inspektorka,              Romana Jůnová v. r.
 vedoucí inspekčního týmu
 Mgr. Jitka Šafaříková, školní inspektorka            Jitka Šafaříková v. r.
 Bc. Jana Čermáková, kontrolní pracovnice             Jana Čermáková v. r.
 MUDr. Stanislav Jůna, přizvaná osoba                  Stanislav Jůna v. r.

V Liberci 3. 2. 2022


Datum a podpis ředitelky školy potvrzující projednání a převzetí inspekční zprávy


 Mgr. Lenka Nováková,                                 Pavel Doubrava v z.
 ředitelka školy

V Turnově 8. 2. 2022




2021/2022                                    9
