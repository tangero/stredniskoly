                                     Česká školní inspekce
                                    Středočeský inspektorát
__________________________________________________________________________________________________________ __




                         IN S P E K Č N Í ZP R ÁVA
                                           Čj. ČŠIS-441/22-S


Název                                Základní škola VIA BEROUN
Sídlo                                Hrnčířská 642, Beroun-Město, 266 01 Beroun
E-mail                               info@viaberoun.cz
IČ                                   09 806 580
Identifikátor                        691 014 566
Právní forma                         školská právnická osoba
Zastupující                          Mgr. Jiří Luka
Zřizovatel                           Nadace TIPSPORT
Místo inspekční činnosti             Okružní 1404, Beroun-Město, Beroun
Termín inspekční činnosti            25. a 28. března 2022


Inspekční činnost byla zahájena předložením pověření k inspekční činnosti.


                                  Předmět inspekční činnosti

Zjišťování a hodnocení podmínek, průběhu a výsledků vzdělávání v základní škole
a ve školní družině podle školních vzdělávacích programů, jejich naplňování a soulad
s právními předpisy a s příslušným rámcovými vzdělávacími programy podle § 174 odst. 2
písm. b) a c) zákona č. 561/2004 Sb., o předškolním, základním, středním, vyšším odborném
a jiném vzdělávání (školský zákon), ve znění pozdějších předpisů. Inspekční činnost na
žádost podle § 174 odst. 7 školského zákona.




2021/2022
                                    Charakteristika
Školská právnická osoba (dále „škola“) vykonává činnost základní školy a školní družiny.
Vzdělávání a školské služby začala poskytovat od začátku školního roku 2021/2022.
Základního vzdělávání se účastní 29 žáků zařazených do dvou tříd. Jednu třídu navštěvují
žáci prvního ročníku, další třída je zřízena pro žáky prvního až třetího ročníku, kteří jsou
ukrajinskými válečnými uprchlíky. Dalších 23 žáků se vzdělává individuálně. Speciální
vzdělávací potřeby byly školským poradenským zařízením identifikovány u jednoho žáka.
Povinnost předškolního vzdělávání v přípravné třídě základní školy plní 11 dětí. Většina dětí
a žáků školy se účastní i zájmového vzdělávání ve třech odděleních školní družiny. Děti
a žáci naplňují základní školu i školní družinu přibližně na 60 % nejvyššího povoleného
počtu. Všechny své činnosti vykonává škola v pronajatých prostorech střední školy, v její
školní jídelně se děti a žáci stravují.


                         Hodnocení podmínek vzdělávání
Všechny činnosti školy vycházejí z promyšlené koncepce sestavené ředitelem v těsné
součinnosti se zřizovatelem. Zakládá se na myšlence poskytovat vysoce kvalitní vzdělává ní
kombinující stěžejní podněty širokého spektra progresivních pedagogických směrů
reflektujících potřeby vzdělávání pro 21. století. Tato koncepce je podrobně rozpracována
ve vzájemně provázaných školních vzdělávacích programech pro základní vzdělává ní
(obsahuje i program přípravné třídy) a pro zájmové vzdělávání. Jejich vzdělávací cíle stojí
na prioritě utváření hodnotově ukotvených postojů a rozvoji dovednostních kompetencí
využívajících žáky aktivně uchopené znalosti. Významné postavení v kurikulu školy má
výuka anglického jazyka v konceptu Content and Language Integrated Learning.
Pro školu je vedle těsné spolupráce se zřizovatelem klíčové partnerství se zákonnými
zástupci dětí a žáků, jejichž informování je věnována příkladná pozornost. Přehledné kvalitní
webové stránky školy doplňuje vydávaný měsíčník, budoucím zájemcům o školu dobře
slouží praktická informační brožura. Pevné vazby ve školním společenství dětí, žáků, jejich
zákonných zástupců a pracovníků školy se vhodně utváří zejména pravidelným denním
kontaktem vedení školy při příchodu žáků a na pravidelně konaných školních
shromážděních. Vzájemná komunikace účastníků vzdělávacího procesu se řídí souborem
účelně nastavených pravidel, neformální vazby převažují nad formálními.
Pedagogický sbor tvoří vedle ředitele dvě odborně kvalifikované učitelky. Potřebné
kvalifikační předpoklady splňuje pro výuku konverzace i rodilá mluvčí. Některé vyučovac í
hodiny jsou zajištěny učitelkou, která si příslušnou odbornou kvalifikaci doplňuje
potřebným studiem. Obsahová návaznost základního a zájmového vzdělávání je zajištěna
i jeho personálním propojením. Zájmové vzdělávání je zajišťováno převážně
pedagogickými pracovnicemi s příslušnou odbornou kvalifikací. Jedné pedagogické
pracovnici, která působí jako asistentka pedagoga i jako vychovatelka, chybí odborná
kvalifikace k oběma uvedeným činnostem. Významný faktor podpory ukrajinských žáků
představuje působení dvou školních asistentek z Ukrajiny; na výuce se významně podílí
jedna, která na Ukrajině splňuje kvalifikační předpoklady učitelky, druhá s ukrajinskou
kvalifikací psycholožky poskytuje vedle podpory žákům i služby tlumočnice.
Všichni pedagogičtí pracovníci intenzivně konzultují vývoj vzdělávání ve škole a vzájemně
si hospitují, působí synergicky jako ideově kompaktní tým. Ředitel stejně jako ostatní
pedagogické pracovnice školy soustavně prohlubuje své profesní kompetence účastí ve
vhodných studiích, vzdělávacích projektech a svým aktivním působením v profesní
komunitě.


2021/2022                                    2
Škola působí v kompaktní části rozsáhlého komplexu budov střední školy, její prostory
před zahájením vzdělávání prošly komplexní rekonstrukcí. Učebny jsou vybaveny novým
školním nábytkem a všemi potřebnými digitálními technologiemi. Jsou účelově zónovány
na místa pro společnou i samostatnou práci a koberec, na kterém se odehrává významná část
výuky. Školní nábytek umožňuje formálně pestrou výuku. Výuka tělesné výchovy se
odehrává v tělocvičně, nebo na školním hřišti. Zdroje financování z veřejných i soukromých
zdrojů a z úplaty za vzdělávání jsou využívány účelně.
V přehledných prostorách školy jsou dohledy nad žáky stanoveny účelně a v průběhu
inspekční činnosti byly řádně vykonávány, ve škole doposud nenastal žádný školní úraz.


                          Hodnocení průběhu vzdělávání
Každodenní úvodní vyučovací jednotkou v každé třídě je ranní setkání zaměřené na posílení
osobních vazeb, výchovu k hodnotám a psychohygienicky vhodné zahájení intenzivního
vzdělávání. Z průběhu těchto tzv. ranních oáz bylo patrné, že vytyčené cíle plní. Děti a žáci
sdíleli své osobní zážitky, radosti i obavy, vnímali a aktivně glosovaly četbu textů s mravním
obsahem, který byl doplněn vhodným obrazovým materiálem. Pocit sounáležitosti se školou
a postoj k probíraným hodnotám děti a žáci upevňovali společným zpěvem. Zejména ve třídě
ukrajinských žáků byl patrný přínos této aktivity pro vytváření pocitu bezpečí.
Ve vyučovacích hodinách přípravné třídy si děti efektivně osvojovaly předčtenářské
a předmatematické kompetence a jemnou motoriku, vhodně byla obohacována jejich slovní
zásoba s využitím prvních podnětů z anglického jazyka. K těmto účelům dobře sloužil
připravený soubor pracovních listů. Vyučovací hodina hudební výchovy vedla k analytick y
náročnému vnímání zvolené ukázky vážné hudby, úkoly, které učitelka s poslechem spojila,
směřovaly více ke vzdělávacím cílům přiměřeným až základnímu vzdělávání. V této
obsahově i senzoricky náročné hodině bylo patrné, že záměrná pozornost dětí byla
vyžadována nad limity danými jejich věkem.
Ve výuce tělesné výchovy byly předškolní děti při společných aktivitách zdařile integrová ny
mezi žáky prvního ročníku. Děti i žáci byli uvyklí způsobu vedení výuky učitelkou, díky
čemuž byl čas využit velmi efektivně. Hodina byla metodicky správně strukturova ná
a přínosná pro fyziologický rozvoj.
Nedostatkem výuky dětí v přípravné třídě byla organizace vyučování v téměř shodné
struktuře jako pro žáky základní školy. Celé dopoledne převažovaly řízené aktivity
s minimem příležitostí pro volnou hru nebo spontánní komunikaci mezi dětmi. Volitelno st
činností, kterou požaduje Rámcový vzdělávací program pro předškolní vzdělávání, je
redukována jen na volbu aktivity v úzkém didaktickém rámci vzdělávacích úkolů typických
pro základní vzdělávání, která potřeby předškolních dětí nenaplňuje.
Vysoce efektivní byla v prvním ročníku výuka konverzace v anglickém jazyce vedená
rodilou mluvčí. Učitelka se žáky komunikovala výhradně v angličtině, žáci ochotně
pracovali v zažitých aktivizujících metodách. Vzdělávací obsah byl žákům předkládán
atraktivně, vždy s využitím více způsobů prezentace: v textech písniček doprovázenýc h
pohybem, kartičkami s názvy dní, měsíců či počasí, využitím vhodného pracovního listu.
Výuka cizího jazyka přirozeně navazovala na výuku čtení. Plnohodnotně byli zapojeni
všichni žáci, přestože jejich jazykové dovednosti byly rozdílné. Kvalitě vzdělávac íc h
činností pomáhal aktivní, otevřený a motivující přístup učitelky.
Další hospitovaná výuka prvního ročníku byla vedena převážně ve skupinové formě
metodami inspirovanými projektovým vyučováním. Žáci k přírodovědné tematice


2021/2022                                     3
přistupovali se zájmem, porovnávali informace z různých zdrojů a při tvorbě prezentace
upevňovali své dovednosti psaní. Díky návyku práce v kooperativních formách spolu věcně
komunikovali a svou práci správně organizovali.
Zájmové vzdělávání ve školní družině umožňovalo dětem a žákům hodnotnou relaxaci
po obědě a náročném dopoledním programu. Společný poslech čtení vhodně volené dětské
knihy zvyšoval jejich čtenářskou gramotnost a vztah ke čtenářství.


                          Hodnocení výsledků vzdělávání
Škola na vysvědčení žáky hodnotí formou klasifikace. V prvním pololetí stávajícího
školního roku všichni žáci základní školy prospěli s vyznamenáním se samými výbornými.
K pololetnímu vysvědčení obdržel každý žák doplňující komplexní slovní hodnocení
sestavené podle pečlivě propracovaného vzoru. Obsahuje slovní hodnocení učitele,
sebehodnocení žáka i zpětnou vazbou od spolužáků. K uvedeným třem složkám celkového
hodnocení jsou děti a žáci vedeni během každodenního vyučování, neboť tyto aspekty
nechybí v průběžném formativním hodnocení, jehož postupy jsou pevnou součástí
vzdělávacího procesu.
V hodnocení se zřetelně uplatňuje partnerský princip, který je patrný v průběžném
i celkovým hodnocením. Projevuje se zejména při kvalitním zhodnocení závěru výuky
a při trojstranných hodnotících rozhovorech učitele, žáka a jeho zákonného zástupce, které
škola organizuje.
Škola zpracovala vlastní formulář žákovské knížky pro velmi promyšlené a strukturova né
záznamy průběžného hodnocení, které je založené na kombinaci hodnocení dílčích úkolů
na čtyřstupňové škále a kvality procesu jejich dosahování slovní zpětnou vazbou, to doplňuje
grafický systém vyjadřující míru postupného nabývání definovaných kompetencí. Tento
funkční systém poskytuje žákům i jejich zákonným zástupcům velmi důkladnou zpětnou
vazbu a přesně identifikuje oblasti potřebného zlepšení.
Dalším podkladem pro průběžné i celkové hodnocení jsou portfolia prací dětí a žáků.
V přípravné třídě základní školy ke sledování výsledků vzdělávání dobře slouží i sestava
pracovních listů pro týdenní práci, děti ji využívají i pro rekapitulaci týdenních témat
a obsahových důrazů vzdělávání.
Pedagogičtí pracovníci vykonávají soustavné diagnostické pozorování, které je zejména
v přípravné třídě základní školy pečlivě systematizováno. Zjištěné poznatky jsou průběžně
diskutovány a navazuje na ně bezprostřední uzpůsobení vzdělávání individuálním potřebám
dětí a žáků.
Komorní atmosféra a partnerský přístup školy je účinnou prevencí rizikového chování
a nekázně žáků, které se od počátku činnosti školy nevyskytují. Proto v prvním pololetí
školního roku nebylo uloženo žádné kázeňské opatření. Klima školy je předmětem
pravidelných porad pedagogických pracovníků.
Z projevů žáků je zřejmé, že pozitivní klima základní školy i školní družiny je velkým
přínosem zejména pro ukrajinské žáky. Srdečná atmosféra vyučování jim poskytuje cíleně
budovaný cenný pocit bezpečí a vřelého přijetí v cizí zemi. Působení ukrajinsk ýc h
zaměstnankyň účinně zmírňuje zátěž odlišných kulturních podmínek, hodnotný vzdělávac í
program zaměřený na pozitivní aspekty života zdařile odvádí mysl žáků od válečných hrůz
a tíživé situace uprchlíka.




2021/2022                                    4
                                         Závěry
Silné stránky
- Vize vzdělávání je progresivně formulovaná, detailně propracovaná v těsně provázanýc h
  školních vzdělávacích programech a zřetelně se uplatňuje v průběhu vzdělávání.
- Škola používá velmi strukturovaný systém hodnocení žáků, který vhodně kombinuje
  klasifikaci, slovní hodnocení, vrstevnické hodnocení a sebehodnocení žáků.
- Škola vytvořila bezpečné a velmi stimulující prostředí pro ukrajinské žáky.
Slabé stránky a/nebo příležitosti ke zlepšení
- Organizace a intenzita řízených činností neposkytuje dětem v přípravné třídě základní
  školy dostatek času k odpočinku a spontánním činnostem.
Doporučení pro zlepšení činnosti školy
- V přípravné třídě základní školy důsledně respektovat požadavky Rámcového
  vzdělávacího programu pro předškolní vzdělávání na pružný denní řád umožňuj íc í
  reagovat na individuální možnosti dětí a na jejich aktuální či aktuálně změněné potřeby;
  vyvážit řízenou činnost s prostorem pro spontánní projevy dětí.


Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů přijmout adekvátní opatření k prevenci nedostatků zjištěných
při inspekční činnosti a ve stejné lhůtě písemně informovat Českou školní inspekci,
jaká byla přijata opatření.
Zprávu zašlete na adresu Česká školní inspekce, Středočeský inspektorát, Arabská
683, 160 66 Praha 6, případně prostřednictvím datové schránky (g7zais9), nebo
na e-podatelnu csi.s@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Zřizovací listina Základní školy VIA BEROUN, vydaná Nadací TIPSPORT, ze dne
       23. června 2020; výpis z rejstříku škol a školských zařízení a výpis z rejstříku
       školských právnických osob, stav k termínu inspekční činnosti; jmenovací dekret
       ředitele školské právnické osoby, účinnost ode dne zápisu školy do rejstříku
       školských právnických osob, z 23. června 2020
 2.    Nájemní smlouva, č. S-434/00664740/2020, uzavřená mezi Středočeským krajem
       a Nadací TIPSPORT (pro Základní školu VIA Beroun), z 22. prosince 2020; nájemní
       smlouva – Hlinky, č. S-311/00664740/202,1 uzavřená mezi Středočeským krajem
       a Základní školou VIA Beroun, z 6. září 2021; nájemní smlouva – Hlinky,
       č. 29/00664740/2022, uzavřená mezi Střední odbornou školou a středním odborným




2021/2022                                   5
       učilištěm Beroun-Hlinky, Okružní 1404 a Nadací TIPSPORT (pro Základní školu
       VIA Beroun), z 3. ledna 2022
 3.    Žádosti o poskytnutí dotace na školní roky 2021/2022 a 2022/2023, z 28. ledna 2021,
       28. června 2021 a 6. ledna 2022; veřejnoprávní smlouvy: č. 0757/ŠKS/2021,
       o poskytnutí dotace na školní rok 2021/2022, z 5. února 2021, dodatek č. 1,
       z 28. června 2021, č. S-0027/ŠKS/2022 o poskytnutí dotace na školní rok 2022/2023,
       z 21. ledna 2022; finanční vypořádání dotací poskytnutých transferem v roce 2021,
       z 10. ledna 2022
 4.    Personální dokumentace pedagogických pracovníků školy, stav k termínu inspekční
       činnosti; plán dalšího vzdělávání pedagogických pracovníků pro školní rok
       2021/2022, z 23. srpna 2021
 5.    Dokumentace koncepce a řízení školy (záznamy hospitací ve školním roce 2021/2022
       k termínu inspekční činnosti; provozní řád, účinnost od 1. září 2021)
 6.    Školní matrika základní školy a školní družiny, školní rok 2021/2022, stav k termínu
       inspekční činnosti – vzorek
 7.    Doklady přijímání dětí k předškolnímu a žáků k základnímu vzdělávání ve školním
       roce 2021/2022, spisy správního řízení.
 8.    Školní vzdělávací programy: pro základní vzdělávání „VIA BEROUN“, účinnost
       od 1. září 2021; pro zájmové vzdělávání, účinnost od 1. září 2021
 9.    Školní řád základní školy, účinnost od 1. září 2021; vnitřní řád školní družiny,
       účinnost od 1. září 2021
10.    Rozvrh vyučovacích hodin, účinný k termínu inspekční činnosti
11.    Třídní knihy základní školy a školní družiny (přehledy výchovně-vzdělávací práce),
       školní rok 2021/2022 k termínu inspekční činnosti
12.    Dokumentace hodnocení žáků (Škola podle kalendáře – portfolio pracovních listů
       přípravné třídy základní školy; pedagogická diagnostika dětí přípravné třídy základní
       školy; Hodnocení – manuál slovního hodnocení a sebehodnocení žáka školy;
       žákovská knížka - vzor)
13.    Záznamy z pedagogických rad a provozních porad, školní rok 2021/2022, stav
       k termínu inspekční činnosti
14.    Dokumentace školního poradenského pracoviště (plán poradenských služeb,
       z 23. srpna 2021; preventivní program školy, účinnost od 1. září 2021; doporučení
       podpůrných opatření žáka se speciálním vzdělávacími potřebami)
15.    Dokumentace bezpečnosti a ochrany zdraví; kniha úrazů, stav k termínu inspekční
       činnosti
16.    Dokumentace Public relations (Základní škola VIA Beroun – informační brožura;
       měsíčník VIAhlas, ročník 2021/2022 – vzorek); webové stránky školy
       https://viaberoun.cz/, stav k termínu inspekční činnosti




2021/2022                                    6
                                         Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Středočeský inspektorát,
Arabská 683, 160 66 Praha 6, případně prostřednictvím datové schránky (g7zais9),
nebo na e-podatelnu csi.s@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 PhDr. Filip Dostál, školní inspektor,
 vedoucí inspekčního týmu                            Filip Dostál v. r.
 Bc. Jana Jungerová,
 kontrolní pracovnice                              Jana Jungerová v. r.
 Mgr. Jitka Štíchová,
 přizvaná osoba, odbornice
 na základní a zájmové vzdělávání                   Jitka Štíchová v. r.

V Praze 25. dubna 2022


Datum a podpis ředitele školy potvrzující projednání a převzetí inspekční zprávy


 Mgr. Jiří Luka,
 ředitel školy
                                                          Jiří Luka v. r.
V Berouně 29. dubna 2022




2021/2022                                   7
