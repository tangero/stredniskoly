                                 Česká školní inspekce
                               Moravskoslezský inspektorát
                               Matiční 20, 702 00 Ostrava
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIT-295/25-T
                                       Sp. zn. ČŠIT-S-96/25-T


Název                               Střední škola podnikatelská Klimkovice s.r.o.
Sídlo                               Komenského 112, 742 83 Klimkovice
E-mail                              ssp.klimkovice@centrum.cz
IČO                                 25 372 351
Identifikátor                       600 016 862
Právní forma                        společnost s ručením omezeným
Zastupující                         PaedDr. Josef Gabrhel
Zřizovatel                          společníci Střední školy podnikatelské Klimkovice
                                    s.r.o.
Místo inspekční činnosti            Komenského 112, Klimkovice
Inspekční činnost na místě          12. 2. 2025 − 14. 2. 2025

Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Střední škola podnikatelská Klimkovice s.r.o. (dále „škola“) vykonává činnost střední školy.
Ve školním roce 2024/2025 vzdělává žáky ve třech oborech středního vzdělání s maturitní
zkouškou:
   -   63-41-M/01 Ekonomika a podnikání (školní vzdělávací programy Manageme nt
       obchodního podnikání, Informatika a počítačový design, Wellness a lázeňství)
       v denní a distanční formě vzdělávání,
   -   63-41-M/02 Obchodní akademie v denní a distanční formě vzdělávání,
   -   64-41-L/51 Podnikání nástavbové studium v dálkové a distanční formě vzdělávání.
K termínu inspekční činnosti škola vzdělávala celkem 173 žáků, z toho 102 žáků v denní
formě vzdělávání. Škola eviduje jednoho žáka se speciálními vzdělávacími potřebami a dva
žáky s odlišným mateřským jazykem. Vzdělávání podle individuálního vzdělávacího plánu
z jiných závažných důvodů bylo povoleno 16 žákům.


                          Hodnocení podmínek vzdělávání
Ředitel školy (dále „ředitel“) působí ve funkci od roku 1992 a spolu se svou zástupkyní jsou
zároveň jednatelé školy. Část řídících a rozhodovacích pravomocí účelně delegoval na své
dva zástupce. V průběhu inspekční činnosti byla škola zastoupena zástupkyní ředitele.
Pravidelné provozní porady, nastavený systém vnitřní komunikace a každodenní osobní
kontakt vedení školy s pedagogy podporují vzájemnou spolupráci i informovanost o žácích
a umožňují operativně reagovat na aktuálně vzniklé skutečnosti. Vedení školy vytváří
příznivé pracovní klima, podporuje konstruktivní komunikaci se všemi aktéry vzdělává ní,
pracuje s návrhy a podněty ze strany žáků i rodičů. Z anketního šetření v průběhu inspekční
činnosti vyplynulo velmi pozitivní vnímání prosociálních vztahů. Prostřednictvím školního
poradenského pracoviště škola poskytuje žákům i zákonným zástupcům poradenské
a konzultační služby.
Pro další rozvoj školy ředitel vytýčil reálné koncepční cíle a stanovil priority, které vychází
z aktuálních potřeb školy. Škola průběžně inovuje školní vzdělávací programy, realizo va né
úpravy reagují na zjištěné potřeby školy, vychází z aktuálních trendů a vývoje potřeb trhu
práce. Naplňování cílů školních vzdělávacích programů je každoročně vyhodnocováno a je
součástí dokumentů školy. Hospitační činnost vedení školy poskytuje učitelům potřebnou
zpětnou vazbu o kvalitě výuky. Vedení školy vytváří vhodné podmínky pro další vzdělává ní
pedagogů. Získané poznatky jsou aktivně sdíleny v metodických orgánech i v rámci porad.
Spolupráce vyučujících je účelně zaměřena nejen na záležitosti organizačního charakteru,
nýbrž i na samotný proces výuky a vzdělávací výsledky žáků. Podle potřeby jsou realizo vá ny
vzájemné hospitace. Složení a kvalifikovanost pedagogického sboru umožňuje plnit záměry
a cíle školních vzdělávacích programů. Zapojením odborníků z praxe do vzdělávání jsou do
prostředí výuky přenášeny jejich odborné znalosti i praktické zkušenosti a rozvíjeny
odborné kompetence žáků. K naplňování profilu absolventa a zajištění nezbytné vazby
teoretického a odborného vzdělávání přispívá rovněž spolupráce školy s profesními
partnery, kteří umožňují žákům absolvovat část praktického vyučování v reálném pracovním
prostředí a rozvíjet tak praktické dovednosti.
Škola využívá pronajaté prostory jiné právnické osoby, výuka probíhá ve standardně
zařízených učebnách. Výuka tělesné výchovy je smluvně zajištěna v tělocvičně základní
školy a v místní sokolovně. Vedení školy stav materiálních podmínek průběžně vyhodnoc uje


                                             2/7
a podle možností zlepšuje. Od poslední inspekční činnosti byly pořízeny např. učební
pomůcky, grafické tablety, 3D tiskárna, virtuální brýle a zařízení informačních a digitálníc h
technologií. Do tříd byly pro žáky zakoupeny skříňky a vybavení k odpočinku. Žáci jsou
pravidelně seznamováni s pravidly bezpečného chování a ochrany zdraví při vzdělává ní
i souvisejících aktivitách. Míra úrazovosti je nižší než celorepublikový průměr.
Administrace úrazů není bez stanovení odpovědnosti konkrétního pracovníka optimálně
nastavena. Žáci mají možnost školního stravování prostřednictvím jiného poskytovatele
v docházkové vzdálenosti.


                          Hodnocení průběhu vzdělávání
Průběh vzdělávání byl sledován hospitacemi ve výuce všeobecně vzdělávacích a odborných
předmětů u všech přítomných pedagogů. Odborná praxe žáků se v termínu inspekční činnosti
nekonala. Vzdělávání probíhalo v pozitivní pracovní atmosféře se vstřícným přístupem
pedagogů i vzájemným respektem učitelů a žáků. Zaujetí a odbornost vyučujících i vhodné
příklady praktického využití získaných poznatků účinně podpořily motivaci a zájem žáků
o probíranou učební látku.
Vzdělávací cíle byly zaměřeny na získávání znalostí, rozvoj gramotností a praktických
dovedností, méně pozornosti bylo věnováno formování postojů žáků. Žáci byli v úvodu
vyučovacích hodin seznámeni s tématem a průběhem hodiny, stanovení cíle však bylo ve
většině případů málo zřetelné, což následně neumožnilo jeho efektivní vyhodnoce ní.
Převažující frontálně vedená výuka byla propojena s průběžným dialogem se žáky,
vzájemná komunikace spočívala zejména v kladení otázek učitelem a v odpovědích ze strany
žáků. Méně prostoru měli žáci k porovnávání názorů, argumentaci a diskuzi. Frontální výuka
byla většinou vhodně doplněna samostatnou prací žáků k procvičení a upevnění probíraného
učiva. Minimálně byly ve sledované výuce využívány kooperativní činnosti podporující
týmovou spolupráci a vzájemné učení žáků.
Průběh vzdělávání reflektoval potřeby žáků, učitelé jim průběžně poskytovali individuá lní
podporu a zpětnou vazbu využitelnou pro další učení. Pracovní tempo bylo přiměřené
a odpovídalo studijním možnostem žáků. Učivo bylo prezentováno srozumite lně
v návaznosti na již osvojené znalosti. Výklad se vyznačoval systematičnos tí,
mezipředmětové propojení umožnilo žákům chápat učební látku v širších souvislostec h.
Velký důraz byl kladen na názornost a porozumění s podporou vhodně volených učebních
pomůcek a využitím didaktické techniky. Žáci měli k dispozici pracovní listy, pracovali
s různými typy úloh včetně problémových. Výběr zadávaných úloh vycházel z potřeb žáků
a promyšleně zahrnoval nové učivo, procvičení i rozšíření znalostí. Při plnění prakticky
zaměřených úkolů žáci rozvíjeli svou kreativitu a cíleně aplikovali získané teoretické
poznatky. Zejména v odborných předmětech bylo učivo efektivně propojeno s reálnými
situacemi, praktickými příklady a vlastními zkušenostmi žáků. Vzdělávání v cizích jazycích
rozvíjelo produktivní i receptivní dovednosti, dostatečný důraz byl kladen také na podporu
řečových projevů. V nižší míře byly v průběhu vzdělávání zařazovány činnosti podporující
kritické myšlení. Žáci nebyli vedeni k samostatnému vyhledávání, porovnávání
a vyhodnocení informací z více různých zdrojů.
Společným dílčím nedostatkem většiny sledované výuky bylo nevyužívání sebehodnocení
žáků jako součást vyhodnocení dosažení stanoveného cíle výuky. Nebyly vytvářeny
příležitosti pro vzájemné hodnocení. Výuka byla jen výjimečně diferencovaná podle
individuálních schopností žáků, např. formou zadávání úkolů rozdílného rozsahu nebo
obtížnosti.


                                             3/7
                          Hodnocení výsledků vzdělávání
Dosažené znalosti a dovednosti žáků učitelé průběžně ověřují běžnými nástroji (ústním
zkoušením, testy, písemnými pracemi), studijní výsledky žáků jsou projednávány
a vyhodnocovány na jednáních pedagogické rady. Zákonní zástupci jsou o prospěchu žáků
informováni prostřednictvím elektronického informačního systému, při pravidelnýc h
třídních schůzkách a případně osobních konzultacích s vyučujícími. Škola uplatňuje strategii
práce s žáky s vysokou mírou zameškané výuky a s žáky ohroženými školní neúspěšnosti,
analyzuje příčiny absence a přijímá adekvátní opatření. Žákům je umožněno prodloužení
klasifikačního období, mají k dispozici online výukové materiály a cvičné testy, je jim
poskytováno skupinové doučování i individuální konzultace s pedagogy. K dosahování
dobrých studijních výsledků jsou motivováni prostřednictvím prospěchového stipendia.
I přes systémově nastavenou podporu a mírný pokles celkové absence (porovnání za
uzavřené školní roky 2022/2023 a 2023/2024) škola evidovala ve školním roce 2023/2024
žáky s vyšší absencí i školní neúspěšností. V aktuálním školním roce 2024/2025 opakuje
ročník sedm procent žáků denní a dálkové formy vzdělávání, necelá dvě procenta žáků
ukončila vzdělávání předčasně.
Zpětnou vazbu na dosaženou úroveň poskytovaného vzdělávání získává škola z úspěšnosti
žáků u maturitních zkoušek a zapojením do externího výběrového zjišťování výsledků žáků.
Ve společné části maturitní zkoušky jsou výsledky žáků oboru Obchodní akademie
a Podnikání nástavbové studium dlouhodobě lepší než průměr České republiky za stejnou
skupinu oborů. V oboru vzdělání Ekonomika a podnikání vykazovali žáci
v celorepublikovém srovnání v dané skupině oborů nižší úspěšnost v cizím jazyce (školní
roky 2020/2021 a 2021/2022) a v českém jazyce (školní roky 2020/2021 a 2022/2023).
Zjištěné výsledky byly analyzovány včetně identifikace problémových oblastí a neúspěšně
řešených úloh. Při přípravě žáků k maturitní zkoušce jsou využívány didaktické testy
z předchozích období, SCIO testy, škola organizuje tzv. „maturitu na nečisto“. V roce 2024
dosáhli žáci 100% úspěšnosti při ukončování vzdělávání maturitní zkouškou v oborech
vzdělání Ekonomika a podnikání a Obchodní akademie. V oboru vzdělání Podnikání
nástavbové studium neprospěl pouze jeden žák z cizího jazyka, v českém jazyce byla
úspěšnost žáků vyšší než je celorepublikový průměr dané skupiny oborů. V externím
výběrovém zjišťování výsledků žáků ve školním roce 2022/2023 dosáhli žáci výborné
úrovně v moderních dějinách a slabé úrovně v čtenářské gramotnosti. Se zjištěním škola
podle potřeby pracuje.
V průběhu celého školního roku jsou organizovány kulturní akce, sportovní kurzy, besedy,
přednášky, exkurze a zájezdy, které doplňují běžnou výuku a prohlubují znalosti
i dovednosti žáků. Škola organizuje den finanční gramotnosti a den mediální gramotnosti.
Žáci jsou zapojováni do školních kol soutěží a reprezentují školu v odborných soutěžích se
zaměřením např. na informatiku, ekonomiku, účetnictví. K podpoře vztahů mezi žáky jsou
pořádány celoškolní akce (bruslení, soutěž ve vyjadřování emocí, německé divadlo).
Žáci se účastní tematicky zaměřených preventivních aktivit, které vychází z analýzy
a zjištěných potřeb školy. Vhodná témata primární prevence jsou začleňována také do výuk y
jednotlivých předmětů. Ve škole jsou zavedeny třídnické hodiny, žáci využívají osobní
kontakt s pracovníky školního poradenského pracoviště. Pro nové třídní kolektivy jsou
organizovány adaptační aktivity. Výskyt rizikového chování je nízký, škola průběžně sleduje
případné signály a má jasně nastavené postupy pro jejich řešení.




                                            4/7
                                         Závěry
Vývoj školy
– Od předchozí inspekční činnosti ve školním roce 2017/2018 došlo k nárůstu počtu žáků
  (ze 110 na 173) a částečné obměně pedagogického sboru. Škola inovovala školní
  vzdělávací programy. Ve školním roce 2023/2024 byl jmenován další zástupce ředitele
  školy.
– Závěry z předchozí inspekční činnosti byly zohledněny z části. Zlepšily se materiá lní
  podmínky pro vzdělávání. I přes přijímaná opatření přetrvává vyšší absence některých
  žáků.
Silné stránky
– Inovace školních vzdělávacích programů reaguje na aktuální potřeby ve vzdělává ní
  a vývoj požadavků trhu práce. (1.2)
– Zapojení odborníků z praxe do výuky odborných předmětů vede ke zvyšování kvality
  vzdělávání a naplnění profilu absolventa. (3.1)
– Žáci oboru vzdělání Obchodní akademie a Podnikání (nástavbové studium) vykazují ve
  společné části maturitní zkoušky v celorepublikovém srovnání dlouhodobě vyšší
  úspěšnost. (5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– V nižší míře jsou využívány efektivní vzdělávací strategie podporující spolupráci žáků,
  rozvoj kritického myšlení a práci s různými informačními zdroji. (4.2)
– Jen ojediněle je uplatňováno sebehodnocení žáků vzhledem ke vzdělávacím cílům,
  minimálně jsou zadávány diferencované úlohy zohledňující individuální schopnosti
  a potenciál jednotlivých žáků. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Zavádět do výuky ve větší míře inovativní metody k podpoře aktivního učení žáků.
– Vytvářet v závěrech hodin       prostor pro sebereflexi     žáků a zhodnocení       jejich
  individuálního pokroku.
– Uplatňovat podle potřeby diferencovaný přístup s ohledem na individuální možnosti
  žáků.
– Vyhodnocovat účinnost práce s žáky s vysokou absencí a posilovat motivaci žáků
  k docházce do výuky.
– Pověřit agendou úrazů konkrétního zaměstnance.
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.




                                            5/7
                                 Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 10 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Školní vzdělávací programy platné ve školním roce 2024/2025
 2.   Charakteristika a koncepce rozvoje školy ze dne 1. 9. 2020
 3.   Výroční zpráva o činnosti školy za školní rok 2023/2024
 4.   Plán dalšího vzdělávání pedagogických pracovníků na školní rok 2024/2025, plán
      kontrolní činnosti ve školním roce 2024/2025
 5.   Záznamy z hospitační činnosti ve školním roce 2023/2024 a 2024/2025 (vzorek)
 6.   Zápisy z porad ve školním roce 2024/2025 (vzorek)
 7.   Zápisy z jednání předmětových komisí ve školním roce 2024/2025
 8.   Minimální preventivní program pro školní rok 2024/2025, Krizový plán rizikové ho
      chování, dokumentace žáka se speciálními vzdělávacími potřebami
 9.   Personální dokumentace pedagogických pracovníků (vzorek)
10.   Matrika školy vedená ve školním roce 2024/2025 (vzorek)
11.   Rozvrh vyučovacích hodin ve školním roce 2024/2025
12.   Třídní knihy vedené ve školním roce 2024/2025 (vzorek)
13.   Smlouvy o obsahu, rozsahu a podmínkách praktického vyučování (vzorek)
14.   Dokumentace vztahující se k finančním podmínkám školy a zajištění bezpečnosti
      a ochrany zdraví žáků pro školní rok 2024/2025 (vzorek)



                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




                                         6/7
Složení inspekčního týmu a datum vyhotovení inspekční zprávy

 Mgr. Šárka Šustková, školní inspektorka, vedoucí inspekčního týmu
 Ing. Hana Maľarová, školní inspektorka
 Ing. Mgr. Hana Červenková, školní inspektorka
 Mgr. Hana Kukučková, školní inspektorka
27. 2. 2025




                                          7/7
