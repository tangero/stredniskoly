                                     Česká školní inspekce
                                    Středočeský inspektorát
__________________________________________________________________________________________________________ __




                         IN S P E K Č N Í ZP R ÁVA
                                          Čj. ČŠIS-1771/21-S


Název                                Waldorfská škola Příbram - mateřská škola, základní
                                     škola a střední škola
Sídlo                                Hornická 327, 261 01 Příbram II
E-mail                               waldorf@waldorf.pb.cz
IČ                                   427 31 259
Identifikátor                        610 451 251
Právní forma                         příspěvková organizace
Zastupující                          Mgr. Robert Žák
Zřizovatel                           město Příbram
Místo inspekční činnosti             Hornická 327, nám Dr. Josefa Theurera 261, Dlouhá
                                     163, Březohorská 253, Příbram
Termín inspekční činnosti            10. až 13. ledna 2022


Inspekční činnost byla zahájena předložením pověření k inspekční činnosti.


                                  Předmět inspekční činnosti
Zjišťování a hodnocení podmínek, průběhu a výsledků vzdělávání podle přísluš nýc h
školních vzdělávacích programů (dále ŠVP), naplňování ŠVP a jejich souladu s právními
předpisy a rámcovým vzdělávacím programem podle § 174 odst. 2 písm. b) a c) zákona
č. 561/2004 Sb., o předškolním, základním středním, vyšším odborném a jiném vzdělává ní
(školský zákon),ve znění pozdějších předpisů.




2021/2022
                                    Charakteristika
Příspěvková organizace (dále „škola“) vykonává činnost mateřské školy (od 1. září 2015),
základní školy, střední školy, školní družiny, školního klubu, školní jídelny a školní jídelny
– výdejny.
Mateřská škola (dále MŠ) a školní družina (dále ŠD) jsou využity na 100 %, základní škola
(dále ZŠ) na 90 % a školní klub (dále ŠK) na 76 %. Nejvyšší povolený počet žáků střední
školy (dále SŠ) byl od minulé inspekční činnosti navýšen a je využit z 65 %. Nejvíce žáků
SŠ (78) se vzdělává ve čtyřletém oboru s maturitní zkouškou Kombinované lyceum.
V tříletých oborech s výučním listem se vzdělává 20 žáků v oboru Umělecký truhlář
a řezbář, 19 v oboru Reprodukční grafik a 12 v oboru Umělecký kovář a zámečník, pasíř.
K většímu nárůstu počtu žáků došlo v oboru Kombinované lyceum, za poslední tři školní
roky o 36 %.
Škola vzdělává 44 žáků a jedno dítě se speciálními vzdělávacími potřebami (dále SVP).
Devět žáků se vzdělává podle individuálních vzdělávacích plánů (dále IVP) a čtyřem žákům
byl zpracován plán pedagogické podpory. V MŠ je jedno dítě a v ZŠ jeden žák s částečnou
jazykovou bariérou, další jeden žák - cizinec je bez jazykové bariéry.


                         Hodnocení podmínek vzdělávání
Ředitel, který vede školu od roku 2016, ve své koncepci vhodně formuluje cíle i strategie
k jejich dosažení. Daří se naplňovat principy waldorfské pedagogiky, úspěšně začleňovat
děti a žáky se SVP do běžného vyučování spoluprací s rodinou a realizací služeb speciálního
pedagoga, školního psychologa, asistentů pedagoga i dalších pracovníků školního
poradenského pracoviště (ŠPP). Částečně se podařilo zlepšit materiální a prostorové
podmínky pro výuku. Přetrvávají problémy v zajištění kvalitní výpočetní techniky
a programového vybavení či v zajištění plně kvalifikovaného pedagogického sboru.
Funkční organizační struktura řízení školy odpovídá její velikosti. Je založena na činnosti
tzv. pracovních skupin pro jednotlivé oblasti. Ředitel účelně delegoval část řídicíc h
a kontrolních pravomocí na další pracovníky. Jejich činnost koordinuje a vytváří podmínky
pro sdílení poznatků pedagogů celé školy na častých setkáních v kolegiu, které poskytuje
významný prostor pro neformální setkávání, diskuzi a řešení aktuálních problémů
i dlouhodobějších záměrů. Zpětná vazba z těchto jednání se ale málo promítá do celkového
hodnocení činnosti školy a přijímání potřebných opatření. Běžné a poměrně časté jsou
vzájemné hospitace pedagogů, zaměřené zejména na kolegiální pomoc a vzájemno u
inspiraci, méně na hodnocení kvality výuky. Informační systém je funkční a komunikace
se zákonnými zástupci i dalšími partnery je efektivní. Všechny ŠVP vycházející z principů
waldorfské pedagogiky vycházejí z reálných podmínek všech součástí školy. Školní řád byl
od minulé inspekční činnosti inovován, zůstal společný pro ZŠ i SŠ, nově byl vydán pro MŠ.
V důsledku nízké účinnosti kontrolního systému školy byly oba vydány s dílčími nedostatky.
V průběhu inspekční činnosti byl doplněn chybějící obsah v další povinné dokumentaci.
Výsledkem partnerského a spolupracujícího pojetí řízení je udržování početného
stabilizovaného pedagogického sboru. Tým pedagogů je kompaktní ve svých názorech
na směřování školy, ve vzájemné podpoře a působení na žáky v duchu filosofie školy.
Odborná kvalifikovanost sboru se však od minulé inspekční činnosti jen mírně zvýšila.
Vysoká kvalifikovanost je u specialistů v ŠPP, jehož činnost zajišťují dva školní metodici
prevence (jeden dokončuje studium), výchovný a současně kariérový poradce, školní
psycholog a školní speciální pedagog. Všichni učitelé ve sboru se dále vzdělávají v souladu
s potřebami školy.


2021/2022                                     2
Materiální podmínky se od minulé inspekční činnosti částečně zlepšily. Škola účelně
využívá finanční prostředky ze státního rozpočtu, z doplňkové činnosti i z podpory
Společnosti waldorfské školy Příbram. Prostředí školy je esteticky doplněno zdařilými
žákovskými výtvory. Podařilo se vybavit nově vzniklou MŠ, získat další prostory
pro praktickou výuku v SŠ, proběhla modernizace a dovybavení truhlářskými stoly
a potřebným nářadím ve velmi vkusně zařízených učebnách, které slouží jako dílny.
Pronajaté prostory pro praktické vyučování oboru Umělecký kovář a zámečník, pasíř splňují
podmínky pro naplňování základních cílů tohoto oboru v oblasti praktického vyučová ní,
svým vybavením však neumožňují aplikovat potřebné inovativní prvky zvláště s ohledem
na chybějící zapojení výpočetní techniky. Vlastní prostory má k dispozici ŠD, činnost ŠK
probíhá v jedné z učeben ZŠ. Obě součásti vhodně využívají i kuchyňku, keramickou dílnu
nebo venkovní areál školy. Příležitostí ke zlepšení je dovybavení učeben relaxačními prvky,
pomůckami a hračkami. Škola dbá na zajištění bezpečnosti, míra úrazovosti byla vyšší
ve školním roce 2018/2019 zejména kvůli úrazům způsobeným v tělesné výchově. Vlive m
preventivní činnosti školy i distanční výuky počet úrazů klesl.
Škola se široce angažuje v rámci waldorfských škol, je zapojena do programu Erasmus+
pro získání jazykových a praktických zkušeností žáků SŠ a úzce spolupracuje s rodiči dětí
a žáků při četných akcích školy.


                          Hodnocení průběhu vzdělávání
Ve škole panovalo celkově příjemné prostředí a zřejmé byly partnerské vztahy mezi učiteli,
dětmi a žáky. Všichni zúčastnění byli k sobě tolerantní, respektovali odlišnosti a vzájemně
se inspirovali a spolupracovali. Účelně byla využita práce asistentů pedagoga. Vzdělávac í
cíle vycházely z konceptu školy zaměřeného na všestranný rozvoj v teoretických,
praktických i uměleckých oblastech. Vzdělávací záměry byly převážně naplňovány volbou
vhodných motivujících a aktivizujících vyučovacích metod, střídáním statických
a pohybových činností, fází soustředění a uvolnění. Činnosti zvolené při vyučování vhodně
rozvíjely komunikační, pracovní a sociální gramotnost a podporovaly rozvoj klíčovýc h
kompetencí. Pouze částečně se učitelé věnovali cílené diferenciaci učiva nebo práci
s informačními zdroji a následně rozvíjení kritického myšlení žáků. Méně pozornosti
věnovali také efektivnímu průběžnému sebehodnocení nebo vrstevnickému hodnocení žáků
ve vyučovacích hodinách.
Vzdělávání v MŠ probíhalo v souladu s tématem integrovaného bloku ŠVP. Stanovené
vzdělávací záměry byly naplňovány nejen při činnostech vedených učitelkami, ale přirozeně
v průběhu celého dne. Upřednostňováno bylo učení nápodobou, činnostní a situační učení.
Děti měly dostatečný prostor pro spontánní hry, pro které jim učitelky v obou třídách
vytvářely vhodné podmínky Hračky a pomůcky byly dětem volně přístupné, zvoleným
aktivitám se podle své volby mohly věnovat samostatně nebo s ostatními u stolečku,
na koberci nebo v herním koutku, který jim poskytoval větší klid a soukromí. K podpoře
rozvoje jemné motoriky, koordinace oka a ruky, manipulačních dovedností nebo vytváření
pracovních návyků účelně přispívala také nabídka podnětů k výtvarným nebo rukodělným
aktivitám. Učitelky volily empatický přístup k jednotlivým dětem, podněcovaly jejich
aktivitu, tvořivost a fantazii, vedly je ke vzájemné ohleduplnosti a pomoci. Děti
se na učitelky s důvěrou obracely, sdílely s nimi své nápady, přání a prožitky nebo je žádaly
o pomoc. Učitelky citlivě reagovaly a podporovaly je v samostatnosti. Nenásilně je vedly
ke správnému používání náčiní a pomůcek, zapojovaly je do přípravy a úklidu pracovního
prostředí, udržování pořádku ve třídě. Činnosti vedené učitelkou byly zaměřeny především
na společnou realizaci Tříkrálové hry. Aktivní zapojení všech dětí pozitivně přispíva lo


2021/2022                                    3
k posilování pocitu sounáležitosti ve třídě a důležitosti každého z nich při plnění společného
úkolu. K prožitku dětí účinně napomáhalo využívání rytmických nástrojů a společný zpěv.
Řízené zdravotně preventivní pohybové aktivity však v dopoledním programu chyběly,
v jedné ze tříd byly začleněny alespoň dílčí pohybové aktivity, např. říkanka s pohybem,
chytání míčku v kruhu. Zřízení stálé ložnice v části jedné ze tříd nevhodně zmenšuje prostor
pro volné hry nebo pohybové aktivity dětí. Příležitost k rozvoji je také v systematičtějš ím
zařazování cvičení k podpoře správného rozvoje řeči. Personální kompetence dětí byly
účinně rozvíjeny také při režimových činnostech a pobytu venku. I při nich byly děti
učitelkami vedeny nejen samostatnosti v sebeobsluze, ale také k vlastnímu rozhodování
a přijímání odpovědnosti. Při pobytu venku poskytovaly učitelky dětem dostatek prostoru
k volnému pohybu, současně však dbaly na dodržování pravidel k zajištění jejich
bezpečnosti. K rozvoji řečových dovedností a formování základů čtenářské gramotnosti
vhodně napomáhá pravidelné vyprávění nebo předčítání pohádek a příběhů. Nabídka
klidových činností mimo lůžko pro děti s nižší potřebou spánku nebyla v době inspekce
důsledně uplatněna. V MŠ chybí jasné nastavení pravidel pro realizaci klidových činností
v době relaxace dětí nebo vytvoření podmínek pro jejich nabídku i v ložnici umístěné mimo
třídu. Vzdělávání v obou třídách probíhalo v sociálně vstřícném, podporujícím
a komunikačně podnětném prostředí, které napomáhalo účinnému zapojení dítěte se SVP
nebo dítěte s odlišným mateřským jazykem.
Výuka v ZŠ byla promyšlená, její metody a zvolené úlohy většinou podporovaly dosažení
vzdělávacího cíle. Učitelé podněcovali žáky k úsilí plnit úkoly, méně však rozvíjeli dialog
k různým návrhům řešení problému. Kvalita vyučovacích hodin českého jazyka na druhém
stupni závisela na osobnosti pedagoga. V jedné hodině byly vhodně ověřeny dosažené
znalosti žáků, zároveň byla začleněna práce s chybou i vedení žáků k logickému ověření
výsledků své činnosti. Žáky se dařilo účinně motivovat, ti pracovali se zájmem, vhodně
komunikovali a odůvodňovali své postupy. Žáky účinně podporoval také asistent pedagoga.
Část vyučovacích hodin ale byla založena na frontální metodě s dominancí vyučujíc ího.
Chyběl prostor k činnostnímu učení, k posilování kritického myšlení, k práci s informač ními
zdroji nebo k podpoře sociálních, komunikativních a čtenářských dovedností. Příležitos tí
ke zlepšení je zaměřit se na rozvíjení čtenářské gramotnosti žáků a na vytváření motivač níc h
podmínek ke čtení. Cizojazyčné vzdělávání je zaměřeno na zvládnutí dvou cizích jazyků
vyučovaných od prvního ročníku. Výuka byla efektivní a podpořena působením rodilého
mluvčího. Učitelé vhodně vedli výuku v daném cizím jazyce. Různé formy a metody práce
podporovaly motivaci žáků a podněcovaly jejich aktivitu. Důraz byl kladen na komplexní
prohlubování cizojazyčných kompetencí ve všech čtyřech dovednostech. Shrnutí
a závěrečné hodnocení hodiny učitelem se však vyskytlo pouze ojediněle.
Hodiny matematiky, z nichž některé byly účelně dělené, byly založeny na činnostech žáků,
při nichž si upevňovali nabyté vědomosti. Vyučující také vhodně ověřila dosažené výsledky
vzdělávání a zároveň vytvořila prostor pro práci s chybou a sebehodnocení. Náročnost úloh
dobře diferencovala a individualizovala v souladu s potřebami jednotlivých žáků. Zvolené
metody a formy výuky vhodně rozvíjely logické myšlení žáků a podporovaly vyvozo vá ní
závěrů. Většina žáků pracovala se zaujetím a aktivně se zapojovala do řešení zadaných
úkolů.
Výuka kreslení forem rozvíjela prostorovou a tvarovou představivost žáků. V úvodu hodiny
bylo vhodně zařazeno speciální cvičení na rozvoj jemné motoriky, poté si žáci v průběhu
hodiny individuálně procvičovali také obratnost ruky. Učitelé s nimi pracovali
v harmonizujících formách a cvičeních podněcujících myšlenkovou a volní aktivitu
a probouzeli v nich schopnost uměleckého vyjádření. Vyučující podporovali samostatnost



2021/2022                                     4
žáků a poskytovali jim zpětnou vazbu využitelnou pro jejich učení. Pedagogové se aktivně
snažili zapojit všechny žáky, což se jim úspěšně dařilo.
Zvolené vyučovací metody v přírodovědném vzdělávání měly většinou aktivizujíc í
charakter, založeny byly hlavně na činnostním a prožitkovém učení a odpovídaly charakteru
probíraného učiva a věku žáků. Příkladně byly v epochovém vyučování fyziky a přírodopisu
využity prvky činnostního učení nebo názornost výuky, kde si žáci většinu pokusných jevů
ve fyzice ověřovali na sobě. Výuka správně rozvíjela myšlení v souvislostech a podporovala
kritické myšlení a logické uvažování. Uvádění praktických příkladů z běžného života
vhodně prohlubovalo mezipředmětové vztahy. Při výuce žáci bez obav sdělovali před třídou
své postřehy a neobávali se o názorech ostatních diskutovat. Efektivně se střídala organizace
frontální i skupinová, popř. práce ve dvojicích. Část epochového vyučování chemie založená
na frontální metodě s dominancí vyučující dostatečně neaktivizovala všechny žáky.
Pozitivem bylo motivační začlenění didaktické techniky při promítnutí odborného textu,
chybělo však vedení žáků k samostatné práci s poskytnutými informacemi, jejich začlenění
do systému probíraného učiva a následné využití. Výuka chemie založená na badatelském
principu naopak zvyšovala zájem žáků o probírané učivo. Aktivní zapojení do skupinové
práce vedlo k úspěšnému řešení úkolů a rozvoji logického myšlení.
Ve výchově ke zdraví byli žáci průběžně motivováni a povzbuzováni k dobrým výkonům.
Vyučující vhodně zvolenými aktivitami podporovali vzájemnou spolupráci a všestranný
rozvoj pohybových dovedností a obratnosti žáků. Hospitované hodiny eurytmie založené
zejména na prožitku a emocích každého žáka rozvíjely jejich schopnost uměleckého
vyjádření. Aktivizační činnosti byly průběžně střídány s aktivitami klidovými, zaměřenými
vhodně na rytmiku a uvědomění si vlastního těla. Učitelé v hodinách funkčně využíva li
náčiní a nářadí, vhodně pracovali s pravidly her a poskytovali žákům zpětnou vazbu.
Charakteristickým znakem hospitovaných hodin byla radost z pohybu patrná u všech žáků.
Vzdělávání v ŠD podporovalo rozvíjení osobnosti jednotlivců. Účastníci se dle svých zájmů
věnovali relaxačním činnostem, při pobytu venku rozvíjeli své pohybové dovednosti
i sociální kompetence. V učebně je vychovatelky účinně motivovaly k zájmovým aktivitá m.
Respektovaly jejich individuální potřeby a přistupovaly k nim diferencovaně. Vhodně byly
při praktických a výtvarných činnostech využity možnosti rozvíjení komunikativníc h,
praktických a sociálních dovedností účastníků. Pozitivní je, že v případě zájmu si účastníc i
mohou ve ŠD vypracovávat své domácí úkoly. Průběžné slovní pochvaly vychovate lek
za dílčí výsledky práce jednotlivých účastníků byly motivační a povzbuzovaly je k další
činnosti. Aktivity ve ŠK průběžně navazovaly na vyhodnocené výsledky práce z minulé ho
dne. Účastníci byli sice vhodně motivováni ke všem činnostem, často se ale navzájem
nerespektovali a bylo zřejmé, že nastavená pravidla nejsou vždy důsledně vyžadována.
Učitelé ve SŠ volili v teoretickém vzdělávání převážně vhodné výukové strategie. V českém
jazyce a literatuře použila vyučující nápadité a poutavé metody, které při aktivním zapojení
všech žáků vedly k vysoké efektivitě vyučování. Učitelka výborně organizovala jednotlivé
činnosti, které na sebe vhodně navazovaly a žáky zaujaly. Při přehledném opakování všichni
dobře reagovali a správně doplňovali odborné názvosloví. Při videoprojekci žáci rozvíje li
schopnost vnímání textu, porozumění neverbální komunikaci i svou kreativitu. I ve frontální
jednotvárné výuce zaměřené pouze na nácvik gramatických jevů žáci dobře spolupracova li
a zadané úkoly při závěrečném ověření splnili. V hospitovaných hodinách cizích jazyků
převažovala frontální výuka, ojediněle se vyskytla práce ve dvojicích. Žáci byli v polovině
vyučovacích hodin pasivní, hlavní roli v rámci cizojazyčné komunikace měl učitel.
Nevyskytlo se závěrečné shrnutí hodiny, chybělo také hodnocení práce žáků učitele m.
Společenskovědní vzdělávání vhodně využívalo aktivní spolupráci žáků. Učitelé všechny



2021/2022                                    5
žáky účinně motivovali a vhodně propojovali teoretické poznatky s praxí. Dařilo se jim také
účelně využít zkušeností žáků z jiných předmětů. Navazování na probrané učivo,
vyhledávání, třídění a analýza informací žáky v rámci zadaných úkolů byla efektivní.
Většinou byla žákům poskytnuta i zpětná vazba a vyučovací hodiny byly učitelem správně
vyhodnoceny. Matematické vzdělávání probíhalo v přirozeném tempu, vyučujíc í
podněcovala žáky k nalezení správného řešení, všem nechávala dostatek času na přemýšle ní
a zápisy do sešitu. Při společném odvozování poznatků byli aktivní a ochotně zapisova li
řešení na tabuli. Žáci humanitně orientovaní procvičovali své znalosti při souvis lé m
opakování v dějinách umění. Vyučující doprovázela řízený rozhovor promítanými ukázkami
uměleckých děl a vedla žáky k vyvozování historických souvislostí. Příkladný závěr hodiny
se žákovským shrnutím učiva a zhodnocením přispěl k efektivitě výuky.
Škola vhodně podporuje rozvoj přírodovědné gramotnosti. To napomáhá zejména žákům
Kombinovaného lycea při povinném výběru svého zaměření v průběhu vzdělává ní.
Ve výuce se dařilo rozvíjet badatelské postupy při pozorování vzorků chemikálií, učitelka
vedla žáky návodnými otázkami k formulaci správného odůvodnění zjištěných hodnot.
Srozumitelným projevem a přiměřeným tempem řeči jim umožnila dodržovat pracovní
postup a zapisovat si výsledky svého pozorování. V závěrečném ročníku v biologii vytvoř ila
vyučující podmínky pro nácvik srozumitelného, strukturovaného odborného souvislé ho
projevu žáků. Všichni byli zapojeni do doplňování informací a do zdůvodněného hodnocení.
Při výuce odborných předmětů vyučující účelně propojovali teorii s praxí a reálným životem
a často využívali mezipředmětové vztahy. Bylo patrné jejich osobní zaujetí oborem a snaha
vhodně motivovat žáky. Zápisy do sešitů byly doplňovány rozdanými texty. Při práci s nimi
učitel vhodně vedl žáky k odborné diskuzi. Předkládané názorné pomůcky, například
rozpoznávání druhů dřevin či uvádění příkladů z praxe při ošetřování, rekonstrukci nebo
opravách výrobků, byly velmi přínosné. Slabším místem teoretické výuky odborných
předmětů byla absence shrnutí probíraných základních vědomostí či poznatků.
Praktická výuka v oboru Umělecký kovář a zámečník, pasíř byla řízena učiteli
bez pedagogického vzdělání, přesto se dařilo vést žáky k potřebné aktivitě, k plnění
zadaných úkolů a dodržování postupu práce s nářadím a materiálem. Nechybělo upozornění
na bezpečnost při práci a kontrolu používaných pracovních pomůcek. Pozitivně lze hodnotit
nejenom individuální přístup učitelů, ale i vzájemnou spolupráci mezi žáky. Dařilo se jim
v různých úrovních vytvářet kováním požadované výrobky, které vyučující zhodnotili. Také
praktická výuka žáků oboru Umělecký truhlář a řezbář byla organizačně vedena tak, aby žáci
byli schopni v daném čase zdárně dokončit svou práci. Od samotného nákresu až po finá lní
úpravu celkového vzhledu byli vedeni k samostatnosti, ale nikdy jim nechyběla možnost
poradit se s vyučujícím či se spolužáky. Závěrečné hodnocení mělo pro všechny žáky
pozitivní motivační charakter a pomáhalo jim vytvářet přiměřené sebevědomí. Chybějící
témata praktického vyučování, která nebyla v dostatečné míře žáky prováděna při distanční
výuce, jsou postupně zařazována v probíhající výuce. Žáci si také upevňují dovednosti
v kroužcích.


                          Hodnocení výsledků vzdělávání
Hodnocení celkových výsledků vzdělávání školy je založeno na posuzování individuálníc h
a skupinových výsledků, které jsou vedením školy sledovány a vyhodnocová ny
při jednáních kolegia. Při vzdělávacích činnostech převládá slovní hodnocení, význa mné
je hodnocení výsledků jednotlivých epoch předmětů. Při pololetní klasifikaci obdrží všichni
žáci širší slovní hodnocení, které zachycuje výsledky a pokrok jednotlivců spíše ale popisnou
formou, méně využíváním formativního hodnocení. V posledních ročnících vzdělávání v ZŠ


2021/2022                                    6
a SŠ jsou výsledky žáků současně převáděny na klasifikaci známkou. Hodnocení
je komplexní, zahrnuje jak oblast učení (např. dosaženou míru znalostí, dovedností,
pokroků), tak i oblast sociální (např. přístup k učení, aktivní zapojování, snahu
o porozumění, týmovost, domácí přípravu, zájem o předmět). Účinný nástroj pro hodnocení
pokroku a motivace žáků představují v některých předmětech vedená žákovská portfolia.
V MŠ je nastaven funkční systém pedagogické diagnostiky. K identifikaci potřeb dětí účelně
napomáhá navázání spolupráce se zákonnými zástupci dítěte již při jeho přijetí, kdy jsou
na společné schůzce konzultovány jeho zvyky, zájmy, specifika v chování a projevech,
možnosti nastavení adaptačního režimu apod. Učitelky pak průběžně vedou záznamy
o pokrocích dítěte v oblasti fyzické, psychické i sociální po celou dobu docházky. Informace
pravidelně poskytují i zákonným zástupcům, se kterými jsou v každodenním kontaktu.
K rozvíjení vzájemné spolupráce vhodně napomáhá organizování společných akcí,
neformálních schůzek nebo individuálních konzultací. Ke zlepšení poradenských služeb
účinně přispívá spolupráce se speciálním pedagogem školy, který v důvodných případech
poskytuje odbornou pomoc i v MŠ, konzultuje s učitelkami i zákonnými zástupci možnosti
cílené podpory dítěte. K bezproblémovému přechodu dětí do základního vzdělávání v rámci
subjektu přispívá také vzájemná spolupráce učitelek MŠ a ZŠ i účast na společných akcích
školy. Informace o naplňování záměrů ŠVP a o výsledcích dětí učitelky MŠ vzájemně sdílejí
na pravidelně konaných kolegiích. Konkrétní závěry z těchto jednání, vyhodnocení účinnos ti
poskytované podpory, popř. opatření ke změnám a dalšímu rozvoji však vyvozovány nejsou.
To snižuje možnost účinné kontroly plnění stanovených úkolů a vyhodnocování přínosu
přijatých opatření pro další zkvalitňování poskytovaného vzdělávání a rozvoj školy.
Osobnost dětí je naplňováním ŠVP rozvíjena ve všech oblastech. Velmi dobrých výsledků
dosahuje MŠ zejména v oblasti personálních, sociálních a komunikačních kompetencí dětí.
Ty přiměřeně svému věku zvládaly sebeobsluhu, měly osvojeny pracovní a společensko -
kulturní návyky, dodržovaly nastavená pravidla bezpečnosti, vzájemné komunikace
a chování. Prokazovaly znalost široké škály písní, básní, uměly reprodukovat krátký text,
bez zábran vyjadřovaly své nápady, přání nebo sdílely své zážitky s ostatními. Z jejich
chování a projevů bylo patrné, že jsou systematicky vedeny ke vzájemné ohleduplnos ti,
toleranci a pomoci. To se příznivě projevovalo pohodovou a respektující atmosférou
ve třídě, ve které se spolu s individuální podporou pedagogů dařilo účinně zapojit
do vzdělávání i dítě se SVP nebo s odlišným mateřským jazykem společně s ostatními.
Při objektivním hodnocení žáků v ZŠ a SŠ patřily mezi pozitivní prvky znalost osobních
předností i nedostatků jednotlivých žáků a časté posuzování jejich vytvořených prací.
Pro úspěšnou adaptaci na vzdělávání pořádá škola pro žáky na prvním i na druhém stupni
školy v přírodě a ve SŠ adaptační kurzy, doplněné sportovními a lyžařskými kurzy. Podklady
pro hodnocení získává škola běžnými formami ústního a písemného zkoušení. Přínosná jsou
pravidelná písemná žákovská sebehodnocení po skončení daného epochového vyučová ní
s vyjádřením míry dosažených znalostí a vyhodnocením atmosféry výuky doplněná
hodnocením učitele.
Výsledky vzdělávání žáků v ZŠ ukazují, že téměř polovině žáků se daří prospívat
s vyznamenáním. Z kvantifikovaného hodnocení za poslední dva ročníky jejich vzdělává ní
je patrné, že obtížnějšími předměty jsou matematika, fyzika či německý jazyk. V případě
výukových potíží nebo náhlého zhoršení prospěchu či chování reagují učitelé okamžitými
individuálními rozhovory se žákem a jeho zákonnými zástupci. Všichni žáci mají možnost
navštívit konzultaci či doučování, které využívají. V systematickém sledování výsledků
však chybí konkrétnější rozpracování postupů ve strategii předcházení školní neúspěšnosti.
Příznivým faktem je, že v posledních dvou letech nebyl žádný žák klasifikován sníženým
stupněm z chování a všichni žáci prospěli.


2021/2022                                    7
Výsledky v ŠD a ŠK jsou škole k dispozici zejména formou ukázek manuálních prací
účastníků, kteří často prezentují své výrobky ve škole, na jarmarcích či při jiných akcích
školy.
Ve SŠ jsou systematicky sledovány výsledky vzdělávání žáků v jeho průběhu i při jeho
ukončování. Významnou zpětnou vazbu poskytují výsledky vzdělávání žáků v jednotných
závěrečných zkouškách nebo ve společné a profilové části maturitní zkoušky. Prospěch žáků
v tříletých oborech v průběhu vzdělávání dosahuje nejlepších výsledků v předmětech
informatika, tělesná výchova a podle zaměření produktová fotografie, písmo a typografie
či zeměměřičství. Naopak obtížnými předměty jsou pro žáky anglický jazyk, biologie,
technologie či technické kreslení. Prospěch v maturitním oboru v průběhu vzdělává ní
je velmi dobrý v řadě předmětů, například dějiny umění, eurytmie, komunikace
či knihvazačství. Problémy žáci mají většinou v cizích jazycích, částečně v českém jazyce
a literatuře či v matematice. Trendy z průběhu vzdělávání se odrážejí i ve výsledcíc h
a úspěšnosti žáků u maturitních zkoušek. Ve školním roce 2018/2019 neprospěli dva žáci
z deseti přihlášených v didaktických testech a v písemné práci z českého jazyka a literatur y
a z cizího jazyka, neúspěšnost tak činila 20 %. V následujících dvou školních rocích vzrostl
počet přihlášených žáků na 13, resp. 17, ve společné části neprospěl vždy pouze jeden žák
a neúspěšnost se tak snížila na 7,7 %, resp. na 5,9 %. Přesto se v uvedených letech
v příslušné skupině oborů v ČR jedná o výrazně vyšší neúspěšnost. U jednotné závěrečné
zkoušky žáci tříletých oborů dobře prospívají, v případě dílčího neprospěchu po opravné
zkoušce prospějí všichni žáci. Z rozhovorů s vedením i učiteli vyplynulo, že jejich prioritou
je poskytovat žákům všestrannou podporu a rozšiřovat možnosti jejich rozvoje, což je pro
školu stejně významný cíl jako výsledky u závěrečné či maturitní zkoušky. To se projevuje
dobrými výsledky v oblasti rozvoje komplexních kompetencí žáků při častých projektových
aktivitách.
Metodické vedení a podporu dětem, žákům i pedagogům poskytují pracovníci ŠPP. Kvalitně
zabezpečují konzultace s nimi, v případě potřeby krizovou intervenci a individuá lní
kariérové poradenství. V rámci častých vzájemných hospitací provádějí slovní rozbor
s učiteli včetně doporučení jak pracovat se žáky se SVP. Písemné záznamy o tom však
nevedou, což neumožňuje důsledné vyhodnocování a kontrolu splnění přijatých opatření.
Škola má propracovaný minimální preventivní program, který pravidelně vyhodnoc uje
a upravuje dle aktuálních potřeb. Vyučující nemuseli řešit závažné problémy v chování
žáků, podobně jako v ZŠ ani v SŠ nikdo nebyl klasifikován sníženým stupněm z chování,
což svědčí o efektivním zaměření úkolů primární prevence. Rovněž průměrná absence
na žáka za školní rok byla srovnatelná s ostatními školami, mírně vyšší byla v tříletýc h
oborech vzdělání. Neomluvená absence se v ZŠ ani v SŠ nevyskytla.
Příznivý vliv na chování žáků má soustavné zkvalitňování estetické úrovně školního
prostředí a spoluúčast žáků při konání velkého množství akcí školy. Některé z nich jsou
zaměřeny na činnosti, které se během kalendářního roku cyklicky opakují a napomáhají
prohlubovat socializaci žáků a komunikaci mezi žáky, rodiči i pedagogy. Časté je konání
divadelních představení, sezónních jarmarků nebo projektových dnů, které jsou nově
zdokumentovány a komentovány v jednotlivých číslech umělecky ztvárněného školního
časopisu.
Účelně propracovaný systém partnerství rodiny a školy vede k propojení školních
a mimoškolních aktivit rozvíjejících zájem žáků o přírodu i umění. Volnočasové aktivity
realizují žáci v loutkohereckém nebo keramickém kroužku, učitelé i někteří rodiče
se scházejí v pěveckém sboru.




2021/2022                                    8
Škola sleduje další vzdělávací cestu svých dětí a žáků a vyhodnocuje údaje o následném
vzdělávání absolventů. Po skončení vzdělávání v MŠ nastupuje většina dětí do základní
školy v rámci subjektu, po jejím absolvování pokračují žáci často ve středních odborných
školách nebo ve zdejším lyceu. Jednotlivci pak pokračují ve vzdělávání v konzervatoři či
gymnáziu. Téměř polovina žáků po ukončení lycea nastupuje na vysoké nebo vyšší odborné
či jazykové školy.


                                          Závěry
Vývoj školy
- Byla nově zřízena mateřská škola, čímž se podařilo zajistit návaznost výchovy
  a vzdělávání na shodných principech waldorfské pedagogiky.
- V roce 2016 byl jmenován nový ředitel.
- Podařilo se zajistit vyšší naplněnost ve střední škole a získat další prostory pro výuku.
Silné stránky
- Vzájemně respektující přístup, všestranná péče o osobnostní rozvoj a účelná práce
  školního poradenského pracoviště zvyšují kvalitu výchovně vzdělávacího procesu.
- Pravidelná a častá spolupráce s rodiči při školních slavnostech, konzulta c íc h
  a individuálních rozhovorech napomáhá dobrému začlenění dětí a žáků do školy
  a úspěšnému plnění jejich školních povinností.
- Kvalitní výuka dvou cizích jazyků od prvního ročníku základní školy vede k úspěšnému
  rozvoji cizojazyčných kompetencí žáků.
- Výchova ke zdraví podporuje u dětí a žáků všestranný rozvoj pohybových dovedností
  a jejich schopnost uměleckého vyjádření pohybem.
Slabé stránky a/nebo příležitosti ke zlepšení
- Nízká účinnost kontrolní složky řízení se projevila v nedostatcích a v neúplné povinné
  dokumentaci, v nekonkrétnosti pravidel hodnocení a v jejich malé provázanosti s výstupy
  ve školních vzdělávacích programech.
- Nízká míra využívání různých informačních zdrojů a metody práce s nimi v některých
  předmětech na druhém stupni základní školy nepodporovaly samostatnou a efektivní
  práci žáků a rozvoj jejich kritického myšlení.
- Nedostatečné využívání vrstevnického hodnocení a sebehodnocení žáků snižova lo
  efektivitu zpětné vazby o zvládnutí učiva.
Doporučení pro zlepšení činnosti školy
- Posílit kontrolní složku řízení.
- Zefektivnit vlastní hodnocení v mateřské škole ve vztahu k vytváření podmínek pro
  plnění vlastních záměrů a naplňování požadavků rámcového vzdělávacího programu.
- Zařazovat pravidelně, několikrát týdně, do vzdělávání předškolních dětí zdravotně
  preventivní cvičení.
- Umožnit dětem s nižší potřebou spánku klidové aktivity mimo lůžko.
- Zařazovat do výuky častější práci žáků s různými informačními zdroji pro rozvoj jejich
  analytického a kritického myšlení.


2021/2022                                     9
- Zkvalitnit poskytování průběžné zpětné vazby s využitím formativního hodnocení.
- Zaměřit strategii předcházení školní neúspěšnosti na postupy vedoucí ke zlepšení
  výsledků ve společné části maturitní zkoušky.


                                     Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů přijmout adekvátní opatření k prevenci zjištěných nedostatků
zjištěných při inspekční činnosti a ve stejné lhůtě písemně informovat Českou školní
inspekci, jaká byla přijata opatření.
Zprávu zašlete na adresu Česká školní inspekce, Středočeský inspektorát, Arabská
683, 160 66 Praha 6, případně prostřednictvím datové schránky (g7zais9), nebo na e-
podatelnu csi.s@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Zřizovací listina vydaná městem Příbram, účinná od 23. ledna 2017, včetně dodatku
       č. 1 účinného od 1. ledna 2018
 2.    Výpis z rejstříku škol a školských zařízení k datu inspekční činnosti
 3.    Jmenování do funkce ředitele školy z 28 prosince 2016, čj. MeUPB 004221/2017,
       účinnost od 1. ledna 2017
 4.    Nástin rozvoje školy z 6. října 2016
 5.    Organizační řád a organizační schéma, včetně zápisů z porad kolegií ve školním roce
       2020/2021 a 2021/2022
 6.    Školní vzdělávací programy pro všechny činnosti školy, účinné k termínu inspekční
       činnosti
 7.    Školní řády MŠ, ZŠ a SŠ a vnitřní řády ŠD a ŠK, účinné k termínu inspekční činnosti
 8.    Školní informační systém, elektronická evidence dětí a žáků, dokumentace
       k přijímání a k ukončování vzdělávání k termínu inspekční činnosti, výkazy
       o ředitelství škol, o mateřské škole, o základní škole, o střední škole, o školní družině
       – školním klubu, o činnosti zařízení školního stravování ve školním roce 2021/2022
 9.    Třídní knihy a rozvrhy vyučovacích hodin vedené ve školním roce 2021/2022
10.    Dokumentace školního poradenského pracoviště, školní rok 2020/2021 a 2021/2022
       k termínu inspekční činnosti
11.    Personální dokumentace pedagogických pracovníků (doklady o nejvyšš ím
       dosaženém vzdělání, plány dalšího vzdělávání), školní roky 2020/2021 a 2021/2022
       k termínu inspekční činnosti
12.    Dokumentace k zajištění bezpečnosti a ochrany zdraví – vzorek, Kniha úrazů žáci,
       Kniha úrazů děti MŠ, záznamy školní roky 2019/2020 až 2021/2022
13.    Výroční zpráva o činnosti školy za školní rok 2019/2020 a 2020/2021
14.    Webové stránky školy www.waldorf-pb.cz
15.    Účetní závěrka za rok 2020 a k 30. září 2021, Finanční vypořádání dotací
       poskytnutých příjemcům prostřednictvím kraje ze státního rozpočtu v roce 2020 z
       8. ledna 2021, Závazné ukazatele rozpočtu 2020 a 2021
16.    Inspekční zpráva, čj. ČŠIS-2187/14-S



2021/2022                                     10
                                         Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Středočeský inspektorát,
Arabská 683, 160 66 Praha 6, případně prostřednictvím datové schránky (g7zais9),
nebo na e-podatelnu csi.s@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Ing. Vladimíra Hokešová, školní                            Hokešová v. r.
 inspektorka, vedoucí inspekčního týmu
 Mgr. Eva Karasová, školní inspektorka                      Karasová v. r.
 Mgr. Lenka Kocourková, školní                             Kocourková v. r.
 inspektorka
 Mgr. Dana Macková, školní inspektorka                      Macková v. r.
 Mgr. Věra Ritz-Radlinská Scherlingová,            Ritz-Radlinská Scherlingová v. r.
 školní inspektorka
 Bc. Jana Jungerová, kontrolní pracovnice                   Jungerová v. r.
 Mgr. Milena Vlčková, přizvaná osoba –                       Vlčková v. r.
 waldorfská pedagogika
 PaedDr. Václav Skála, přizvaná osoba –                       Skála v. r.
 odborné vzdělávání

V Praze 7. 2. 2022


Datum a podpis ředitele školy potvrzující projednání a převzetí inspekční zprávy
 Mgr. Robert Žák,                                           Žák v. r.
 ředitel školy

V Příbrami 10. 2. 2022




2021/2022                                   11
