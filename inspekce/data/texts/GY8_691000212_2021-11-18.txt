                                     Česká školní inspekce
                                      Pražský inspektorát
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIA-2566/21-A


Název                               Gymnázium mezinárodních a veřejných vztahů Praha
                                    s.r.o.
Sídlo                               Kuncova 1580, 155 00 Praha 5
E-mail                              info@gmvv.cz
IČ                                  28197682
Identifikátor                       691000212
Právní forma                        Společnost s.r.o.
Zastupující                         Mgr. Hana Třebická
Zřizovatel                          Šimon Zajíček
Místo inspekční činnosti            Kuncova 1580, 155 00 Praha 5
                                    Plzeňská 117/39, 150 00 Praha 5
Termín inspekční činnosti           18. 11. – 19. 11. 2021 a 22. 11. − 23. 11. 2021


Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.


                                         Charakteristika
Gymnázium mezinárodních a veřejných vztahů s.r.o. (dále „škola“ nebo „gymnázium“)
poskytuje vzdělávání v denní formě čtyřletého, šestiletého a osmiletého oboru. Žáci nižšího



2021/2022
gymnázia se vzdělávají v sídle školy v Kuncově ulici, v areálu základní školy, vyšší stupeň
gymnázia se nachází na adrese Plzeňská 117/39. Základ studia vychází z podpory
komunikačních dovedností žáků a projektové výuky. Hlavním záměrem školy je vybavit
žáky takovými kompetencemi, které jim umožní orientaci ve společenském dění, povedou
je k smysluplnému užívání moderních technologií a ke kritickému myšlení. Jazykové
kompetence jsou cíleně prohlubovány v hlavním jazyce (anglický), prostřednictvím výuky
druhého cizího jazyka (německý, francouzský, španělský) a dalšího cizího jazyka (ruský),
dále výuky odborné angličtiny zaměřené na obchod a mezinárodní vztahy a zeměpisu v
anglickém jazyce i možnosti získat mezinárodní jazykový certifikát.
Od poslední inspekční činnosti v roce 2012 došlo k personální změně na pozici ředitelky
školy (dále „ředitelka“), ke sloučení se dvěma soukromými gymnázii a k rozšíření prostor
ke vzdělávání. Počet žáků a tříd se více než zdvojnásobil. Škola v 18 třídách vzdělává celkem
432 žáků, zhruba 12 % tvoří žáci s odlišným mateřským jazykem. Naplněnost školy dosáhla
90 % nejvyššího povoleného počtu žáků.


                         Hodnocení podmínek vzdělávání
Ředitelka působí ve vedoucí funkci od 1. 9. 2019, v koncepci rozvoje školy stanovila jasné
cíle zaměřené na podporu kvalitního vzdělávání s inovativními prvky výuky utvářejíc ími
komplexní osobnost žáka, mj. na rozvoj měkkých dovedností, kooperaci, multikultur ní
a environmentální povědomí, angažovanost a mediální gramotnost. Důraz je kladem
na všeobecné vzdělávání formou projektové výuky s posílenou výukou cizích jazyků a
realizací rozšiřujících vzdělávacích aktivit. Partnerství školy pozitivně ovlivňuje dosažení
vzdělávacích cílů a naplnění profilu absolventa. Přínosem je zejména spolupráce se
zahraničními školami a s institucemi, které přispívají ke kvalitní jazykové vybavenosti žáků,
např. British Council, Göethe Institut, Cervantes. Partnerské vztahy s Vysokou školou
chemickotechnologickou a Přírodovědnou fakultou a Pedagogickou fakultou Karlovy
Univerzity umožňují dosahování požadované odbornosti žáků. Ředitelka cíleně podporuje
partnerský přístup k žákům, v rámci žákovského parlamentu mají možnost vyjádřit se
k podmínkám a průběhu vzdělávání. Zákonní zástupci žáků se do chodu školy zapojují
prostřednictvím školské rady a spoluúčastí při organizování školních a mimoškolníc h
aktivit.
Účelným delegováním dílčích kompetencí na své dva zástupce, na vedoucí předmětových
sekcí a další pedagogické pracovníky vytváří ředitelka optimální podmínky pro fungo vá ní
školy. Kontrolní činnost vedení školy provádí systematicky. Hospitační činnost, komplexní
i tematická, je zaměřena na podstatné aspekty kvality práce pedagogických pracovníků.
Na základě jejího vyhodnocování ředitelka přijímá opatření ke zkvalitňování výuky.
Stanovená doporučení ale nejsou vždy účinná v plné míře, v některých předmětech nejsou
dostatečně uplatněny aktivizační metody a formy výuky. V období distančního vzdělává ní
byla hospitační činnost zaměřena na dopady mimořádných opatření do výuky a na
uplatňování digitálních kompetencí. K vyhodnocování kvality distanční výuky bylo vhodně
využito anketní dotazování žáků, učitelů i zákonných zástupců.
Ředitelka na základě evaluace kvality práce pedagogického sboru, stanovených cílů a potřeb
školy účelně plánuje další vzdělávání pedagogických pracovníků, jehož efektivitu následně
vyhodnocuje. Prioritou je vzdělávání pro celý pedagogický sbor zaměřené např. na výukové
metody kritického myšlení nebo na podporu digitálních dovedností. Systémově je nastaveno
i uvádění nových učitelů. Metodická pomoc je jim poskytována prostřednictvím uvádějíc ího
učitele, vzájemných hospitací, příp. tandemovou výukou.



2021/2022                                    2
Personální podmínky umožňují kvalitně realizovat školní vzdělávací programy (dále
„ŠVP“). Vzdělávání zajišťuje pedagogický sbor 36 učitelů, včetně rodilých mluvč íc h.
Zhruba třetina pedagogů si odbornou způsobilost doplňuje příslušným vzděláním, přičemž
tento fakt nemá vliv na kvalitu vzdělávání. Ředitelka průběžně a systematicky usiluje
o zajištění vzdělávání odborně kvalifikovanými pedagogickými pracovníky. Převaha
zkušených a odborně způsobilých pedagogů umožňuje sdílení pedagogických zkušeností
i jejich předávání kolegům.
Ředitelce se daří zajistit materiální a finanční podmínky pro naplňování ŠVP. Průběžně
zkvalitňuje materiálně technické vybavení v souladu s připravovanou změnu v přísluš nýc h
rámcových vzdělávacích programů zaměřenou na digitalizaci a robotizaci. Pro zajištění
distanční výuky byla využita nová výuková platforma a zakoupena nová počítačová technika
pro učitele. V termínu inspekční činnosti škola budovala moderní digitální učebnu
s možností virtuálních zařízení začleněných do výuky s 3D tiskárnami aj. Žáci mají k
dispozici Wi-fi síť, relaxační zázemí a čtenářské zákoutí. Škola disponuje knihovno u
s odbornou literaturou i beletrií, mj. z pozůstalosti Josefa Škvoreckého. Tělovýcho vné
aktivity probíhají v pronajatých vícefunkčních halách, školní stravování je pro obě
pracoviště smluvně zajištěno ve školní jídelně.


                          Hodnocení průběhu vzdělávání
Systémově pojatý výchovně vzdělávací proces vede ke kvalitnímu naplňování profilu
absolventa. Používané metody a formy práce jsou většinou vzhledem k dosahování
stanovených cílů efektivní, odpovídají charakteru předmětu a učiva. Vyučující systematick y
vedli žáky k osvojování, rozvoji a uplatňování znalostí a dovedností důležitých pro terciární
studium. K tomu účelně přispívá provedená úprava obsahu ŠVP a učebních plánů, využití
disponibilní časové dotace ve prospěch jazykového vzdělávání v osmiletém oboru gymná zia
i systém volitelných seminářů, které odrážejí nejen další studijní směřování žáků, ale také
odpovídají skladbě předmětů profilové části maturitní zkoušky. Účinnost jazykového
vzdělávání podporuje dělení žáků do jazykových skupin, dlouhodobě realizované výměnné
jazykovými pobyty se zahraničními školami v Německu a ve Španělsku i zapojení rodilých
mluvčích do výuky cizích jazyků.
Společným znakem sledovaných hodin byla příjemná pracovní atmosféra, žáci se na
vyučující obraceli s důvěrou, dodržovali nastavená pravidla komunikace a chování. Ve
výuce převládaly metodicky a didakticky zdařilé hodiny, patrná byla diferenciace učiva
s ohledem na odlišné vývojové předpoklady žáků nižšího a vyššího gymnázia. V nižš ím
gymnáziu byly vhodně uplatňovány dynamičtější vzdělávací postupy, např. aktivity
využívající prvky hry, soutěže, činnosti zaměřené na rozvoj sociálních kompetencí. Žáci
vyššího gymnázia byli více směřováni k samostatnosti, k myšlení v souvislos tec h
a k problémovým otázkám. Učitelé podněcovali žáky k plnění úkolů, do vzdělávacích aktivit
se ve velké míře dařilo zapojit téměř všechny žáky. Zvolené metody výuky a cílená zpětná
vazba učitelů vedly žáky k aktivitě, k týmové práci a diskusi, žáci aplikovali znalosti
a dovednosti z předmětu v jejich kompetencích. Vyučující vhodně propojovali učivo
s reálnými situacemi, dbali na názornost vyučovaného obsahu formou prezentací, videí,
modelových situací, obrazového materiálu, map aj. Ve většině hodin žáci dostatečně
procvičovali osvojené učivo a vhodně jej uplatňovali v rámci samostatné práce nebo při
konverzaci v cizích jazycích. Patrné byly mezipředmětové vztahy, méně se již dařilo jejich
účelné využívání nebo aplikace žáky při řešení konkrétních úloh. Ve dvou třetinách hodin
zvyšovalo efektivitu výchovně vzdělávacího procesu účelné využívání prezentační



2021/2022                                    3
i didaktické techniky a elektronických výukových materiálů spolu s vhodně využitým
časovým prostorem.
Kvalitu části hodin snižovaly některé metodické a didaktické nedostatky. Převládajíc í
frontální výuka s občasným řízeným rozhovorem a samostatnou prací, převaha práce učitele
a nedostatek metod aktivizujících žáky vedly k jednotvárnosti a malé dynamice, v důsledku
tohoto byli někteří žáci pasivní. Úkoly diferencované podle individuálních potřeb a nadání
žáků se ve výuce vyskytovaly jen ojediněle, chyběla diferenciace vzhledem k žákům se
speciálními vzdělávacími potřebami, v hodinách se nevyskytovala možnost výběru úloh
odlišné kognitivní náročnosti. V závěru hodin obvykle nebyl využit prostor ke shrnutí učiva
a zhodnocení práce žáků, často byl opomíjeno sebehodnocení nebo vrstevnické hodnocení
důležité pro reflexi či zlepšování jejich individuálních výsledků. Učitelé ve větší míře dbali
na jazykovou kulturu žáků, častým jevem ale bylo jejich stručné vyjadřování. Jen ojediněle
žáci pracovali s různými zdroji informací. Pouze v části výuky byly rozvíjeny postoje žáků.
Propojení teoretické výuky a praktických dovedností podporuje řada školních
a mimoškolních aktivit, např. exkurze, besedy, sportovní kurzy, Klub mladého diváka.
Realizace vzdělávacího systému P-U-M-A (P – posilovat mezilidské vztahy v třídním
kolektivu, U – upevňovat studijní návyky žáků, M – motivovat žáky k aktivní účasti
ve výuce, A – atraktivita výuky) podporuje rozvoj klíčových kompetencí žáků a rovněž
přispívá k průběžnému vyhodnocování stanovených cílů.


                          Hodnocení výsledků vzdělávání
Systém poradenských služeb je efektivně nastaven a realizován výchovnou poradkyní
a školní metodičkou prevence. Školní poradenské pracoviště garantuje spolupráci
se školskými poradenskými zařízeními a v součinnosti s nimi účelně poskytuje infor mace
a poradenskou pomoc žákům i jejich zákonným zástupcům. Škola reflektuje individuá lní
vzdělávací potřeby žáků a v rámci poradenských služeb vytváří příznivé podmínky pro jejich
studium. K vyrovnání podmínek pro vzdělávání žáků se speciálními vzdělávac ími
potřebami přispívají individuální vzdělávací plány a účinná podpora vyučujíc íc h.
Vzdělávání je případně uzpůsobeno učebním potřebám jednotlivců na základě
individuálního přístupu. Žáci s odlišným mateřským jazykem se většinou nepotýkají
s jazykovou bariérou.
K upevnění vztahů žáků prvních ročníků škola pořádá adaptační kurzy, k adaptaci ostatních
žáků po období distanční výuky proběhla zážitková odpoledne s třídními učiteli. Podporou
kvalitních vztahů ve třídách je každoroční sociometrická aktivita, k vytvoření pozitivníc h
vztahů s rodiči škola realizuje neformální setkání a mimoškolní akce. K minimalizac i
rizikového chování žáků přispívají pravidelné preventivní programy, třídnické hodiny,
besedy, exkurze, aj. Do vzdělávání jsou vhodně zařazována témata týkající se prevence. Žáci
mají k dispozici schránky důvěry v obou budovách školy a internetové stránky „Nenech to
být“. Motivační je také přístup školy v rámci prevence nežádoucích projevů chování,
zejména u žáků nižšího gymnázia. Účinnost těchto opatření dokládá nízký výskyt těchto
jevů. Řešení ojedinělých výchovných problémů žáků (mj. pozdní příchody) ve spolupráci
s třídními učiteli, s vedením školy i se zákonnými zástupci je funkční, výchovná opatření
jsou udělována v souladu se školním řádem. Hojně jsou udělovány také pochvaly, např. za
reprezentaci školy v soutěžích a pomoc spolužákům. Počet zameškaných hodin na žáka
odpovídá typu školy (přibližně 6 hodin za školní rok), neomluvená absence je způsobena
pouze jednotlivci. Sníženým stupněm z chování byli žáci hodnoceni pouze ojediněle.




2021/2022                                     4
Škola vytváří příznivé podmínky pro vzdělávání nadaných žáků, které podporuje různými
školními i mimoškolními aktivitami, pro všechny žáky jsou k dispozici konzultační hodiny
s učiteli. Škola tradičně pořádá intenzivní jazykový kurz pro první a druhé ročníky zaměřený
převážně na přípravu na mezinárodní standardizované jazykové testování, kde žáci
pravidelně dosahují výborných výsledků. Tyto aktivity ale byly ovlivněny výjimeč no u
aktuální epidemiologickou situací. Motivací je pro žáky také zařazení cizích jazyků
do celoročních projektů, kde je část úkolů zpracována v angličtině, na vyšším gymná ziu
i v druhém cizím jazyce.
Ke sledování rozvoje výsledků žáků škola využívá účinný systém interní a externí evaluace
ve všech ročnících. Škola se pravidelně zapojuje do testování ČŠI, zejména žáci nižšího
gymnázia dosahují často velmi dobrých výsledků. Výsledky vzdělávání žáků jsou
systematicky vyhodnocovány vedením školy a na pedagogických radách. Pozitivní je
sjednocování kritérií hodnocení a porovnávání výsledků tříd v jednotlivých ročnících včetně
distančního vzdělávání. Ve druhém ročníku škola pravidelně realizuje ověřování stanovené
jazykové úrovně v prvním a ve druhém cizím jazyce, ve třetím ročníku školní testování
matematických kompetencí jako podmínku pro výběr semináře a následnou školní
profilovou maturitní zkoušku z matematiky. Součástí systémové evaluace je jednak
testování napříč všemi předměty a ročníky, přičemž škola sleduje individuální zlepšení
každého jednotlivce, jednak pravidelné maturity nanečisto formou didaktických testů.
V přírodovědných předmětech jsou ve třetím ročníku v rámci volitelného semináře
zadávány seminární práce s obhajobou. Úroveň osvojených znalostí a dovedností žáků
dokládají také jejich úspěchy v soutěžích či v olympiádách.
Škola využívá hodnocení klasifikačními stupni. Výsledky vzdělávání jsou dlouhodobě
dobré, ve sledovaném období polovina žáků prospěla s vyznamenáním. Doba distančního
vzdělávání neměla na jejich stabilitu negativní vliv, výsledky žáků se naopak mírně zlepšily.
Pozitivem je vysoký podíl žáků s uzavřenou klasifikací do 30. 6. a zanedbatelný počet
neúspěšných žáků.
Žáci jsou u maturitních zkoušek dlouhodobě úspěšní ve společné i v profilové části, až 40 %
žáků čtyřletého a dvě třetiny žáků osmiletého gymnázia prospívají s vyznamená ním,
zejména žáci v osmiletém oboru vzdělávání. Ve srovnání se skupinou oborů žáci čtyřletého
a osmiletého gymnázia dosahují mírně horších výsledků v českém jazyce, žáci osmileté ho
oboru jsou výrazně lepší v angličtině. Třídy šestiletého oboru budou poprvé konat maturitní
zkoušku v příštím školním roce. Ve společné části maturitní zkoušky všichni žáci volí cizí
jazyk, matematika je součástí profilové zkoušky školní maturity v rámci přípravy
k terciárnímu studiu. Kvalitu vzdělávání v době distanční výuky dokládají výborné výsledky
žáků v maturitním období 2021, ve kterém všichni přihlášení žáci u maturitní zkoušky
prospěli.
Kariérní poradenství se cíleně zaměřuje na pomoc žákům při výběru dalšího studia, mj.
umožněním absolvovat diagnostiku osobnostního profilu. V přijímacím řízení na vysoké
školy humanitního i přírodovědného zaměření jsou žáci úspěšní.


                                         Závěry
Vývoj školy
- od poslední inspekční činnosti došlo ke sloučení školy se dvěma soukromými gymnázii
  a ke změně na pozici ředitelky školy
- počet žáků a tříd se více než zdvojnásobil, zvýšil se počet pedagogických pracovníků


2021/2022                                    5
- škola kontinuálně naplňuje koncept gymnaziálního vzdělávání s důrazem na výuku cizích
  jazyků
Silné stránky
- systémová podpora jazykových kompetencí žáků ve výuce cizích jazyků
- systematická průběžná evaluace výsledků vzdělávání
- účinný všestranný osobnostní rozvoj žáků prostřednictvím rozšiřujících vzdělávac íc h
  aktivit a projektové výuky
Slabé stránky a/nebo příležitosti ke zlepšení
- nižší míra podpory žáků s ohledem na individuální vzdělávací potřeby a celé spektrum
  jejich nadání ve výuce
- nedostatečné zapojení žáků do evaluačních aktivit a reflexe vlastního vzdělávac ího
  pokroku
- nižší míra aktivizujících vzdělávacích metod v části výuky
- absence motivačního úvodu a didaktického závěru hodin umožňující reflexi vzdělávac ího
  procesu
Doporučení pro zlepšení činnosti školy
- individualizovat výuku a diferencovat učivo s ohledem na individuální vzdělávac í
  potřeby žáků
- začleňovat do výuky evaluační aktivity žáků
- dbát na úroveň komunikace žáků a jejich projevu
- ve výuce využívat více informačních zdrojů a podporovat čtenářskou gramotnost žáků
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


            Seznam dokladů, o které se inspekční zjištění opírají
 1.    Aktuální výpis z rejstříku škol a školských zařízení vedený MŠMT
 2.    Vybrané dokumenty z účetnictví organizace za roky 2020 a 2021
 3.    Školní vzdělávací program pro nižší a vyšší stupeň osmiletého gymnázia „Umění
       komunikovat“, platný od 1. 9. 2013, Školní vzdělávací program pro nižší a vyšší
       stupeň šestiletého gymnázia „Projektovou výchovou k všestrannosti I“, platný od 1. 9.
       2012, Školní vzdělávací program čtyřletého gymnázia „Projektovou výchovou
       k všestrannosti II“, platný od 1. 9. 2012, včetně změnových listů
 4.    Školní řád gymnázia pro osmiletý, šestiletý a čtyřletý obor, včetně Dodatku č. 2
       upravujícího práva a povinnosti žáků a zákonných zástupců žáků na akcích
       pořádaných školou ze dne 25. 8. 2021 a Dodatku č. 3 pro případ mimořád nýc h
       opatření ve výuce ze dne 28. 8. 2021
 5.    Výroční zprávy o činnosti školy za školní roky 2019/2020 a 2020/2021
 6.    Třídní knihy, školní roky 2020/2021 a 2021/2022 vedené k termínu inspekce
 7.    Rozvrh vyučovacích hodin, školní rok 2021/2022


2021/2022                                    6
 8.    Školní matrika vedená k termínu inspekce
 9.    Personální dokumentace pedagogických pracovníků vedená k termínu inspekce
10.    Záznamy z jednání pedagogické rady, školní roky 2020/2021 a 2021/2022 vedené
       k termínu inspekce
11.    Zápisy z jednání předmětových sekcí, školní roky 2020/2021 a 2021/2022 vedené
       k termínu inspekce
12.    Portfolio výchovného poradenství a primární prevence vedené k termínu inspekční
       činnosti
13.    Kniha evidence úrazů vedená k termínu inspekce


                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Pražský inspektorát,
Arabská 683, 160 66 Praha 6, případně prostřednictvím datové schránky (g7zais9),
nebo na e-podatelnu csi.a@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy
 Mgr. Lucie Burešová, školní inspektorka,        Mgr. Lucie Burešová v. r.
 vedoucí inspekčního týmu
 Mgr. Ivana Kučerová, školní inspektorka            Mgr. Ivana Kučerová v. r.
 Mgr. Hana Vejrážková, školní inspektorka           Mgr. Hana Vejrážková v. r.
 Bc. Šárka Snížková, kontrolní pracovnice           Bc. Šárka Snížková v. r.
 Mgr. Michaela Burdková, přizvaná osoba,            Mgr. Michaela Burdková v. r.
 odbornice na strategie a analýzy ve
 školství

V Praze 27. 12. 2021


Datum a podpis ředitelky školy potvrzující projednání a převzetí inspekční zprávy
 Mgr. Hana Třebická,                                Mgr. Hana Třebická v. r.
 ředitelka školy


V Praze 19. 1. 2022



2021/2022                                   7
