                               Česká školní inspekce
                                Zlínský inspektorát
                        Zarámí 88, P. O. Box 125, 760 01 Zlín
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIZ-22/25-Z
                                        Sp. zn. ČŠIZ-S-3/25-Z


Název                               Gymnázium Valašské Klobouky
Sídlo                               Komenského 60, 766 01 Valašské Klobouky
E-mail                              info@gymnazium-vk.cz
IČO                                 61 716 707
Identifikátor                       600 014 339
Právní forma                        příspěvková organizace
Zastupující                         Mgr. Jaroslav Šůstek
Zřizovatel                          Zlínský kraj
Místo inspekční činnosti            Komenského 60, Valašské Klobouky
Inspekční činnost na místě          14. 1. 2025 − 17. 1. 2025

Inspekční činnost byla zahájena odesláním pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou podle
§ 174 odst. 2 písm. a), b) a c) zákona č. 561/2004 Sb., o předškolním, základním, středním,
vyšším, odborném a jiném vzdělávání (školský zákon), ve znění pozdějších předpisů.


                                         Charakteristika
Příspěvková organizace Gymnázium Valašské Klobouky (dále „škola“) je právnickou
osobou zřízenou Zlínským krajem, tř. T. Bati 21, 761 90 Zlín. Škola poskytuje střední
vzdělání pouze v maturitním oboru 79-41-K/41 Gymnázium v denní formě vzdělávání, v
oboru 63-41-M/02 Obchodní akademie žáky nevzdělává. V době inspekční činnosti se ve
škole v osmi třídách vzdělávalo 192 žáků. Škola identifikovala žáky se speciálními
vzdělávacími potřebami s přiznaným 1. – 4. stupněm podpůrného opatření, v době inspekční
činnosti vzdělávala 6 těchto žáků a podporu pomáhala zajišťovat 1 asistentka pedagoga.


                         Hodnocení podmínek vzdělávání
Ředitel školy vykonává svou funkci od 1. 8. 2024. Cíle jasně a reálně nastavené koncepce
dalšího rozvoje školy, které směřovaly ke zkvalitňování celkových podmínek pro
vzdělávání, začala škola v tomto školním roce společně s kolektivem pracovníků školy
a zřizovatelem postupně naplňovat. Hlavní myšlenkou vize je rozvíjet moderní rodinnou
školu podporující všestranný rozvoj všech žáků v příjemném a bezpečném prostředí.
Část svých pravomocí v řídicí a kontrolní činnosti delegoval ředitel na své dva nově
jmenované zástupce, kteří mají jasně vymezené kompetence, a poradní orgán ředitele, který
tvoří předsedové předmětových komisí. Prostřednictvím kontrolní a hospitační činnosti
ředitele a jeho zástupců byla doposud poskytována zpětná vazba k pedagogickému procesu
především začínajícím pedagogům, u kterých byl podporován rozvoj jejich pedagogickýc h
dovedností a snazší průběh adaptačního procesu. Ředitel školy stanovil priority, které bude
společně se svými dvěma zástupci sledovat a vyhodnocovat v rámci hospitační činnosti,
avšak v době inspekce byl počet uskutečněných hospitací poměrně nízký. Vedení školy tedy
nemělo dostatek poznatků o reálném stavu výuky a nemohlo poskytovat efektivní zpětnou
vazbu, která by pomáhala všem pedagogům při zkvalitňování vzdělávacího procesu.
Výuku ve škole zabezpečoval odborně kvalifikovaný pedagogický sbor, který prošel
v poslední době pouze drobnými obměnami. Složení pedagogického sboru umožňuje škole
plnit záměry a cíle školního vzdělávacího programu. Výchovně vzdělávací činnost školy
byla zajištěna dostatečným počtem pedagogických pracovníků. Pro vzdělávání žáků
s potřebou podpůrných opatření byl pedagogický sbor účelně rozšířen o asistentku
pedagoga. Profesní růst pedagogů je zajištěn prostřednictvím dalšího vzdělávání, kterého se
průběžně účastní všichni pedagogové školy. Účelně nastavený plán dalšího vzdělávání svým
zaměřením na nové odborné a metodické znalosti korespondoval se záměry a potřebami
školy i pedagogů.
Škola má dobře zpracovaný školní vzdělávací program, který reflektuje legislativo u
požadované úpravy. Současně je nastaven tak, aby žáci mohli prohlubovat své studijní zájmy
a zdokonalovat své individuální dovednosti a schopnosti v rámci výuky volitelnýc h
předmětů. Každý žák třetího ročníku absolvuje na základě vlastního výběru dva
dvouhodinové semináře, žáci čtvrtých ročníků čtyři tříhodinové semináře. Nabídka a volba
seminářů je dostatečně široká tak, aby pokryla oblast jazykovědnou, společenskověd ní
i přírodovědnou.
Poradenské služby ve škole jsou systematicky a kvalitně zajišťovány výchovnou poradkyní
a školním metodikem prevence. Ve spolupráci s třídními učiteli, vedením školy a dalšími
pedagogy poskytují cílenou podporu žákům i jejich zákonným zástupcům při řešení
vzdělávacích a výchovných obtíží. Pomoc je pravidelně hodnocena a na základě výsledků
jsou přijímány další kroky. Pro posílení vztahů v nových třídních kolektivech škola
pravidelně organizuje adaptační pobyty pro žáky prvních ročníků. Kariérové poradenství
probíhá ve spolupráci s odbornými organizacemi, což umožňuje škole efektivně podporovat
profesní orientaci žáků. Velmi přínosné jsou také individuální konzultace se žáky zaměřené
na jejich budoucí studijní a kariérní plány.
Prostorové i materiální podmínky pro vzdělávání byly na velmi dobré úrovni, poskytovaly
zázemí pro střední vzdělávání i mimoškolní činnost žáků. Škola za podpory zřizovate le


                                           2/7
modernizuje prostory pro žáky i pedagogy. Postupnými úpravami vnitřních prostor školy
byly zrekonstruovány šatny, kde nově vznikla relaxační místnost pro žáky, a sociální zázemí
pro učitele. Škola rovněž věnovala finanční prostředky získané v rámci projektové činnosti
a z různých programů obnově a zabezpečení výuky v oblasti informačních a komunikač níc h
technologií i rozvoji sociálního zázemí pro vzdělávání žáků.
Spolupráce se zřizovatelem, základními i středními školami, školskými poradenskými
zařízeními a odbornými zařízeními je funkční. Vstřícná a oboustranně velmi přínosná je
spolupráce s městem Valašské Klobouky a místními i regionálními zájmovými
organizacemi. Žáci školy se v průběhu roku pravidelně podílejí na výstavách, koncertech,
kulturních a společenských vystoupeních včetně organizování charitativních sbírek. Ve
spolupráci se zájmovými a podnikatelskými organizacemi se zapojují do přípravy a realizace
autorských čtení, veřejných diskusních fór i zpracování vlastních podnikatelských záměrů.
Škola má dlouhodobě nastavenou spolupráci se školami podobného zaměření na Slovensku
a v Německu. Žáci školy i pedagogové si vyměňují poznatky a zkušenosti ze vzdělává ní,
sportu i uměleckých činností. Na základě vlastního prožitku se žáci seznamují s historií,
kulturou a společenským děním v dané zemi, což u nich významně rozvíjí komunikač ní,
osobnostní a demokratické hodnoty.
Pro zajištění oblasti bezpečnosti a ochrany zdraví žáků měla škola účinně nastavený systém.
Žákům byly pravidelně podávány informace o možných bezpečnostních rizicích ve škole
i při činnostech organizovaných mimo školu.
Školní stravování je zajištěno ve vlastní školní jídelna. Žáci mají možnost výběru ze dvou
druhů nabízených jídel, skladba jídelních lístků respektuje pestrost a výživovou hodnotu
stravy.


                          Hodnocení průběhu vzdělávání
Ve většině sledovaných hodin českého jazyka a literatury byly volené formy a metody
efektivní, vhodně reagovaly na již získané znalosti a dovednosti žáků, které dále rozvíje ly
a upevňovaly. Žáci byli zapojeni do všech činností, společně hledali vhodná řešení,
vzájemně komunikovali, porovnávali různé varianty řešení zadaného úkolu. Uměli vhodně
objasnit vlastní názor a věcně argumentovat. V těchto hodinách byla využita práce s chybou
jako prostředku k hlubšímu pochopení a zkušenosti, díky které si žáci upevnili a lépe
zapamatovali dané učivo. Příkladné bylo využití kreativního přístupu při práci s imaginá r ní
i skutečnou literární postavou, což žáky přimělo k hlubší analýze probíraného tématu.
Aktivně využívali mezipředmětové vztahy, což přispívalo k rozvoji jejich myšlení v širších
souvislostech a zákonitostech. Žáci byli vedeni k užívání odborné terminologie, avšak
v jednom případě bylo její používání vyžadováno až v nadbytečné míře. Rovněž využíva né
metody včetně digitálních technologií byly v této hodině a ve výuce základů společenských
věd méně efektivní a pro žáky málo zajímavé, nebyli dostatečně aktivně zapojení do výuky.
V těchto hodinách absentovalo závěrečné shrnutí učiva a zpětná vazba ze strany učitele,
samotného žáka i ze strany spolužáků, která by poskytla informaci o procesu jejich učení
a pomohla jim se lépe zaměřit na zvládnutí úkolu.
V převážné většině sledovaných hodin cizích jazyků (anglický, německý a ruský) byl
vzdělávací cíl zaměřen na upevnění znalostí nebo opakování vybraných gramatických jevů,
klíčové kompetence žáků byly komplexně rozvíjeny jen v minimální míře. Přestože v části
výuky docházelo k propojování vzdělávacího obsahu se zkušenostmi žáků z běžného života,
dominantně uplatňovaná forma frontální výuky jim umožňovala pouze částečné aktivní
zapojení. Učební poznatky byly většinou předkládány žákům hotové, problémové úlohy


                                            3/7
a otázky, které by vedly k rozvoji jejich tvořivého myšlení, byly zařazovány ojediněle.
Stejně tak podpora kooperativní práce žáků nebo podpora komunikace v cizím jazyce nebyla
dostatečná. Příležitost k verbálnímu projevu dostávali většinou jen formou řízeného
rozhovoru s vyučujícími, do kterého se však zapojovala pouze část žáků. K efektivní práci
s informacemi z různých zdrojů nebyli žáci cíleně vedeni, k dispozici měli většinou jen
učebnice a sešity, využití digitálních materiálů nebo podpora prostřednictvím ICT byla
ojedinělá nebo žádná.
Výuka matematiky, fyziky a zeměpisu byla vzhledem k organizaci a obsahu učiva
realizována velmi dobře. Ke vstupní a průběžné motivaci žáků byly vhodně využívá ny
dosavadní znalosti a zkušenosti žáků. Zvolené metody a formy práce, společně s využitím
didaktické techniky a upevňováním probíraného učiva měly pozitivní vliv na kvalitu výuky.
Žáci byli cíleně vedeni k logickým úvahám, utváření vlastního názoru, dovednosti
formulovat své myšlenky a k dodržování správné odborné terminologie. Během výuky měli
dostatečný prostor pro komunikaci, práce s chybou byla vhodně využita. Výuka chemie
mimo práce žáků v laboratoři byla promyšlená, aktivní procvičování podporovalo rozvoj
kritického myšlení žáků. Při praktických činnostech žáků v laboratoři však chybělo důsledné
dodržování bezpečnostních pravidel při práci s chemikáliemi.
Většina hodin biologie byla dobře strukturovaná a vedena způsobem, který podporoval
dosažení stanovených vzdělávacích cílů. Výukové metody a zadané úkoly byly promyšle né
a umožnily žákům aktivně se zapojit do činností po většinu času. Přínosná zpětná vazba,
kterou někteří žáci obdrželi, podpořila jejich další učení a pomohla jim lépe pochopit
probírané téma. Příklady z reálného života významně usnadnily propojení učiva s osobními
zkušenostmi žáků, což vedlo k většímu zájmu a lepšímu porozumění látce. Digitá lní
technologie byly využity efektivně a podpořily jasnost výkladu i celkovou efektivitu výuky.
Na závěr měli někteří žáci příležitost společně s učitelem reflektovat probíhající hodinu, což
jim poskytlo cenný přehled o jejich pokroku a podněty pro další práci. V jedné hodině však
nebyl dostatečně využit potenciál žáků při objevování nových poznatků a interpretaci jejich
zjištění.
Výuka tělesné výchovy probíhala aktivně, s důrazem na dosahování vzdělávacích cílů.
Pečlivý výběr metod a úloh umožnil široké zapojení žáků, což mělo pozitivní vliv na jejich
motivaci, zlepšení fyzické kondice a rozvoj dovedností. Poskytovaná zpětná vazba byla
užitečná, podporovala žáky v jejich rozvoji a pomáhala jim lépe pochopit své pokroky
i oblasti k dalšímu zlepšení. Výuka byla přizpůsobena individuálním schopnostem
a potřebám žáků, což zajistilo rovné příležitosti pro jejich rozvoj. Práce s chybami měla
účelný charakter, podněcovala žáky k hlubšímu zamyšlení nad vykonávanými činnostmi
a přispívala k jejich motorickému učení. Hodina rovněž zahrnovala prvky spolupráce, které
rozvíjely schopnost týmové práce a dovednost hodnotit výkony podle stanovených kritérií.
Celkově výuka podporovala nejen fyzické dovednosti, ale také posilovala pozitivní postoje
a týmového ducha.


                          Hodnocení výsledků vzdělávání
Průběžné i celkové výsledky vzdělávání žáků jsou pravidelně projednávány na jednáních
pedagogické rady a v rámci jednání širšího vedení školy za účasti předsedů předmětových
komisí. Sdílený elektronický informační systém umožňuje systematické sledování
úspěšnosti žáků v průběhu celého školního roku. Zákonní zástupci žáků jsou průběžně
informováni o prospěchu na třídních schůzkách i pomocí webového informačního systému.
Výsledky vzdělávání žáků vykazovaly ve sledovaném období velmi dobrou až výbornou


                                             4/7
úroveň, u většiny žáků jednotlivých tříd nedocházelo k výrazným výkyvům v rámci
průběžných vzdělávacích výsledků. Více než polovina žáků dosahuje prospěchu
s vyznamenáním. Škola se rovněž zapojuje do různých externích testování, v nich žáci
prvního ročníku dosáhli v oblasti finanční gramotnosti průměrných výsledků a žáci druhého
ročníků v oblasti čtenářské gramotnosti vykazovali v porovnání s jinými školami výbornou
úroveň.
Úspěšnost u maturitních zkoušek je konstantně vysoká, ve školním roce 2023/2024
a 2022/2023 byla 100 %, v roce 2021/2022 pouze jedna žákyně neprospěla z německého
jazyka. Žáci konají maturitní zkoušku napříč vzdělávacími oblastmi, a to včetně estetické
nebo i tělesné výchovy. Největší počet žáků konal profilovou část maturitní zkoušky ze
základů společenských věd, dějepisu, chemie a biologie. Část žáků školy je úspěšná také při
skládání mezinárodních zkoušek z anglického jazyka FCE, kde dosahují pokročilé úrovně.
Možnosti uplatnění žáků jsou proto široké, při přijímání na vysoké školy je úspěšnost rovněž
vysoká. Škola sleduje uplatnění svých absolventů, je s nimi v kontaktu i po ukončení studia,
a dostává tak průběžnou zpětnou vazbu o jejich profesních úspěších.
Žáci školy prezentují výsledky svého studijního úsilí ve velkém počtu různých
vědomostních, dovednostních a uměleckých olympiád a soutěží. Pravidelně se účastní
oblastních, regionálních a ojediněle i celorepublikových kol. V poslední době dosáhli
nejlepších umístění v biologické a geologické olympiádě, v konverzační soutěži
v anglickém jazyce a v soutěži ve finanční gramotnosti. Prezentace školy a výsledků
vzdělávání jejích žáků probíhá také prostřednictvím dnů otevřených dveří na škole,
projektového dne pro nadané žáky základních škol, workshopů, sdílení videozázna mů,
výstav či uměleckých vystoupení, která připravují žáci školy za pomoci svých pedagogů.


                                         Závěry
Vývoj školy
– Změna ve vedení školy (ředitel i oba zástupci ředitele) od 1.8. 2024
– Zlepšení materiálně technických podmínek pro vzdělávání žáků i zaměstna nc ů
  (modernizace šaten, relaxační místnost, sociální zázemí pro učitele, informač ní
  a komunikační technologie)
– Škola již nevzdělává žáky v oboru 63-41-M/02 Obchodní akademie
Silné stránky
– Aktivní participace školy na společenském, kulturním a vzdělávacím životě města. (1.5)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Malá četnost hospitací členů vedení školy. (2.1)
– Nedostatečné rozvíjení komunikativních dovedností žáků ve výuce cizích jazyků, malá
  míra zapojení žáků do práce s různými zdroji informací. (4.2)
– Žáci neměli možnost výběru úkolů různé kognitivní náročnosti a nebyli v dostatečné míře
  vedeni k hodnocení vlastní práce a práce spolužáků. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz


                                            5/7
Doporučení pro zlepšení činnosti školy
– Věnovat větší pozornost hospitační činnosti a poskytování kvalitní zpětné vazby všem
  vyučujícím, vést žáky k aktivnímu využívání různých informačních zdrojů a rozvoji
  aktivní komunikace v cizích jazycích.
– Zaměřit se na rozvoj studijního potenciálu a zájmu každého žáka nabídkou úkolů různé
  kognitivní náročnosti a důsledně vést žáky k posuzování vlastní práce i práce spolužáků.
– Provést revizi provozního řádu chemické laboratoře.


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Zřizovací listina Gymnázia a Obchodní akademie, Valašské Klobouky, Komenského
      60 č. j. 271/2001 ze dne 13. 6. 2001 vydaná Zlínským krajem včetně Dodatků číslo
      1 až 9
 2.   Jmenovací dekret ředitele Gymnázia Valašské Klobouky ze dne 3. 6. 2024 s účinností
      od 1. 8. 2024
 3.   Koncepce dalšího rozvoje školy Gymnázium Valašské Klobouky z března 2024
 4.   Dokumentace školy podle § 28 odst. 1 školského zákona ve školním roce 2022/2023,
      2023/2024, 2024/2025 k datu inspekce
 5.   Plán dalšího vzdělávání pedagogických pracovníků na školní rok 2024/2025,
      záznamy z hospitační činnosti vedení školy ve školním roce 2024/2025 k datu
      inspekce
 6.   Dokumentace k výchovnému poradenství a prevenci sociálně patologických jevů
      vedená ve školním roce 2023/2024 a 2024/2025
 7.   Dokumentace k hodnocení finančních a materiálních podmínek, ke školnímu
      stravování a k zajištění podmínek bezpečnosti a zdraví žáků ve školním roce
      2023/2024
 8.   Webové stránky školy https://gymnazium- vk.cz/


                                        Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.




                                           6/7
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Jana Zámečníková, školní inspektorka, vedoucí inspekčního týmu
 PhDr. Renata Horáková, Ph.D., školní inspektorka
 Ing. Zuzana Mücková, školní inspektorka
 Mgr. Radovan Zicháček, školní inspektor
 Bc. Jana Mazáková, kontrolní pracovnice


4. 2. 2025




                                         7/7
