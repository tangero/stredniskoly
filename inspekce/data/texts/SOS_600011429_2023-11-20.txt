                              Česká školní inspekce
                               Ústecký inspektorát
                   W. Churchilla 6/1348, 400 01 Ústí nad Labem
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIU-1286/23-U
                                      Sp. zn. ČŠIU-S-259/23 U


Název                               Střední škola obchodu, řemesel, služeb a Základní
                                    škola, Ústí nad Labem, příspěvková organizace
Sídlo                               Keplerova 315/7, Krásné Březno,
                                    400 07 Ústí nad Labem
E-mail                              reditel@obchodniskola.cz
IČO                                 00 082 627
Identifikátor                       600 011 429
Právní forma                        příspěvková organizace
Zastupující                         Mgr. Pavel Caitaml
Zřizovatel                          Ústecký kraj
Místa inspekční činnosti            Keplerova 315/7, Krásné Březno, Ústí nad Labem
                                    Fügnerova 348/22, Trmice
                                    Lovecká 396/8, Trmice
                                    Slepá ulička 75/2, Trmice
                                    U Školy 690/1, Trmice
                                    Václavské náměstí 65/9, Trmice
                                    Václavské náměstí 76/10, Trmice
Inspekční činnost na místě          20. 11. 2023 − 22. 11. 2023, 24. 11. 2023

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání poskytovaného střední
školou, základní školou a školní družinou podle příslušných školních vzdělávac íc h
programů.
Zjišťování a hodnocení naplnění školních vzdělávacích programů pro střední, základní
a zájmové vzdělávání a jejich souladu s právními předpisy a rámcovými vzdělávac ími
programy.


                                     Charakteristika
Střední škola obchodu, řemesel, služeb a Základní škola, Ústí nad Labem, příspěvková
organizace (dále „škola“) vykonává činnost střední školy, základní školy, školní družiny
a školní jídelny.
Ve školním roce 2023/2024 vyučuje střední škola v denní formě vzdělávání obory vzdělání
29-54-H/01 Cukrář, 29-56-H/01 Řezník – uzenář, 65-51-H/01 Kuchař – číšník, 66-51-H/01
Prodavač, 66-52-H/01 Aranžér, 66-53-H/01 Operátor skladování, 65-51-E/01 Stravovací
a ubytovací služby, 66-51-E/01 Prodavačské práce, 75-41-E/01 Pečovatelské služby,
78-62-C/02 Praktická škola dvouletá, 65-42-M/02 Cestovní ruch, 75-41-M/01 Sociální
činnost a 64-41-L/51 Podnikání. V základní škole se vzdělávají žáci v oboru vzdělání
79-01-C/01 Základní škola a 79-01-B/01 Základní škola speciální.
K 30. 9. 2023 vykázala škola ve středním vzdělávání v nástavbovém studiu ve dvou třídách
55 žáků, ve čtyřletých oborech vzdělání zakončených maturitní zkouškou v osmi třídách 212
žáků, v tříletých oborech vzdělání kategorie H zakončených závěrečnou zkouškou ve třinácti
třídách 280 žáků, v tříletých oborech vzdělání kategorie E zakončených závěrečnou
zkouškou ve čtyřech třídách 111 žáků a v praktické dvouleté škole ve dvou třídách 20 žáků.
V základním vzdělávání vykázala ve dvou přípravných třídách 24 dětí, v devíti běžných
třídách 126 žáků, v sedmi třídách s upraveným vzděláváním podle minimální úrovně
doporučených výstupů 59 žáků a ve dvou speciálních třídách 14 žáků. Zájmové vzdělává ní
ve školní družině bylo poskytováno ve dvou odděleních 34 účastníkům.
V době inspekční činnosti se v základní škole vzdělávalo 15 žáků se speciálními
vzdělávacími potřebami individuálně integrovaných do běžných tříd, individuá lní
vzdělávací plán škola vypracovala pro 10 žáků. Střední škola evidovala 65 žáků se
speciálními vzdělávacími potřebami a 33 žáků s odlišným mateřským jazykem. Podle
individuálního vzdělávacího plánu se vzdělával jeden žák.
Další informace o škole         je    možné     získat   na   webových   stránkách   školy
www.obchodniskola.cz.


                        Hodnocení podmínek vzdělávání
Mezi strategické cíle školy patří poskytovat kvalitní odborné vzdělání. To se daří díky
zkvalitňování materiálních podmínek, využíváním moderně vybavených odborných učeben
a pracovišť pro praktické vyučování. K účelnému rozvoji odborných kompetencí přispívá
spolupráce s četnými zaměstnavateli včetně zahraničních partnerů, u kterých žáci absolvují
stáže. O tom, že žáci ve škole získávají velmi dobré odborné dovednosti, svědčí úspěchy
v soutěžích na republikové úrovni, veřejnost je může posuzovat při prezentaci na různých
akcích. Dalším cílem je konkurenceschopnost. Že se daří naplňovat i tento cíl, dokazuje
zájem uchazečů o studium na škole. Jejich počet je i přes umístění většiny součástí školy
v lokalitě s obyvateli s nízkým socioekonomickým statusem v základní i střední škole


                                              2/9
stabilizovaný, v některých oborech mírně stoupá. Pozitivem je, že žáci základní školy často
pokračují ve vzdělávání v některém z oborů, který škola nabízí ve středním vzdělává ní,
a také propojenost oborů umožňující prostupnost z maturitních oborů do učebních a naopak.
K zájmu o vzdělávání ve škole přispívá také prezentace školy na veřejnosti, spolupráce se
zákonnými zástupci, s městem a dalšími sociálními partnery. Škola se aktivně zapojuje do
projektové činnosti, realizuje akce pro žáky a jejich rodiče i veřejnost, zapojuje se do akcí
města apod. Jen částečně se daří naplňovat cíle v oblasti vzdělávání spojené se zařazováním
nových vyučovacích metod a účelným používáním informačních a komunikač níc h
technologií.
Organizační, řídicí a kontrolní kompetence jsou účelně delegovány na tři zástupce ředitele
školy pro teoretické vyučování a jednoho pro praktické vyučování. Rozšířené vedení, které
zahrnuje členy školního poradenského pracoviště a předsedy metodických a předmětových
komisí, pokračuje od minulé inspekční činnosti v efektivní práci při vyhodnoco vá ní
výsledků vzdělávání a přijímání účinných opatření. Hospitační činnost je prováděna
vedením školy i členy širšího vedení, pedagogové sdílejí své zkušenosti také při vzájemnýc h
hospitacích. Z hospitační činnosti realizované Českou školní inspekcí však vyplývá, že
některé aspekty výuky se stále nedaří zlepšovat (např. diferenciace a individualizace
vzdělávacího obsahu a zadávaných úloh, efektivita zpětné vazby v závěru hodin, využívá ní
formativního hodnocení).
Nově nastupujícím a začínajícím pedagogům je ze strany vedení, uvádějících i dalších
kolegů poskytována metodická podpora, přesto se u některých projevil nedostatek
zkušeností zejména v oblasti vedení výuky a udržení pozornosti žáků. Pro odborné
vzdělávání je pedagogický sbor ve velké míře aprobovaný, což se pozitivně ukázalo
především v odborné úrovni výuky. Další vzdělávání pedagogů v oblasti nových poznatků
z oborů pedagogických a psychologických disciplín je zaměřeno na prevenci sociálně
patologických jevů, environmentální vzdělávání, jazykové vzdělávání, práci s informač ními
technologiemi, projektové vzdělávání, odborné vzdělávání aj., avšak na nedostatky zjištěné
ve výuce jen v malé míře.
Poradenské a konzultační služby účelně poskytuje školní poradenské pracoviště. Jeho
činnost v základní škole zajišťují dvě výchovné poradkyně, metodik prevence a speciální
pedagožka. Ve střední škole služby poskytují dvě výchovné poradkyně, dvě metodičky
prevence a od školního roku 2023/2024 také sociální pedagožka. Nastavený systém
poradenských služeb, vzájemná spolupráce, způsob sdílení informací s vyučujíc ími
a delegování odpovědnosti za specializované činnosti jsou efektivní.
Materiální a prostorové podmínky umožňují plnit požadavky školních vzdělávac íc h
programů v plném rozsahu. Střední škola disponuje dobře vybavenými učebnami pro
teoretickou a praktickou výuku (cvičná restaurace a kuchyně, učebna pro obory Cukrář,
Řezník-uzenář atd.). K rozvoji praktických dovedností v základní a praktické škole přispívá
výuka v keramické dílně nebo kuchyňce, ke společnému setkávání a pohybovým aktivitá m
je využívána tělocvična, školní zahrada, zrcadlový sál a aula. Vybavení digitálními
technologiemi je dostatečné, avšak jejich využívání bylo účelné jen v některých hodinách.


                          Hodnocení průběhu vzdělávání
Společným rysem sledovaných hodin v běžných třídách základní školy byl vstřícný
a respektující přístup pedagogů k žákům, mezi učiteli a žáky byla patrná vzájemná důvěra.
Klima příznivě ovlivňovalo dodržování nastavených pravidel. Ve většině hospitovanýc h
hodin převažovala účelná frontální forma výuky doplňovaná samostatnou prací. Žáci


                                            3/9
s vyučujícími ochotně spolupracovali, měli dostatečný prostor pro zpracování zadaných
úkolů a bez obav vyjadřovali své názory. Učivo bylo zpravidla upevňováno důkladným
procvičováním, často byl kladen důraz na rozvoj vědomostní i dovednostní složky. Přestože
někteří učitelé zařadili párovou nebo skupinovou práci pro rozvoj kooperativníc h
a komunikativních kompetencí žáků, pracovali při těchto aktivitách žáci spíše individuá lně.
Diferenciace učiva dle různé kognitivní náročnosti s ohledem na potenciál jednotlivých žáků
využita nebyla, což vedlo k nerovnoměrnému zapojování žáků do výuky a následně
k poklesu jejich pozornosti. Příležitosti pro rozvoj kritického myšlení se vyskytly jen
ojediněle, žáci nebyli vedeni k získávání a využívání informací z různých zdrojů.
Poskytovaná zpětná vazba ze strany vyučujících měla jen v malé míře formativní charakter,
což snižovalo efektivitu učebního procesu. Relaxační a pohybové aktivity, které by
především na prvním stupni cíleně podpořily psychohygienu žáků a aktivizovaly jejich
pozornost, byly v hodinách zařazeny výjimečně. Velmi zdařilá byla hodina tělesné výchovy
na druhém stupni zaměřená na zdravotní tělesnou výchovu. Hodina se vyznačovala všemi
prvky didakticky správně vystavené struktury výuky od nastavení výchovně vzdělávac ího
cíle v úvodu, přes jeho plnění v průběhu hodiny až po vyhodnocení v jejím závěru. Vyučujíc í
vedla žáky k osvojování kompenzačních cvičení, užívala správné názvosloví, poskytovala
žákům dostatek času pro nácvik a dokázala vysvětlit význam prováděných cviků. Vedla žáky
k ohleduplnosti a cíleně posilovala jejich sociální kompetence.
V hospitované výuce ve třídách s upraveným vzděláváním podle minimální úrovně
doporučených výstupů byly cíle hodin přiměřené vzdělávacím možnostem žáků, což se
projevilo v jejich zájmu o výuku. Přehledná struktura hodin a promyšlená výuka zvyšova ly
kvalitu vzdělávání. Převažovala frontální výuka s aktivizujícími prvky a samostatná práce
žáků. V části hodin byla efektivně zařazena diferenciace vzdělávacího obsahu přizpůsobená
schopnostem a dovednostem jednotlivých žáků. Využití názorných pomůcek včetně
didaktické techniky napomáhalo k upevňování a fixaci učiva. Výuka byla propojená
s životními situacemi, úspěšně byly uplatňovány mezipředmětové vztahy. Pedagogové žáky
v průběhu hodin pozitivně motivovali. Formativní hodnocení směřující ke zvýšení celkové
úspěšnosti žáků však bylo využito pouze v některých hodinách, stejně jako ověřování
dosažení vzdělávacího cíle.
Při vzdělávání žáků ve speciálních třídách vyučující vhodně stanovovali cíle respektujíc í
aktuální možnosti žáků. Tempo výuky bylo přizpůsobeno potřebám jednotlivců. K udržení
pozornosti žáků přispívalo účelné střídání činností spojené se změnou pracovního místa,
individualizace a diferenciace učiva dle vzdělávacích možností žáků. Efektivně byly
využívány didaktické pomůcky a podpůrné materiály napomáhající názornosti výuky.
Vhodně byly vytvářeny příležitosti k rozvíjení sociálních dovedností žáků. Pedagogové
žákům poskytovali zpětnou vazbu využitelnou při dalším učení. Efektivní podporu
při plnění úkolů poskytovaly asistentky pedagoga, které pomáhaly žákům při plnění pro ně
náročných úkolů a průběžně je motivovaly.
Vyučování v praktické škole bylo realizováno s vysoce individualizovaným přístupem
k jednotlivým žákům, kdy teoretická i praktická část výuky byly plně přizpůsobeny jejich
vzdělávacím možnostem. Žáci projevovali radost z přítomnosti ve škole a samotného učení.
Prezentovali své nápady k řešení předkládaných úkolů, naplňovány byly také postojové cíle.
Pedagogové střídali frontální výuku se samostatnou prací žáků, v části hodin byli žáci při
řešení úkolů vedeni ke spolupráci. K podpoře zájmu a k lepšímu osvojení probíraného učiva
byly využity názorné pomůcky včetně informačních technologií a propojování učiva
s praktickým životem. Zřetelná byla snaha zapojit všechny žáky, aby každý zažil úspěch.
Žáci ke své práci dostávali okamžitou zpětnou vazbu, nedílnou součástí hodnocení byla
pochvala. Funkční byla spolupráce učitelů s asistentkami pedagoga, které svou činností


                                            4/9
napomáhaly plynulosti vzdělávacího procesu formou dopomoci žákům nebo přípravou
učebních materiálů. Pozitivem bylo uplatňování sebehodnocení žáků v závěru hodin
a vedení k vrstevnickému hodnocení.
V hospitovaných hodinách všeobecně vzdělávacích předmětů ve střední škole převažovala
frontální výuka vhodně doplňovaná samostatnou prací žáků. Pro názornost probíraného
učiva zařadili někteří pedagogové praktické úlohy nebo propojovali téma s reálným životem.
Kooperativní metody byly využity pouze ojediněle, čímž docházelo k menší aktivizaci žáků.
Reflexe výukových cílů, sebehodnocení či vzájemné hodnocení byly zařazeny jen v menšině
zhlédnutých hodin. Nízká míra individualizace a diferenciace neumožnila rozvoj potenciálu
každého žáka. Ve výuce anglického jazyka se vysoká jazyková vybavenost vyučujíc íc h
pozitivně odrážela v osvojování vzdělávacího obsahu. Účinně byl podporován rozvoj
produktivních řečových dovedností prostřednictvím vzájemné komunikace.
Výuka odborných předmětů ve střední škole byla většinou vedena frontálním způsobem, její
těžiště bylo především v aktivitě učitele. Kooperativní činnosti a účelné aktivizační metody
učitelé do výuky zařazovali jen sporadicky. Pedagogové respektovali pracovní tempo žáků,
avšak individualizaci a diferenciaci zadávaných úkolů podle individuálních potřeb žáků
nezařazovali. Závěry hodin zpravidla nevyužívali pro shrnutí probíraného učiva a ověření
naplnění vzdělávacích cílů. Prostor pro sebehodnocení či vzájemné hodnocení jako
motivačního faktoru k dalšímu učení a prostředku osobnostního rozvoje žáků učitelé
nevytvářeli. Formativní hodnocení ve většině navštívených hodin pedagogové nepoužili.
Nabídka mnoha podnětných zájmových útvarů ve školní družině (např. divadelní, taneční,
čtenářský, výtvarný, sportovní) pozitivně ovlivňuje způsob trávení volného času účastníků
a podílí se na prevenci rizikového chování. Vzdělávání probíhalo v příznivé atmosféře a bylo
v souladu se stanovenými cíli. V průběhu hospitační činnosti vychovatelky realizo va ly
řízené činnosti. Účastníci byli vhodně motivováni, ochotně se do aktivit zapojovali. Při
dramatizaci pohádky aktivně spolupracovali a rozvíjeli komunikační dovednosti. Přívětivý
a individuální přístup vychovatelek vytvářel vlídné sociální prostředí.


                          Hodnocení výsledků vzdělávání
Pro průběžné hodnocení individuálních výsledků vzdělávání žáků využívá základní škola
interní nástroje (kontrolní práce, portfolia apod). Na pedagogických radách se vzdělávac í
výsledky sumarizují. Pravidelné zpracování zpráv o třídách umožňuje třídním učitelům
a vedení školy identifikovat žáky se slabým prospěchem. Průběžně jsou přijímána opatření
k předcházení školní neúspěšnosti, žákům je nabízeno doučování a individuální konzultace
u pedagoga, kterého si mohou sami vybrat. To se příznivě odráží v minimálním počtu
neprospívajících žáků. Velký důraz je kladen na vyhodnocování chování i absence. Škola se
četnými opatřeními (intenzivní osobní komunikace se žáky a rodiči, spolupráce s orgánem
sociálně právní ochrany dětí, policií, střediskem výchovné péče atd.) snaží předcházet
vysoké absenci a záškoláctví, avšak přijímaná opatření jsou vzhledem k vysokému počtu
žáků s nízkým socioekonomickým zázemím efektivní jen v části případů. Vysoký počet
žáků základní školy pokračuje ve vzdělávání v některém z oborů, který nabízí střední škola,
což umožňuje sledovat jejich úspěšnost v následném studiu.
Ve střední škole jsou průběžné výsledky vzdělávání ověřovány obdobným způsobem jako
v základní škole. V prvních ročnících pedagogové zadávají žákům v hlavních předmětech
kurikula vstupní písemné práce, kterými ověřují jejich znalosti. Po vyhodnocení se ve výuce
na problematické oblasti zaměřují. Ve čtvrtých ročnících jsou žákům v rámci přípravy na
společnou část maturitní zkoušky zadávány didaktické testy. Výsledky učitelé analyzují


                                            5/9
a seznamují s nimi žáky i vedení školy, na problematické oblasti se opět ve výuce zaměřují.
V rámci předcházení školní neúspěšnosti jsou žákům nabízeny individuální konzultace,
doučování, výukové materiály ve sdíleném prostředí a především žákům učebních oborů
možnost přípravy na vyučování ve škole. O účinnosti poskytované podpory svědčí zlepšujíc í
se výsledky při ukončování vzdělávání. V oborech vzdělání zakončených maturitní
zkouškou byla po jarním zkušebním období roku 2023 hrubá neúspěšnost školy (podíl žáků,
kteří nekonali zkoušku nebo neuspěli, z celkového počtu přihlášených žáků) ve společné
části maturitní zkoušky výrazně nižší (26 %) než při předchozí inspekční činnosti v roce
2018 (66 %). Nejnižší hrubé neúspěšnosti v porovnání s republikovým průměrem dosáhla
škola v oboru vzdělání Podnikání (škola 12 %, ČR 43 %). V oborech vzdělání Cestovní ruch
(škola 31 %, ČR 19 %) a Sociální činnost (škola 42 %, ČR 33 %) byla vyšší než republikový
průměr. Po podzimním zkušebním období roku 2023 se hrubá neúspěšnost školy ve společné
části maturitní zkoušky v těchto oborech výrazně snížila, a to na 8 %. V oborech vzdělání
zakončených závěrečnou zkouškou po řádném termínu neuspělo 8 % žáků, po náhradním
nebo opravném termínu v září 2023 neuspěli pouze dva žáci.
Výchovné poradkyně v základní i střední škole poskytují potřebné informace o žácích se
speciálními vzdělávacími potřebami učitelům a efektivitu poskytované podpory průběžně
vyhodnocují. Ve spolupráci s ostatními vyučujícími i poradenskými zařízeními vhodné
postupy a uplatňování stanovených doporučení konzultují a v případě potřeby pedagogům
poskytují poradenskou a metodickou podporu. V základní škole speciální pedagožka
zajišťuje účinnou odbornou podporu žákům, vyučujícím a zákonným zástupcům. Realizuje
náslechy v hodinách, metodicky vede pedagogy při nastavování a vyhodnoco vá ní
podpůrných opatření a při realizaci vzdělávání podle individuálních vzdělávacích plánů. Ve
střední škole poskytuje žákům krizové intervence sociální pedagožka, nabízí potřebnou
odbornou pomoc nejen jim, ale také jejich rodičům. V oblasti kariérového poradenství
poskytují výchovné poradkyně žákům efektivní podporu při volbě dalšího vzdělávání, ve
střední škole pak také informace k uplatnění na pracovním trhu.
V oblasti primární prevence realizuje základní škola besedy tematicky zaměřené na
komunikaci, mezilidské vztahy, násilí a další rizikové chování, dopravní výchovu, zdraví
a bezpečnost. Cílenou individuální prací vyučujících s žáky a jejich zákonnými zástupci,
depistáží žáků s rizikovým chováním a následnou včasnou intervencí metodika prevence
v třídních kolektivech se daří projevy rizikového chování žáků nezvyšovat a úspěšně je řešit.
Významná pozornost je věnována podpoře žáků a jejich rodinným příslušníkům přímými
návštěvami asistentů pedagoga v jejich domácím prostředí, což efektivně napomáhá
předcházení a řešení školní neúspěšnosti. Nedílnou součástí prevence rizikového chování je
nabídka zájmových kroužků, které umožňují žákům aktivní trávení volného času a jsou
významným prvkem prevence. Ve střední škole k vytváření zdravého školního klimatu
třídních kolektivů napomáhají adaptační programy pro žáky prvních ročníků. Na nich jsou
organizovány aktivity zaměřené na upevňování dobrých prosociálních vztahů ve třídách,
prevenci rizikového chování a žáci jsou také seznamováni se strategiemi efektivního studia.
Účinnými a osvědčenými preventivními aktivitami jsou četné školní projekty, tematicky
zaměřené besedy, exkurze i zahraniční výměnné pobyty.


                                         Závěry
Vývoj školy
– Škola promyšleně zlepšuje materiálně technické podmínky pro vzdělávání.



                                            6/9
– Škola ukončila vzdělávání v oboru vzdělání poskytující střední vzdělání s výučním listem
  Pekař, od školního roku 2019/2020 poskytuje vzdělávání v oboru vzdělání zakončeném
  maturitní zkouškou Sociální činnost.
– Školní poradenské pracoviště v základní škole bylo rozšířeno o pozici speciální
  pedagožky, ve střední škole o pozici sociální pedagožky. Obě poskytují účinnou podporu
  všem žákům, kteří ji potřebují.
– Škole se daří zlepšovat výsledky při ukončování vzdělávání maturitní zkouškou.
– Přetrvávají rezervy ve výuce v oblasti diferenciace a individualizace, aktivizace žáků,
  využívání formativního hodnocení.
Silné stránky
– Spolupráce všech součástí školy a zapojování žáků do pestrých školních i mimoškolníc h
  aktivit efektivně přispívají k rozvoji osobnostních a sociálních kompetencí žáků. (6.3)
  Základní škola
– Partnerský a vstřícný přístup k žákům pozitivně ovlivňuje klima podporující učení. (3.2)
  Střední škola – negymnaziální obory
– Četná spolupráce se sociálními partnery účelně podporuje osobnostní a sociální rozvoj
  žáků a jejich odborné kompetence. (1.5)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Metodická podpora poskytovaná pedagogům není dostatečně účinná pro zkvalitňo vá ní
  vzdělávacího procesu. (2.3)
– Pedagogové v nízké míře využívají aktivizační a kooperativní metody a formy práce, což
  vede k pasivitě žáků. (4.2)
– Ojediněle využívaná individualizace a diferenciace ve výuce a nepravidelná zpětná vazba
  o dosahovaném vzdělávacím pokroku žáků dostatečně nerozvíjí jejich individuá lní
  vzdělávací potenciál. (4.3)
  Střední škola – negymnaziální obory
– Žáci jsou nepravidelně vedeni k práci s různými informačními zdroji, zřídka jsou
  využívány metody podporující rozvoj kritického myšlení. (4.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– V rámci hospitační činnosti poskytovat pedagogům účinnou metodickou podporu
  vedoucí ke zkvalitňování vzdělávacího procesu. Další vzdělávání pedagogů více zaměřit
  na slabé stránky ve výuce (aktivizační metody a formy práce, individualizace
  a diferenciace vzdělávacího obsahu a zadávaných úloh, formativní hodnocení, práce
  s informačními zdroji a rozvoj kritického myšlení).
– Zvýšit četnost využívání aktivizačních a kooperativních metod a forem práce,
  diferencovat a individualizovat výuku, pravidelně zařazovat práci s informačními zdroji
  a rozvíjet kritické myšlení, zefektivnit zpětnou vazbu o naplnění vzdělávacího cíle
  a využívat formativní hodnocení, které by podporovalo rozvoj každého žáka.


                                            7/9
– Zaměřit se na rozvoj hodnoticích dovedností žáků.
– Pravidelně zařazovat účelnou práci žáků s digitálními technologiemi.


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 14 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Úplné znění zřizovací listiny příspěvkové organizace Ústeckého kraje č. j.: 201/2001
      včetně Přílohy č. 1 a 2 a Dodatku č. 44 s účinností od 1. 5. 2022
 2.   Jmenovací list – jmenování ředitelem školy od 1. 8. 2012 na dobu 6 let včetně
      Informace o pokračování na vedoucím pracovním místě ředitele od 1. 8. 2018 na další
      šestileté období
 3.   Výroční zpráva o činnosti školy za školní rok 2022/2023
 4.   Dlouhodobý záměr rozvoje školy – strategický plán (2020-2025), srpen 2020
 5.   Koncepce školy – strategický plán rozvoje 2023-2024
 6.   Výpisy z rejstříku škol a školských zařízení MŠMT (ze dne 13. 11. 2023)
 7.   Školní řád základní školy vydaný s účinností od 1. 9. 2020
 8.   Školní řád střední školy vydaný s účinností od 1. 2. 2018 včetně Dodatků č. 1 až 3
 9.   Vnitřní řád školní družiny vydaný s účinností od 1. 9. 2021
10.   Třídní knihy, školní roky 2022/2023a 2023/2024 (vzorek)
11.   Školní vzdělávací programy pro přípravnou třídu, základní školu, základní školu
      speciální a školní družinu platné ve školním roce 2023/2024
12.   Školní vzdělávací programy pro střední vzdělávání vyučovaných oborů vzdělání
      platné ve školním roce 2023/2024
13.   Plán práce na školní rok 2023/2024
14.   Záznamy z kontrolní a hospitační činnosti v hodnoceném období (vzorek)
15.   Školní matrika v elektronické podobě vedená k termínu inspekční činnosti (vzorek)
16.   Zápisy z pedagogických rad a metodických sdružení, školní roky 2022/2023
      a 2023/2024 (vzorek)
17.   Personální dokumentace pedagogických pracovníků včetně osvědčení z dalšího
      vzdělávání (vzorek)
18.   Plán dalšího vzdělávání pedagogických pracovníků pro školní roky 2022/2023
      a 2023/2024
19.   Dokumentace k výchovnému poradenství a prevenci rizikového chování vedená
      k datu inspekční činnosti
20.   Inspekční zpráva České školní inspekce č. j.: ČŠIU-675/15-U


                                           8/9
21.   Inspekční zpráva České školní inspekce č. j.: ČŠIU-1527/18-U
22.   Webové stránky www.obchodniskola.cz


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Ing. Anna Kejřová, školní inspektorka, vedoucí inspekčního týmu
 Mgr. Ilona Hronová, školní inspektorka
 Mgr. Radka Jánská, školní inspektorka
 Mgr. Bc. Jaroslava Pešková, školní inspektorka
 Mgr. Klára Šafránková, školní inspektorka
 Bc. Blanka Zoudunová, kontrolní pracovnice



8. 1. 2024




                                          9/9
