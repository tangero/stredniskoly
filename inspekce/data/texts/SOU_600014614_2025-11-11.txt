                                  Česká školní inspekce
                                Jihomoravský inspektorát
                              Šumavská 519/35, 602 00 Brno
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIB-2763/25-B
                                      Sp. zn. ČŠIB-S-569/25-B


Název                               Střední škola gastronomie, hotelnictví a lesnictví
                                    Bzenec, příspěvková organizace
Sídlo                               náměstí Svobody 318, 696 81 Bzenec
E-mail                              info@sosbzenec.cz
IČO                                 00 053 155
Identifikátor                       600 014 614
Právní forma                        příspěvková organizace
Zastupující                         Mgr. Libor Marčík
Zřizovatel                          Jihomoravský kraj
Místa inspekční činnosti            náměstí Svobody 318, J. Hanáka 53,
                                    Vinařů 354, Přívoz 735, Bzenec
Inspekční činnost na místě          11. − 14. 11. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Střední škola gastronomie, hotelnictví a lesnictví Bzenec, příspěvková organizace (dále
„škola“) vykonává činnost střední školy, domova mládeže a školní jídelny. V aktuálním
školním roce poskytuje střední vzdělání s maturitní zkouškou v pěti oborech: 16-01-M/01
Ekologie a životní prostředí, 65-42-M/01 Hotelnictví, 69-41-L/02 Masér sportovní
a rekondiční (dále „čtyřleté maturitní obory“), 41-45-L/51 Mechanizace zemědělství
a lesního hospodářství a 64-41-L/51 Podnikání (dále „nástavbové studium“). Kromě toho
nabízí škola obory středního vzdělání s výučním listem: 29-54-H/01 Cukrář, 65-51-H/01
Kuchař-číšník, 41-56-H/01 Lesní mechanizátor, 41-52-H/01 Zahradník, 41-53-H/01 Rybář
a 29-51-H/01 Výrobce potravin. Dále škola poskytuje vzdělávání ve dvou oborech středního
vzdělání s výučním listem ve třídách zřízených podle § 16 odst. 9 školského zákona, a to
29-51-E/01 Potravinářská výroba a 41-52-E/01 Zahradnické práce, k datu inspekční činnosti
tyto obory navštěvovalo 43 žáků. Obory Hotelnictví, Kuchař-číšník, Cukrář, Výrobce
potravin, Lesní mechanizátor, Zahradník a Rybář jsou nabízeny také ve zkrácené formě
studia, v letošním školním roce probíhá tato forma vzdělávání pouze u oborů Cukrář
a Výrobce potravin. K datu inspekční činnosti bylo ve škole evidováno 534 žáků, z nichž
bylo 9,6 % žáků se speciálními vzdělávacími potřebami a 1,5 % žáků s odlišným mateřským
jazykem. Od minulé inspekční činnosti došlo k navýšení celkového počtu žáků, přibližně
o 28 %.
Škola má čtyři místa poskytovaného vzdělávání. Výuka většiny oborů probíhá ve dvou
budovách, a to na náměstí Svobody 318 a na odloučeném pracovišti Přívoz 735. Praktické
vyučování a část teoretického vyučování vybraných oborů je realizováno také na ulici
Vinařů 354, J. Hanáka 53, ale částečně i u smluvních partnerů. Ubytovací služby jsou
poskytovány žákům v domově mládeže, který je umístěn v areálu školy na ulici Vinařů.
V době inspekční činnosti zde bylo ubytováno 89 žáků, rozdělených do čtyř výchovnýc h
skupin. Školní stravování je žákům zajišťováno školní jídelnou v místech poskytovaného
vzdělávání.


                         Hodnocení podmínek vzdělávání
Ředitel školy má srozumitelnou a reálnou koncepci, která vychází z dlouhodobě
sledovaných priorit, jako jsou kvalitní materiální podmínky, funkční školní poradenské
pracoviště, dobré vzdělávací výsledky žáků a klima školy. Koncepční cíle jsou průběžně
naplňovány, což se odráží zejména v systematických investicích do modernizace prostor
i vybavení školy a v postupném zkvalitňování prostředí pro vzdělávání i volnočasové
aktivity žáků. Od poslední inspekční činnosti v roce 2023 škola přijala účinná opatření, která
se projevila zejména ve zlepšování vzdělávacích výsledků žáků a celkovém zkvalitně ní
podmínek výuky napříč obory. Vedení školy se pro zajištění pozitivního školního klimatu
dlouhodobě věnovalo podpoře duševního zdraví a příznivých mezilidských vztahů.
V minulém školním roce škola realizovala komplexní program zaměřený na tyto oblasti,
v jehož rámci se uskutečnila řada aktivit, které pozitivně ovlivňují klima školy a spolupráci
mezi žáky a učiteli. Na základě zpětné vazby od účastníků programu byla formulo vá na
konkrétní doporučení pro další rozvoj duševního zdraví. Například byla zřízena funkce
sociálního pedagoga. Tento krok má pozitivní dopad zejména na prevenci rizikové ho
chování, řešení sociálních problémů žáků a posilování spolupráce s rodinami. Dlouhodobě
se mají žáci možnost vyjadřovat ke stravování prostřednictvím stravovací komise, která však
pokrývá pouze část potřeb žáků. Bylo by proto vhodné zvážit zřízení žákovského



                                            2/11
samosprávného orgánu, který by umožnil vedení školy získat širší a komplexnější přehled
o potřebách žáků i v dalších oblastech jejich školního života.
Řízení školy je jasně rozděleno mezi širší vedení podle pracovišť a oborů, včetně zástupce
ředitele pro domov mládeže a školního poradenského týmu, což zajišťuje plynulý chod školy
a efektivní přenos informací. Pravidelné porady vedení, setkání pedagogického sboru,
podrobné zápisy z porad a přehledné sdílené digitální prostředí zajišťují funkční vnitř ní
komunikaci. Zavedený systém řešení stížností a připomínek prokazuje otevřenost školy mezi
aktéry vzdělávání a umožňuje zvládnout i řešení složitější situace. Nově ředitel školy
ustanovil dva koordinátory školních vzdělávacích programů, kteří v posledním období
realizovali jejich úpravy tak, aby reflektovaly aktuální potřeby trhu práce i moderní trendy
v odborném vzdělávání. Koordinátoři se průběžně vzdělávají a obsah stěžejních dokumentů
upravují způsobem, který přispívá nejen ke zlepšování vzdělávacích výsledků, ale také
k lepšímu osvojování odborných kompetencí žáky. Řízení domova mládeže je svěřeno
zástupci ředitele. Současný vnitřní řád domova mládeže, který je přílohou školního řádu,
zohledňuje jen některá specifika vnitřního režimu školského zařízení, což může vzhlede m
k tomu, že jsou na domově ubytováni i žáci z jiných škol, snižovat přehlednost a jeho
srozumitelnost.
Kontrolní činnost je ve škole pravidelně realizovaná, jednotlivé oblasti jsou vyhodnocová ny
a jsou přijímána adekvátní opatření. Přesto se návaznost mezi kontrolními zjištěními
a systematickým zkvalitňováním vzdělávacího procesu neprojevila. Hospitační činnost je ve
škole uskutečňována, avšak její výstupy postrádají konkrétní doporučení a opatření vedo ucí
k rozvoji pedagogických kompetencí. Z předložených záznamů není zřejmá návaznost na
další vzdělávání pedagogických pracovníků ani přímý dopad na zefektivnění výukového
procesu. Další vzdělávání pedagogických pracovníků vychází převážně z individuálníc h
potřeb, nikoli z dlouhodobých strategických potřeb školy. Realizováno je s velmi rozdílno u
četností, učitelé si své vzdělávací plány sestavují samostatně, bez jednotného postupu
směrem k rozvoji školy a bez návaznosti na výsledky hospitací. Vzájemné hospitace
pedagogických pracovníků nejsou ve škole systémově realizovány, probíhají pouze
v omezené míře a dosud nemají prokazatelný dopad na zkvalitňování výuky. Proces
adaptace nových pedagogických pracovníků je ve škole formálně zajištěn, v praxi se však
dopad na zkvalitňování jejich práce výrazněji neprojevil. Ve škole působí pedagogové bez
plné odborné kvalifikace, kterým je poskytována podpora, ale její vliv na kvalitu sledované
výuky se však zatím projevil jen omezeně. Další zjištěné rezervy se týkaly zajištění výuky
předmětu speciálně pedagogické péče, který nevyučoval pedagog s požadovanou kvalifik ac í
speciálního pedagoga. Absence této odborné kvalifikace však v daném případě neměla
negativní vliv na poskytované podpůrné opatření, neboť byla kvalitně zajištěna podpora žáka
s odlišným mateřským jazykem, jehož hlavní potřeba spočívala v oblasti českého jazyka.
Školní poradenské pracoviště je na obou místech poskytovaného vzdělávání velmi dobře
personálně zajištěno. Tým výchovných poradců a školních metodiků prevence doplňují dva
speciální pedagogové, sociální pedagog a psycholog. Činnost tohoto početného týmu
koordinuje výchovná poradkyně, která ve spolupráci se speciálním pedagogem zároveň
zajišťuje služby pro žáky se speciálními vzdělávacími potřebami. Pedagogové využíva jí
metodickou podporu poradenských pracovníků, jejich činnost je provázaná a koordinovaná.
Společně s třídními učiteli komunikují se žáky, poskytují jim poradenské služby a zajišťují
rovněž metodickou pomoc zákonným zástupcům žáků. Spolupráce s externími
poradenskými zařízeními probíhá na velmi dobré úrovni. Informování učitelů o podpůrných
opatřeních je funkční, pro zvýšení efektivity je však vhodné nastavit způsob sdílení
informací prostřednictvím školního informačního systému tak, aby měli pedagogové
k dispozici úplné a srozumitelné podklady pro práci se žáky. V oblasti prevence škola volí


                                           3/11
aktivity cíleně, na základě aktuálních potřeb třídních kolektivů a jednotlivých žáků. Díky
včasné intervenci a aktivnímu monitoringu riziko vých jevů je výskyt patologického chování
(záškoláctví, šikana, kyberšikana) minimální a pohybuje se v jednotkách případů.
V situacích, které vyžadují řešení, probíhají jednání s žáky a jejich zákonnými zástupci
formou výchovných komisí, po nichž jsou v souladu se školním řádem ukládána adekvátní
výchovná opatření. Odpovídající pozornost je věnována také kariérovému poradenství, což
přispívá k lepší informovanosti žáků o možnostech dalšího studia a profesního směřování.
Ve škole žáci po absolvování maturitních a učebních oborů často využívají nabídky rozšířit
své dovednosti v rámci specializace oboru Výrobce potravin ve zkrácené formě studia .
Praktické vyučování je zaměřeno na rozšíření odborných kompetencí o výrobu
čokoládových bonbonů a probíhá ve spolupráci s externími firmami. Škola má vybudovaný
vlastní systém identifikace žáků s potřebou podpory, který se zaměřuje zejména na žáky
v prvním stupni podpůrných opatření a na žáky s odlišným mateřským jazykem. Podpora
zahrnuje především jazykovou přípravu a adaptační aktivity, individuální konzultace,
doučování a metodickou pomoc třídním učitelům při aplikaci podpůrných opatření.
Významná podpora je věnována také žákům ve speciálních třídách, kde je činnost učitele
posílena přítomností asistenta pedagoga. Menší pozornost je věnovaná identifikaci žáků
nadaných, kteří v době inspekční činnosti nebyli ve škole evidováni.
Škola účelně využívá finanční prostředky z dotačních titulů i z vlastní doplňkové činnosti,
čímž zajišťuje stabilní rozvoj vzdělávacího prostředí. Vedení dlouhodobě a systematick y
investuje do modernizace materiálního vybavení a infrastruktury, což se projevuje
postupnými rekonstrukcemi ubytovacích a výukových prostor, zateplením budov,
vybavením novým nábytkem a pořízením specializovaných učebních pomůcek pro
jednotlivé obory. Doplňková činnost školy a cílené využití finančních prostředků podporují
možnost využití digitálních technologií, rozvoj odborných kurzů a zavádění preventivníc h
programů. Od poslední inspekční činnosti došlo k významnému zlepšení materiálníc h
podmínek na domově mládeže. Budova byla kompletně rekonstruována, včetně
modernizace pokojů a sociálního zařízení. Žáci jsou ubytováni ve trojlůžkových pokojích,
které jim poskytují dostatečný osobní prostor a optimální podmínky pro přípravu na
vyučování. Pro realizaci volnočasových aktivit mají žáci možnost využívat také další
prostory např. klubovny, kuchyňky, posilovnu.
Ze sledovaného chování žáků a pedagogů byla patrná snaha o důsledné dodržování pravidel,
která má škola pečlivě nastavena zejména s ohledem na pohyb cizích osob na jednotlivýc h
pracovištích. Bezpečné prostředí pro žáky i zaměstnance je zajišťováno pravidelno u
kontrolou tělocvičného nářadí a sportovního vybavení a systematickým školením
pedagogických a vedoucích pracovníků.
Škola dlouhodobě a systematicky rozvíjí partnerství, která zajišťují kvalitní průběh
praktického vyučování, podnětné vzdělávací prostředí a průběžné úpravy školních
vzdělávacích programů. Vedle tradičních spolupracujících subjektů (Město Bzenec, Lesy
České republiky aj.), navázala škola v posledním období i nová partnerství s dalšími
soukromými subjekty, čímž reaguje na potřeby zajištění odborného výcviku oboru
Zahradník. Jako příklad efektivní spolupráce lze uvést společnost The Candy Plus Sweet
Factory, která se podílí na realizaci zkráceného studia oboru Výrobce potravin a jejíž
podněty se promítají do úprav školních vzdělávacích programů. Obsah odborného
vzdělávání je se smluvními partnery pravidelně konzultován, aby odpovídal požadavkům
trhu práce. Významnou podporu žákům poskytují Lesy České republiky formou stipendia
pro obor Lesní mechanizátor, které je doplněno o aktivity rozvíjející odborné i sociální
kompetence žáků. Akademickou rovinu partnerství posiluje spolupráce se vzdělávac ím
střediskem Bílé Karpaty prostřednictvím ekologicky zaměřených projektů. Mezinárod ní


                                           4/11
spolupráce probíhá v rámci programu Erasmus+, v jehož rámci se škola aktuálně uchází
o spolupráci s několika partnery (Německo, Itálie, Portugalsko), a dlouhodobě udržuje
kontakty se slovenskými školami. Součástí aktivit je také systematická propagace školy
prostřednictvím dnů otevřených dveří, účastí na veletrzích a prezentací v médiích.


                           Hodnocení průběhu vzdělávání
Společným znakem hospitované teoretické výuky byla převaha frontální formy a časté
využívání metod založených na výkladu či vysvětlování učitele. Výuka tak měla převážně
stereotypní charakter a nedostatek aktivizačních prvků omezoval zapojení žáků a rozvoj
jejich klíčových kompetencí. V menší míře byla uplatňována diferenciace úloh podle úrovně
či pracovního tempa žáků, chyběly příležitosti pro uplatnění kritického myšle ní,
samostatného hledání řešení úkolů a problémů nebo vyjadřování vlastních myšlenek. Učitelé
kladli žákům otázky s cílem je aktivizovat nebo u nich ověřit porozumění, ale do
komunikace se opakovaně zapojovala jen úzká skupina stejných žáků. Většina žáků
předkládané informace jen pasivně přijímala, případně zapisovala, přestože z materiálů,
které si učitelé na výuku připravili, bylo často zřejmé, že by mohly být základem pro pestřejší
aktivity. Učebny disponují kvalitními digitálními technologiemi, navzdory tomu je
pedagogové využívali převážně k prezentaci učiva, které bylo občas doplněno pracovními
listy. Žáci využívali v menší míře technologie při hledání informací. Příležitosti ke vzájemné
spolupráci žáků byly využívány jen okrajově. Pozitivem byla výuka bez výraznějš íc h
kázeňských problémů. V některých hodinách však zájem žáků snižovala vyjádření nedůvěry
ze strany učitelů. Ve většině hodin byl ale jejich přístup vstřícný – projevovali zájem
o pokrok žáků, motivovali je k práci a zhruba ve dvou třetinách hodin zapojovali i reálné
zkušenosti žáků, čímž podporovali propojení učiva s praxí. Ve třídách zřízených podle § 16
odst. 9 školského zákona byl patrný individuální přístup učitelů, podpořený činností
asistentek pedagoga. Jejich zapojení však bylo zaměřeno převážně na práci s jednotlivými
žáky a méně již na koordinaci s učitelem či střídání rolí při organizaci výuky. Zpětná vazba
směrem k žákům napříč předměty částečně podporovala jejich okamžitou orientaci
v probíraném učivu, vykazovala však v řadě případů rysy formálnosti bez výraznějš ího
přínosu pro další pokrok ve vzdělávání. Sebereflexe byla zařazena minimálně, a to například
ve výuce matematiky v maturitním ročníku, kde podpořila rozvoj žáků a doplňovala
efektivně zpětnou vazbu ze strany učitele.
Prostor pro relaxaci byl žákům cíleně poskytnut pouze ve frontálně vedené hodině slohu
v rámci předmětu českého jazyka a literatury. Diferenciace a individualizace byly ve výuce
využívány jen ojediněle. Tam, kde žáci pracovali s úkoly či materiály přizpůsobenými jejich
schopnostem a potřebám, to přispívalo k lepšímu zapojení i efektivnějšímu osvojování učiva.
Sledovaná výuka anglického jazyka probíhala převážně v cílovém jazyce, avšak s rozdílno u
mírou aktivního zapojení žáků. V části hodin měli žáci dostatek prostoru a vhodné podmínky
pro rozvoj komunikativních dovedností, zejména prostřednictvím dialogu ve dvojicích či
skupinách. V jiných hodinách však dostávali příležitost k verbálnímu projevu pouze někteří,
zatímco ostatní žáci pasivně sledovali průběh výuky bez aktivizace. Výuka matematik y
podporovala rozvoj matematické gramotnosti, výrazná pozornost byla věnována zopakování
a procvičení probíraného učiva. Odborné předměty oboru Mechanizace zemědělství a lesní
hospodářství a Zahradník vykazovaly kvalitativně dobrou úroveň a byly vedeny
v pedagogicky promyšlené podobě a s kvalitním odborným vedením. Výuka byla
strukturovaná a navazovala na předchozí znalosti žáků a rozvoj souvislostí mezi
jednotlivými tématy. V hodinách byla patrná snaha o propojení teoretických poznatků
s dalšími oblastmi vzdělávání i s praktickými zkušenostmi žáků. Někteří žáci využíva li


                                             5/11
digitální prostředky k doplňování informací, což podporovalo jejich samostatnost.
Sledovaná výuka odborných předmětů oboru Masér sportovní a rekondiční probíhala
v přátelské atmosféře, žáci se aktivně zapojovali do zařazených činností. Efektivně se střídali
různé formy vzdělávání a žáci v rámci kooperativních činností účelně vzájemně
komunikovali.
Praktické vyučování hospitovaných oborů vykazovalo vyšší kvalitu. Probíhalo v bezpečném
a přehledně organizovaném prostředí, které žákům umožňovalo aktivně rozvíjet odborné
kompetence. Při práci využívali moderní technologie a nástroje odpovídající aktuálním
požadavkům praxe a důsledně dodržovali stanovená pravidla bezpečnosti práce. Výukové
aktivity byly koncipovány tak, aby žáci mohli okamžitě aplikovat teoretické poznatky
v reálných situacích a zároveň se podíleli na doplňkových činnostech školy, čímž se
posilovala jejich praktická zkušenost a profesní připravenost. Žáci prokazovali osvojené
odborné dovednosti, správné pracovní návyky a zodpovědný přístup k plněným úkolům, a to
jak při samostatné práci, tak ve dvojicích. Učitelé žákům průběžně poskytovali konstruktivní
zpětnou vazbu, hodnotili jejich práci a motivovali je pochvalou. Diferenciace úkolů byla
přiměřená a zohledňovala individuální potřeby i schopnosti žáků. Pravidelné odměňování
produktivní práce navíc podporovalo jejich motivaci a zodpovědný přístup k úkolům.
V oboru Cukrář byly pracovní činnosti organizovány podle aktuálních zakázek. Žáci třetího
ročníku se diferencovaně připravovali na závěrečné zkoušky – část vyráběla dekorativní
prvky, část šlehané hmoty. V oboru Potravinářská výroba si žáci rozvíjeli kompetence
výrobou čokoládových pralinek. V oborech Zahradník a Zahradnické práce byly úkoly
přizpůsobeny schopnostem žáků; připravovali adventní dekorace a zdatnější žáci tvořili
výzdobu na školní akci Gastroden a Den Lesa. Žáci pracovali samostatně nebo s individuá lní
podporou asistentů pedagoga, kteří přispívali k plynulé výuce a lepšímu porozumění učivu.
V oboru Lesní mechanizátor probíhal výcvik na smluvních pracovištích: mladší žáci se
věnovali přípravě sazenic, starší pracovali přímo v porostu s dodržováním bezpečnostníc h
pravidel. Praktické vyučování oboru Masér sportovní a rekondiční bylo dobře organizo vá no
a umožňovalo osvojování klíčových odborných kompetencí. Žáci pracovali převážně ve
dvojicích, se zájmem a s přiměřenou podporou vyučujících, a byli vedeni k dodržování
hygienických předpisů i propojování učiva.
Činnost v domově mládeže byla zaměřená především na rozvoj jednotlivých kompetencí
ubytovaných žáků, podporu při jejich přípravě na vzdělávání a posilování zdravého
životního stylu. Ubytovaní žáci jsou vedeni k vlastnímu plánování volného času, který
mohou trávit i v rámci organizovaných aktivit. Využívají zejména nabízené zájmové
kroužky s různorodým zaměřením.


                          Hodnocení výsledků vzdělávání
Postupy hodnocení výsledků vzdělávání žáků jsou převážně založeny na uplatňová ní
standardních evaluačních nástrojů. Pedagogové pravidelně zjišťují dosaženou úroveň
znalostí a dovedností, nejčastěji prostřednictvím různých forem písemného či ústního
zkoušení a ověřováním praktických dovedností žáků. Výsledky vzdělávání škola průběžně
monitoruje a vyhodnocuje. Žáci jsou motivováni k vedení výběrových portfolií, kde
zaznamenávají především absolvované školní i mimoškolní akce a odborné aktivity, ke
kterým v některých případech připojují také sebehodnocení. Interní ani externí
standardizované postupy zjišťování úrovně výsledků vzdělávání žáků škola nevyužívá,
s výjimkou výběrového zjišťování organizovaného Českou školní inspekcí, s jehož výsledky
ale dále nepracuje.


                                             6/11
Škola pro hodnocení výsledků vzdělávání žáků využívá klasifikaci, která však nenaplňuje
v plné míře svůj motivační potenciál. Hodnocení je zaměřeno především na sumativní
posuzování výkonu. Ze sledovaného průběhu teoretického vyučování bylo zřejmé, že pro
zapojení žáků do hodnoticího procesu a pro jejich systematickou sebereflexi nejsou ve výuce
vytvářeny příležitosti v dostatečné míře. Formativní přístupy, které by sledovaly
a podporovaly individuální pokrok žáků se daří uplatňovat lépe v praktickém vyučování.
Prospěch, školní docházka, chování žáků a klima třídních kolektivů jsou pravidelně řešeny
především na čtvrtletních jednáních pedagogické rady. Kromě těchto jednání škola zavedla,
jako jedno z opatření ke zlepšení vzdělávacích výsledků žáků, pravidelné porady
k vzdělávacím výsledkům – tzv. kulaté stoly. Na těchto setkáních vedení školy s třídními
učiteli a případně dalšími pedagogy konzultují a vyhodnocují vzdělávací výsledky
jednotlivců, kteří vykazují riziko školního neúspěchu. Pedagogové společně hledají příčiny
neúspěchu a navrhují opatření ke zlepšení stavu. Třídní učitelé nebo vedení školy realizují
individuální motivační rozhovory s žáky nebo jednání s jejich zákonnými zástupci, škola
organizuje doučování, skupinové nebo individuální konzultace. Učitelé sledují, zejména
v případě závěrečných ročníků, efektivitu realizovaných opatření a průběžně informují
třídního učitele.
Celkový prospěch žáků ve sledovaném období posledních tří školních roků má přibližně
srovnatelnou úroveň. Na konci školního roku průměrně 4 % žáků neprospělo. Klesající trend
byl zaznamenán v případě absence žáků. Ta se ve školním roce 2024/2025 snížila na
průměrně 146 hodin na žáka za školní rok (pro srovnání ve školním roce 2022/2023 činila
162 hodin). K výraznému zlepšení školní docházky došlo především u žáků nástavbovýc h
oborů (průměrný počet 236 hodin na žáka ve školním roce 2022/2023 se snížil na 128 hodin
ve školním roce 2024/2025). Škola sleduje a pravidelně vyhodnocuje účast žáků ve výuce,
uplatňuje pravidla stanovená ve školním řádu, která určují maximální hranici absence
pro hodnocení žáka na konci klasifikačního období. Žáci, kteří překročí tuto hranici, jsou
nehodnoceni a konají komisionální zkoušky pro hodnocení v náhradním termínu. Přestože
byla přijatá opatření účinná a celkovou průměrnou absenci žáků se podařilo snížit, část žáků
se nedaří motivovat k učení a úspěšnosti ve vzdělávání. Nízká motivovanost jednotlivců se
projevuje mimo jiné jejich nepravidelnou školní docházkou a následně nedostatečnými
vzdělávacími výsledky v průběhu i při ukončování vzdělávání. Také převážně stereotypní
způsoby výuky bez aktivizace žáků, které byly během hospitační činnosti zaznamená ny,
k vnitřní motivaci žáků k učení nepřispívají.
Od minulé inspekční činnosti škola přijala a realizovala řadu opatření ke zlepšení
vzdělávacích výsledků žáků při ukončování jejich vzdělávání maturitní nebo závěrečnou
zkouškou. K výraznému zvýšení úspěšnosti žáků u maturitní zkoušky došlo především
v případě nástavbových oborů. Škola zpřísnila podmínky pro přijímání žáků do
nástavbových oborů (zavedla test z anglického jazyka jako školní přijímací zkoušku),
provedla úpravy ve školních vzdělávacích programech, na začátku školního roku realizuje
informativní třídní schůzky pro rodiče žáků závěrečných ročníků. Zavedla pravidelné
schůzky pedagogů maturitních předmětů s cílem průběžně vyhodnocovat vzdělávac í
výsledky žáků a sjednocovat pedagogické strategie při realizaci opatření k jejich zlepšení.
Pravidelně je organizováno doučování zkušebních předmětů společné části maturitní
zkoušky. Hrubá neúspěšnost u maturitní zkoušky se u nástavbových oborů snížila z 67 %
v roce 2023 na necelých 8 % v roce 2025. V případě čtyřletých oborů vzdělání dosahovali
v posledních třech letech lepších výsledků u maturitní zkoušky žáci oboru Ekologie a životní
prostředí, jejich hrubá neúspěšnost se pohybovala v rozmezí od 7 % do 10 %. Opakovaně
horších výsledků v celorepublikovém srovnání (se školami obdobných oborů vzdělání)
dosahovali žáci oboru Hotelnictví. Ve sledovaném období měla jejich hrubá neúspěšnost


                                           7/11
zvyšující se tendenci, z 10 % v roce 2023 vzrostla na 25 % v roce 2025. Výsledky žáků při
ukončování vzdělávání závěrečnou zkouškou mají trvale dobrou úroveň. Výjimkou byly
výsledky závěrečných zkoušek žáků oboru Kuchař-číšník, které se postupně zhoršovaly,
v roce 2025 více než čtvrtina žáků tohoto oboru nesložila úspěšně závěrečnou zkoušku
a nezískala výuční list. V případě ostatních tříletých oborů všichni žáci závěrečnou zkoušku
úspěšně vykonali. Vychovatelé v domově mládeže sledují výsledky vzdělávání jednotlivýc h
ubytovaných žáků, pravidelně je s nimi konzultují a v případě problémů je pomáhají řešit.
Škola trvale podporuje účast žáků v odborných, sportovních a různých předmětových
soutěžích (biologická olympiáda, konverzační soutěž v anglickém jazyce) a přispívá tak
k rozvoji praktických dovedností i teoretických znalostí. Napříč obory žáci pravidelně
dosahují výborných výsledků v tradičních odborných soutěžích (Podbeskydský Ještěr,
Gastro Hradec Culinary Cup, Gastro Krásno Cup, Mezinárodní soutěž rybářských škol) .
Všechny úspěchy dokládají vysokou míru získaných odborných kompetencí. V loňském
školním roce zaznamenal tým žáků oboru Ekologie a životní prostředí mimořádný úspěch,
kdy postoupil po vítězství v regionálním kole do národního finále mezinárodní soutěže
Young People in European Forests, která je zaměřena na význam lesů a lesnictví
v evropském kontextu. Vzhledem k tomu, že soutěž kromě testování znalostí zahrnuje
praktické úkoly a prezentace v anglickém jazyce, umožňuje žákům získávat cenné
zkušenosti využitelné v budoucím profesním životě. Škola zprostředkovává žákům i další
možnosti profesního růstu prostřednictvím specializovaných kurzů (kurz barmanský
a baristický, kurz výroby čokoládových bonbonů, kurz havajské masáže), čímž podporuje
jejich konkurenceschopnost a uplatnitelnost na trhu práce. Dále se žáci podílejí na propagaci
školy na výstavách, veletrzích, dnech otevřených dveří, ale i akcích místní komunity.


                                         Závěry
Vývoj školy
– Od poslední inspekční činnosti v roce 2023 škola přijala účinná opatření ke zlepšení
  vzdělávacích výsledků. Úspěšnost žáků při ukončování jejich vzdělávání maturitní
  zkouškou se u většiny oborů zlepšila.
– Výrazné zvýšení počtu žáků o 28 %.
– Postupné zlepšování materiálních podmínek školy a domova mládeže.
– Zřízení pozic koordinárorů školních vzdělávacích programů.
Silné stránky
– Škola systematicky vyhledává, navazuje a rozvíjí spolupráci s profesními organizace mi,
  smluvními partnery, odbornými firmami, základními i středními školami. Tato partnerská
  síť významně obohacuje vzdělávací proces a zároveň přispívá k propagaci školy. (1.5)
– Vedení školy vyhodnocuje materiální podmínky, aktivně plánuje a uskutečňuje
  postupnou modernizaci stávajících prostor v souladu s potřebami školy a koncepčním
  rozvojem. (2.4)
– Efektivní plánování a organizace odborného výcviku posiluje odborné kompetence žáků
  a u některých oborů zároveň představuje pro školu významný ekonomický přínos v rámci
  doplňkové činnosti. (4.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz


                                            8/11
Slabé stránky (oblasti ke zlepšení)
– Kontrolní hospitační činnost a její následné vyhodnocování neumožňuje zkvalitňo vá ní
  vzdělávacího procesu a efektivní plánování dalšího vzdělávání pedagogů, což mělo
  negativní dopad na kvalitu výuky. (2.3)
– Ve značné části teoretického vyučování pedagogové nevytvářeli podmínky pro aktivní
  zapojení žáků, což v těchto hodinách omezovalo rozvoj jejich klíčových kompetencí.
  (4.1)
– V teoretickém vyučování většina pedagogů nedostatečně uplatňovala diferenciaci výuky
  a jen ojediněle poskytovala žákům konkrétní zpětnou vazbu, což snižovalo efektivitu
  výuky a omezovalo žáky v reflexi vlastního učení a pokroku. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Provázat další vzdělávání pedagogických pracovníků s výsledky hospitační činnosti.
– Zjišťovat a důsledně kontrolovat naplňování adaptačního plánu začínajících pedagogů,
  současně posílit proces adaptace nových pedagogických pracovníků tak, aby měl
  prokazatelný dopad na zkvalitňování jejich pedagogické práce.
– Nastavit systematičtější způsob sdílení informací            o   podpůrných    opatřeních
  prostřednictvím školního informačního systému.
– Zajistit výuku předmětu speciálně pedagogické péče pedagogem s požadovanou
  odbornou kvalifikací speciálního pedagoga.
– Zvážit zřízení žákovského parlamentu, který by umožnil vedení školy získat širší přehled
  o potřebách žáků.
– Systematicky identifikovat a evidovat nadané žáky.
– Posílit vnitřní motivaci žáků zapojením do výběru témat, projektů či způsobů zpracování
  úkolů, umožnit jim uplatnit vlastní zájmy a zkušenosti.
– Zavést projektové vyučování, které by propojilo učivo s praxí, aktuálními problémy nebo
  reálnými situacemi ze života a budoucí profese.
– Budovat partnerský přístup mezi učiteli a žáky, oceňovat vzdělávací pokrok, ne pouze
  výsledky.
– Zařazovat aktivizační metody podporující práci ve skupinách, diskuse, případové studie,
  brainstorming, simulace, experimenty.
– Podporovat kreativitu u žáků využíváním otevřených úloh, umožnit jim volbu postupu
  nebo výsledné formy práce.
– Zpestřit výuku digitálními nástroji a využívat interaktivní aplikace k zapojení žáků.
– Rozšířit využívání diferenciace a individualizace ve výuce, aby se lépe zohlednily
  schopnosti a tempo jednotlivých žáků.
– Posílit formativní hodnocení a systematickou sebereflexi žáků, podporující jejich
  individuální pokrok.
– Podporovat spolupráci mezi učiteli, sdílení materiálů a vzájemné sdílení zkušeností.




                                            9/11
– Vypracovat a vydat vnitřní řád domova mládeže samostatně, tak aby jednoznačně
  vymezoval specifika vnitřního režimu a zvyšoval přehlednost a srozumitelnost pravidel


                                     Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 14 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


             Seznam dokladů, o které se inspekční zjištění opírají
 1.   Koncepce rozvoje školy ze dne 1. 9. 2025
 2.   Výkaz o střední škole M8 podle stavu k 30. 9. 2025
 3.   Výpis z rejstříku škol a školských zařízení školy, domova mládeže a školní jídelny ze
      dne 23. 10. 2025
 4.   Školní řád č.j.: SŠ-Bez-1133/2025; Příloha č. 5 Vnitřní řád Domova mládeže při
      střední škole gastronomie, hotelnictví a lesnictví Bzenec, příspěvkové organizace
 5.   Vnitřní směrnice č. 2/2025 – Odměny za produktivní činnost žáků ze dne 1. 5. 2025
 6.   Vnitřní směrnice č. 4/2025 č. j.: 1330/2025 – Podávání, přijímání a řešení stížností ze
      dne 1. 9. 2025
 7.   Organizační struktura školy ze dne 1. 9. 2025, platná ve školním roce 2025/2026
 8.   Výroční zpráva o činnosti školy ve školním roce 2022/2023, 2023/2024 a 2024/2025
 9.   Zápisy z jednání pedagogické rady ve školním roce 2025/2026
10.   Zápisy z porad vedení vedených ve školním roce 2024/2025 a 2025/2026
11.   Školní vzdělávací programy jednotlivých oborů platných od 1. 9. 2025
12.   Školní vzdělávací program domova mládeže platný od 1. 9. 2017
13.   Hospitační záznamy zástupců ředitelů jednotlivých oborů vedené ve školním roce
      2024/2025 a 2025/2026
14.   Adaptační plán začínajícího učitele a záznamy z konzultací vedené ve školním roce
      2025/2026
15.   Personální záznamy vybraných pedagogických pracovníků evidovaných ve školním
      roce 2025/2026
16.   Rozvrh skupin odborného výcviku jednotlivých pracovišť vedený ve školním roce
      2025/2026
17.   Měsíční plány práce na školní rok 2025/2026
18.   Tematické plány vedené ve školním roce 2025/2026 (vzorek)
19.   Dokumentace školního poradenského pracoviště (program poradenských služeb,
      minimální preventivní program, strategie prevence a řešení školní neúspěšnosti,
      krizové plány, plány práce, zápisy z jednání aj.) vedená ve školním roce 2025/2026
      ke dni inspekční činnosti



                                           10/11
20.   Osobní dokumentace žáků se speciálními vzdělávacími potřebami vedená ve školním
      roce 2025/2026
21.   Školní elektronický informační systém školy vedený ve školních letech 2022/2023,
      2023/2024, 2024/2025 a 2025/2026
22.   Dokumentace k hodnocení výsledků vzdělávání – souhrnné statistiky a přehledy
      klasifikace a přehledy výsledků maturitní a závěrečné zkoušky za školní roky
      2022/2023, 2023/2024 a 2024/2025
23.   Žákovská portfolia (vzorek)
24.   Porady úseku oboru Zahradník, Zahradnické práce ve školním roce 2025/2026
25.   Přeřazovací plán odborného výcviku – Výzkumný ústav lesnický Kunovice 1. pololetí
      školního roku 2025/2026
26.   Deník evidence odborného výcviku obru Zahradník a Zahradnické práce vedené
      ve školním roce 2025/2026
27.   Deníky odborného výcviku oboru Cukrář vedené ve školním roce 2025/2026
28.   Inspekční zpráva Čj. ČŠIB-398/23-B ze dne 9. 5. 2023
29.   Vyjádření k inspekční zprávě Čj. ČŠIB-398/23-B ze dne 24. 5. 2023
30.   Zápis z jednání s ředitelem školy ze dne 14. 11. 2025


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Ing. Michaela Svobodová, školní inspektorka, vedoucí inspekčního týmu
 Ing. Renata Boková, školní inspektorka
 Ing. Ilona Ptáčková, školní inspektorka
 Ing. Alena Svobodová, školní inspektorka
 Mgr. Dana Karpíšková, školní inspektorka
 Ing. Lenka Skotáková, školní inspektorka
 Bc. Dana Haláková, kontrolní pracovnice
27. 11. 2025




                                        11/11
