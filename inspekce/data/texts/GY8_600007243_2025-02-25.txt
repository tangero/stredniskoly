                                  Česká školní inspekce
                                 Středočeský inspektorát
                               Arabská 683, 160 66 Praha 6
____________________________________________________________________________________________________________




                            I N S P E K Č N Í ZP R Á VA
                                          Čj. ČŠIS-617/25-S
                                       Sp. zn. ČŠIS-S-130/25-S


Název                               Gymnázium a Střední odborná škola pedagogická,
                                    Čáslav, Masarykova 248
Sídlo                               Masarykova 248, 286 01 Čáslav
E-mail                              reditel@gymcaslav.cz
IČO                                 61 924 041
Identifikátor                       600 007 243
Právní forma                        příspěvková organizace
Zastupující                         Mgr. David Tichý
Zřizovatel                          Středočeský kraj
Místo inspekční činnosti            Masarykova 248, Čáslav
Inspekční činnost na místě          25. − 27. 2. 2025

Inspekční činnost byla zahájena předložením pověření k inspekční činnosti.
                                 Předmět inspekční činnosti
Zjišťování a hodnocení podmínek, průběhu a výsledků vzdělávání podle přísluš nýc h
školních vzdělávacích programů (dále „ŠVP“), jejich naplňování a souladu s právními
předpisy a rámcovým vzdělávacím programem podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů.
                                         Charakteristika
Příspěvková organizace (dále „škola“) vykonává činnost střední školy. K termínu inspekční
činnosti vzdělávala v oborech středního vzdělání s maturitní zkouškou v denní formě 529
žáků, z toho 178 žáků v oboru čtyřleté gymnázium, 104 žáků v oboru osmileté gymnázium,
142 žáků v oboru předškolní a mimoškolní pedagogika a 105 žáků v oboru pedagogické
lyceum. Naplněnost školy se pohybuje kolem 96 %.
K termínu inspekční činnosti se ve škole vzdělávalo 27 žáků se speciálními vzdělávac ími
potřebami, z toho pět podle individuálního vzdělávacího plánu (dále „IVP“). Škola
vykazovala 16 žáků s IVP povoleným z jiných závažných důvodů. Z devíti žáků s odlišným
mateřským jazykem mají tři částečnou jazykovou bariéru.
Stravování je zajištěno v jídelnách jiných škol.
                          Hodnocení podmínek vzdělávání
Ředitel školy (dále „ředitel“) působí ve funkci osmým rokem a zároveň zastává roli
koordinátora školního vzdělávacího programu i koordinátora informačních a komunikač níc h
technologií. Koncepce rozvoje školy reflektuje aktuální vývoj vzdělávací politiky a směřuje
k posílení praktické složky výuky v gymnaziálních oborech. V oblasti vzdělávání v oboru
předškolní a mimoškolní pedagogika je strategickým záměrem zřízení mateřské školy, která
vytvoří autentické prostředí pro odborné praxe žáků a zároveň rozšíří možnosti profesní
přípravy. Vize rozvoje školy je sdílena s pedagogy, žáky i partnery školy a její realizace
probíhá v úzké spolupráci se všemi aktéry vzdělávání. V posledních letech výrazně vzrostl
zájem o studium, především v oborech pedagogické lyceum a osmileté gymnázium.
Vedení školy efektivně řídí jednotlivé oblasti chodu školy a vystupuje jako dobře
koordinovaný tým. Od předchozí inspekční činnosti došlo k rozšíření počtu zástupců ředitele
ze dvou na tři a k přerozdělení jejich kompetencí. Funkční přenos informací zajišťují
pravidelné porady užšího vedení a provozní porady. Ke zlepšení spolupráce a sdílení
zkušeností mezi pedagogy přispívají také neformální pracovní snídaně s vedením školy.
Rozvoji pedagogického týmu je věnována náležitá pozornost. V hospitační činnosti
se vedení školy soustředí zejména na práci začínajících i nových učitelů, sleduje kvalitu
jejich výuky a poskytuje jim podporu v adaptaci na školní prostředí. Zároveň se zaměřuje
na řešení podnětů souvisejících se stížnostmi na neprofesionální chování několika
vyučujících, které potvrzují rovněž výsledky cíleného dotazníkového šetření ČŠI mezi žáky.
Přijatá opatření zatím nebyla z pracovněprávních důvodů dostatečně účinná. Vedení školy
proto iniciovalo vytvoření etického kodexu učitele jako nástroje pro vymezení profesních
standardů, avšak jeho zavedení nebylo umožněno kvůli nesouhlasu části pedagogického
sboru.
Pedagogický sbor prošel od předchozí inspekční činnosti výraznou generační obměnou.
Z celkového počtu 54 pedagogů nesplňuje podmínku odborné kvalifikace pouze jeden. Další
vzdělávání probíhá formou dvou školení ročně pro celý sbor, zaměřených mimo jiné
na podporu pozitivního klimatu školy a strategie řešení krizových situací. Učitelé se rovněž
účastní i specializovaných školení dle svého profesního zaměření. V rámci předmětových
komisí sdílejí zkušenosti, sjednocují kritéria hodnocení a sledují četnost klasifikace. Přesto
mezi některými pedagogy přetrvávají rozdíly v přístupu k hodnocení. Příležitostí ke zlepšení
je sdílení dobré praxe prostřednictvím častějších vzájemných hospitací. Pedagogové
odborných předmětů na střední pedagogické škole vytvořili pilotní program metodické
podpory učitelek mateřských škol a vychovatelek školních družin v oblasti pedagogické
praxe, čímž vhodně posilují odbornou přípravu pedagogů zapojených do vedení praxe.
Činnost školního poradenského pracoviště zajišťuje výchovná poradkyně, kariérová
poradkyně, školní metodik prevence a školní psycholožka, kteří pracují na základě
pravidelně vyhodnocovaných plánů své činnosti. Celý tým absolvoval příslušné studium
a účelně poskytuje poradenství a konzultace žákům, jejich zákonným zástupcům
a pedagogickým pracovníkům. Škola správně identifikuje projevy rizikového chování, velký
důraz je zároveň kladen na jejich prevenci. Kvalitu vztahů však v některých třídníc h
kolektivech negativně ovlivňuje přístup jednotlivých vyučujících. Motivace žáků


                                             2/7
k aktivnímu podílu na utváření školního prostředí není systematicky podporována, třídnické
hodiny probíhají spíše formálně a chybí funkční platforma pro otevřený dialog mezi žáky
a vedením školy.
Ve spolupráci se zřizovatelem a díky investicím z různých zdrojů prošla škola význa mno u
modernizací, která výrazně zlepšila materiální podmínky pro výuku. Od předchozí inspekční
činnosti došlo k rozsáhlé rekonstrukci sociálního zázemí, vybudování nových učeben
a systematickému doplnění pomůcek a vybavení moderními technologiemi. Oblasti zajištění
bezpečnosti žáků věnuje škola potřebnou pozornost.
                          Hodnocení průběhu vzdělávání
Výuka probíhala v souladu s kurikulárními dokumenty a byla zaměřena na rozvoj vědomostí,
dovedností a postojů žáků. Pedagogové promyšleně volili metody podporující dosažení
vzdělávacích cílů, avšak převažovala frontální výuka s nízkým zastoupením interaktivníc h
forem práce. Aktivní zapojení žáků do výuky bylo zaznamenáno přibližně v polovině
hospitovaných hodin, i v nich však část žáků zůstávala pasivní. Podpora kritického myšle ní
a diskuse mezi žáky byla využívána jen v malé míře, což snižovalo prostor pro hlubší analýzu
témat a rozvoj argumentačních dovedností. Pedagogové při plánování a realizaci výuky
nezohledňovali dostatečně individuální potřeby zejména nadaných žáků, jejichž potenciál
zůstával nevyužitý. Naopak podpora žáků s SVP byla ve výuce zohledňována a patrná byla
snaha o jejich efektivní inkluzi. Reflexe učebního pokroku, ať již formou sebehodnocení,
vrstevnického hodnocení či cílené zpětné vazby, byla do výuky začleňována spíše nahodile.
Ve společenskovědních předmětech se výuka zaměřovala na kvalitní a cílenou práci s textem
a rozvoj čtenářských strategií. Ve většině hospitovaných hodin českého jazyka a literatur y
žáci prokazovali porozumění i náročnějším textům a dokázali literárněvědnou terminolo gii
nejen správně používat, ale i vhodně aplikovat v analýze textů. Nejčastějšími formami práce
byly samostatná práce a řízený rozhovor. Výjimečně se využívaly také myšlenkové mapy
a digitální technologie, které napomáhaly strukturování učiva a samostatnému vyhledá vá ní
informací. V dějepise žáci prezentovali netradiční úhly pohledu na historická témata, vedli
diskusi a ověřovali porozumění spolužáků, čímž se posilovalo vrstevnické učení
a komunikační dovednosti. Podnětná výuka občanské nauky s herními prvky účelně
podporovala aktivní zapojení žáků, rozvoj názorové argumentace a zájem o učivo.
Hospitovaná výuka anglického a německého jazyka probíhala většinou v cílovém jazyce.
Přínosné bylo zejména časté opakování probírané slovní zásoby a gramatických jevů
v reálných situacích či příprava na maturitní zkoušku. V polovině výuky byla účelně využita
didaktická technika k aktivizaci žáků při procvičování učiva v online aplikaci, vhodně
zařazena byla také poslechová cvičení podporující vnímání správné výslovnosti. Ve dvou
třetinách výuky byly zaznamenány různé formy práce, např. ve dvojicích či skupinách, které
cíleně podporovaly kooperativní dovednosti žáků a přispívaly k rozvoji jejich cizojazyč nýc h
kompetencí. V části hospitovaných hodin převažovala výuka zaměřená na receptivní
dovednosti, přičemž produktivní dovednosti žáků byly rozvíjeny v menší míře.
Výuka matematiky a přírodovědných předmětů probíhala v podnětném prostředí a ve třech
čtvrtinách hodin byla podpořena efektivním využíváním prezentační techniky. Polovina
výuky zahrnovala týmovou spolupráci a vrstevnické učení, žáci se však pouze výjimeč ně
zapojovali do badatelských aktivit. Ve výuce chyběla podpora samostatné práce
s informačními zdroji, učivo bylo předkládáno převážně výkladem. Mezi pozitivní prvky
sledované výuky patřilo využívání výukových aplikací a programů v matematice, zapojení
žáků do programování s edukační stavebnicí v informatice a práce s digitálními zdroji




                                            3/7
při výkladu v biologii. Před klasifikovaným ověřováním           bylo učivo    systematick y
procvičeno, což přispělo k objektivnímu hodnocení.
Výuka pedagogiky, speciální pedagogiky a psychologie zahrnovala převážně výklad učiva.
V případě psychologie bylo efektivně využito propojení teoretických poznatků s praxí.
Důraz byl kladen na hledání souvislostí a přesah učiva do chápání současného světa,
což přispívalo k hlubšímu porozumění probíraným tématům. V pedagogice a speciální
pedagogice byla aktivita žáků výraznější pouze tehdy, když byla výuka spojena
s praktickými aplikacemi, např. formou diskuse nebo řešení modelových situací. Při těchto
příležitostech žáci kladli otázky, třídili informace a propojovali získané poznatky v širších
souvislostech.
Hudební výchova v pedagogickém lyceu navazovala na předchozí znalosti žáků a byla
zaměřena na rozvoj hlasové kultury, rytmického a harmonického cítění, zpěvu
a instrumentálních dovedností. Výuka byla vedena metodicky správně a s využitím pestré
škály praktických činností. Učitelé důsledně dbali na správné hlasové vedení. Hlasová
a dechová cvičení byla uplatňována systematicky a s důrazem na jejich využití při práci
se sborem. V hodinách bylo efektivně pracováno s diferenciací žákovských dovedností,
což umožnilo individualizovanou podporu při hře na hudební nástroje. Využití Orffova
instrumentáře a práce s vícehlasým zpěvem přispívaly k rozvoji hudebního cítění žáků.
Hudební výchova s metodikou byla zaměřena na hlubší rozvoj hudebních dovedností
a znalostí. V hodinách sborového zpěvu byla důsledně uplatňována metodika rozezpívá ní
a práce s dynamikou hlasu. Diferencovaný přístup umožňoval individuální vedení při hře
na hudební nástroje (zejména klavír a kytaru). V oblasti hudební teorie byli žáci vedeni
k pochopení harmonického doprovodu a transpozice melodií, součástí výuky bylo také
praktické využití základů dirigování.
Dramatická výchova s metodikou byla realizována na velmi dobré odborné úrovni
a efektivně rozvíjela dovednosti využitelné v praxi. Posilovala kreativitu, schopnost
improvizace a kooperace, žáci byli vedeni k aktivnímu řešení situací a reflexi vlastního
výkonu. Dramatické aktivity se přirozeně propojovaly s hudební výchovou prostřednictvím
práce s hlasem, rytmizace a pohybového vyjádření. Výtvarná výchova s metodikou
se opírala o výraznou individualizaci vzdělávání. Učitel poskytoval žákům cílenou podporu
při zpracování jejich prací a vedl je k aktivnímu využívání dříve získaných zkušeností
i teoretických poznatků. Mezipředmětové vztahy byly efektivně zapojeny například
při výtvarném zpracování scénických návrhů v návaznosti na dramatickou výchovu. Tělesná
výchova s metodikou byla promyšleně koncipována s ohledem na individuální potřeby žáků.
V úvodních částech hodin si osvojovali zásady a efektivní metody rozvoje pohybových
dovedností s cílem vytvořit vlastní cvičební programy pro různé věkové skupiny. Při výuce
míčových her byli systematicky vedeni k přesné charakteristice pravidel a rozvoji základníc h
motorických schopností.
Systém pedagogické praxe je promyšlený a realizuje se ve spolupráci se smluvními
mateřskými školami. Důraz je kladen na kvalitní přípravu žáků, vhodnou metodiku
a odbornou terminologii. Konzultace s pedagogy a učitelkami mateřských škol podporují
efektivní aplikaci získaných dovedností. Žáci jsou vedeni k samostatnosti, kreativitě
a spolupráci. Reflexe a vzájemné hodnocení jim poskytují reálný obraz o pokroku.
Příležitostí ke zlepšení je těsnější sladění představ školy a mateřských škol o specifikác h
předškolního vzdělávání a systematičtější reakce na podněty žáků.




                                            4/7
                          Hodnocení výsledků vzdělávání
Žáci školy dosahují dlouhodobě velmi dobrých výsledků vzdělávání, což dokládá vysoký
podíl vyznamenaných a ojedinělý výskyt žáků, kteří neprospěli v průběhu vzdělává ní.
Ve školních letech 2022/2023 i 2023/2024 prospěla s vyznamenáním přibližně třetina žáků
na pedagogickém lyceu, v oboru předškolní a mimoškolní pedagogika i na osmile té m
gymnáziu. Ve čtyřletém gymnáziu činil tento podíl čtvrtinu žáků. Dosažené průběžné
výsledky potvrzují kvalitu poskytovaného vzdělání i účinnost podpory žáků v průběhu
studia.
Výsledky maturitní zkoušky (dále „MZ“) dokládají vysokou úspěšnost žáků ve společné
části, zatímco v profilové části jsou patrné rozdíly mezi jednotlivými obory. Žáci oboru
pedagogické lyceum dosáhli ve společné části MZ v obou sledovaných školních letech
2022/2023 a 2023/2024 výrazně lepších výsledků než žáci srovnatelných oborů. V oboru
předškolní a mimoškolní pedagogika byla hrubá neúspěšnost, tedy podíl žáků, kteří zkoušku
nekonali nebo u ní neuspěli, z počtu přihlášených žáků, ve společné části v obou letech
nulová, avšak v profilové části došlo v roce 2023/2024 k jejímu nárůstu oproti předchozímu
roku. V oborech čtyřleté a osmileté gymnázium dosáhli žáci v obou letech ve společné části
MZ výborných výsledků, všichni přihlášení MZ úspěšně složili. V profilové části byla
zaznamenána vyšší hrubá neúspěšnost oproti předchozímu roku.
Ve škole je patrný trend pozitivní motivace při hodnocení žáků. Ve dvou sledovaných letech
škola udělila vysoký počet pochval, zatímco kázeňská opatření byla ukládána pouze
minimálně. Systematicky se zaměřuje na prevenci rizikového jednání a vytváření
bezpečného školního prostředí. Do vzdělávání vhodně zařazuje témata souvisejíc í
s bezpečností, zdravým životním stylem a prevencí sociálně-patologických jevů. Případy
nevhodného jednání jsou řešeny individuálně ve spolupráci s třídními učiteli, rodiči i žáky,
zaváděná opatření jsou většinou účinná. Průměrný počet zameškaných hodin na žáka činil
ve školním roce 2022/2023 přibližně 125 hodin, v následujícím roce 2023/2024 poklesl
na 106 hodin. Tento pozitivní trend dokládá zodpovědný přístup žáků k docházce a efektivní
opatření školy v oblasti prevence. Neomluvená absence se vyskytovala jen výjimečně.
Ročníkové práce žáků čtvrtého ročníku osmiletého gymnázia rozvíjejí samostatné a tvořivé
myšlení, odborné zájmy a komunikační dovednosti. Žáci si volí téma dle svých preferencí,
konzultují jej s vyučujícími nebo odborníky z praxe a výsledky veřejně prezentují. Práce
zároveň směřují k praktické realizaci výstupů, čímž podporují propojení teoretických
znalostí s reálným využitím. Tento systém přispívá k rozvoji kritického myšle ní,
sebevědomého vystupování a napomáhá rozhodování o dalším studiu či profesním
směřování.
Škola zapojuje peer skupinu složenou ze žáků a absolventů do organizace adaptačních kurzů,
což usnadňuje začlenění nových žáků, umožňuje předávání zkušeností a zajišťuje kontinuitu
školní tradice. K efektivní realizaci těchto aktivit slouží Almanach her pro adaptační kurzy,
vytvořený členy peer skupiny. Jedná se o praktický, ověřený a průběžně aktualizo va ný
materiál, který zjednodušuje organizaci kurzů a poskytuje jasně strukturovaný rámec
pro jejich realizaci.
Žáci dosahují výrazných úspěchů v přírodovědných, společenskovědních, jazykovýc h,
hudebních a sportovních soutěžích, včetně třetího místa na mezinárodní biologické
olympiádě a pravidelných umístění v krajských kolech dějepisné a biologické olympiád y
i konverzační soutěže v anglickém jazyce. Žáci pedagogických oborů úspěšně reprezentují
školu v celostátní přehlídce žáků pedagogických škol a lyceí.




                                             5/7
Významnou roli v kulturním životě školy i širší komunity sehrává pěvecký sbor, který
výrazně přispívá k estetické atmosféře školy. Každoročně pořádá adventní setkání
s charitativním přesahem a pravidelně vystupuje na městských kulturních akcích
a hudebních festivalech. Dramatický kroužek přispívá k rozvoji tvůrčích schopností žáků
a podněcuje jejich kreativní vyjádření. Dobročinné aktivity zahrnují také benefiční výrobu
a prodej pečiva, jehož výtěžek je věnován na podporu potřebných. Ke každoročním tradicím
patří tvorba ročenky, v níž žáci zachycují klíčové události školního roku a posilují pozitivní
vztah ke škole.
                                          Závěry
Vývoj školy
– Došlo k výrazné generační obměně pedagogického sboru.
– Byla provedena rozsáhlá rekonstrukce budovy a modernizace výukových pomůcek.
– Výrazně vzrostl počet žáků, především v oborech pedagogické lyceum a osmileté
  gymnázium.
Silné stránky
– Systém ročníkových prací rozvíjí samostatné a tvořivé myšlení žáků osmileté ho
  gymnázia, podporuje odborné zájmy, komunikační dovednosti a v rámci možností
  směřuje k praktické realizaci výstupů. (4.1)
– Pěvecký sbor obohacuje kulturní život školy i širší komunity, rozvíjejí umělecké
  vyjádření žáků a vede je k spolupráci a odpovědnosti prostřednictvím charitativníc h
  aktivit. (5.3)
– Škola zapojuje peer skupinu složenou ze žáků a absolventů do organizace adaptačních
  kurzů, čímž podporuje mezigenerační spolupráci, usnadňuje začlenění nových žáků
  a posiluje soudržnost školního kolektivu. (6.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Způsob komunikace a přístup některých vyučujících k žákům nejsou vždy v souladu
  s principy respektujícího jednání a spravedlivého hodnocení. (3.2)
– Motivace žáků k aktivnímu podílu na utváření školního klimatu není systematick y
  rozvíjena, chybí funkční platforma pro komunikaci mezi žáky a vedením školy. (3.4)
– Pedagogové nesledují systematicky vzdělávací pokrok každého žáka a při plánování
  a realizaci výuky nezohledňují dostatečně individuální potřeby žáků. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Příklady inspirativní praxe
– Almanach her pro adaptační kurzy, vytvořený peer skupinou žáků a absolventů,
  systematicky usnadňuje jejich organizaci a díky přehledné struktuře poskytuje praktický
  a zábavný nástroj k rozvoji spolupráce, komunikace a překonávání počátečních bariér
  při adaptaci nových žáků na prostředí střední školy.




                                             6/7
Doporučení pro zlepšení činnosti školy
– Posílit respektující komunikaci a spravedlivé hodnocení ve výuce prostřednictvím
  metodické podpory pedagogů, vzájemné inspirace a formulování etického kodexu.
– Posílit motivaci žáků k aktivnímu zapojení do utváření školního klimatu prostřednictvím
  smysluplně pojatých třídnických hodin a vytvořením funkční platformy pro vyjádření
  jejich podnětů a názorů.
– Při plánování a realizaci výuky více zohledňovat individuální vzdělávací potřeby žáků.
– Používat širší škálu forem a metod výuky, omezit dominanci frontální výuky.
                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).
              Seznam dokladů, o které se inspekční zjištění opírají
 1.   Základní dokumenty školy (zřizovací listina, výpis z rejstříku škol a školských
      zařízení, jmenování do funkce ředitele), stav k termínu inspekční činnosti
 2.   Dokumentace k řízení a kontrole, školní rok 2023/2024 a 2024/2025 k termínu
      inspekční činnosti
 3.   Dokumentace podle § 28 školského zákona
                                       Poučení
Podle § 174 odst. 11 školského zákona může ředitel podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Markéta Seidlová, školní inspektorka, vedoucí inspekčního týmu
 Mgr. Eva Karasová, školní inspektorka
 Mgr. Marie Richterová, školní inspektorka
 Mgr. Renata Ležalová, školní inspektorka
 Mgr. Karel Šimek, školní inspektor
18. 3. 2025


                                           7/7
