                                  Česká školní inspekce
                                Moravskoslezský inspektorát
______________________________________________________________________________________________________ ______




                         IN S P E K Č N Í ZP R ÁVA
                                          Čj. ČŠIT-1755/22-T


Název                                Albrechtova střední škola, Český Těšín,
                                     příspěvková organizace
Sídlo                                Tyršova 611/2, 737 01 Český Těšín
E-mail                               skola@albrechtovastredni.cz
IČO                                  00577235
Identifikátor                        600171213
Právní forma                         příspěvková organizace
Zastupující                          Mgr. Pavel Cieslar
Zřizovatel                           Moravskoslezský kraj
Místo inspekční činnosti             Tyršova 611/2, 737 01 Český Těšín
                                     Frýdecká 819/37, 737 01 Český Těšín
                                     Hlavní třída 2061, 737 01 Český Těšín
Inspekční činnost na místě           10. 10. 2022 − 14. 10. 2022


Inspekční činnost byla zahájena předložením pověření k inspekční činnosti.


                                  Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.



2022/2023                                            1
                                   Charakteristika
Albrechtova střední škola, Český Těšín, příspěvková organizace (dále „škola“) vykonává
činnost střední školy a školní jídelny. Vznikla sloučením Střední školy hotelové, obchodní
a polygrafické, Český Těšín a Střední školy zemědělské, Český Těšín k 1. 7. 2013
a od 1. 1. 2014 nese čestný název po knížeti Albrechtovi, který se zasadil o rozvoj školství
na Těšínsku. Sídlo vedení školy a převážná část vzdělávání žáků se realizuje v moderně, ale
citlivě rekonstruované historické budově na ulici Tyršova 612/2. Škola si i po sloučení
zachovala své stěžejní zaměření na tři relativně samotné oblasti: gastronomii, zemědělství
a polygrafii. Konkrétně poskytuje střední vzdělávání s maturitní zkouškou v oborech
vzdělání Agropodnikání, Ekologie a životní prostředí, Hotelnictví, Polygrafie, Podnikání
a střední vzdělání s výučním listem v oborech vzdělání Jezdec a chovatel koní, Pekař,
Cukrář, Kuchař-číšník, Řezník-uzenář, Výrobce potravin, Aranžér a Tiskař na
polygrafických strojích. Realizované spektrum vzdělávacích oborů umožňuje žákům
horizontální i vertikální prostupnost mezi jednotlivými vzdělávacími obory a návaznost na
další vzdělávání.
K termínu inspekční činnosti střední školu navštěvovalo 845 žáků. Nejvyšší povolený počet
žáků je naplněn na 77 %. Speciální vzdělávací potřeby byly identifikovány u 57 žáků.
Svou činnost škola prezentuje v regionálním tisku, výroční zprávách a na přehlednýc h
webových stránkách školy www.albrechtovastredni.cz.


                         Hodnocení podmínek vzdělávání
Ředitel školy, který je ve funkci od 1. 8. 2019, zpracoval dlouhodobou koncepci rozvoje
školy a daří se mu ji cíleně naplňovat především v oblastech materiálních podmínek,
spolupráce se sociálními partnery i profesními komorami, vytvářením otevřené komunitní
školy pro širokou veřejnost, environmentální výchovy a spolupráce se zahraničními školami.
Vedení školy provádí analýzu podmínek, záměrů zřizovatele a realizuje školní dotazníkové
šetření mezi žáky a učiteli. Výsledky vedení školy zahrnuje do plánu práce na jednotlivé
školní roky včetně akčního plánu. Doplněná koncepce reaguje na aktuální potřeby žáků,
pedagogických pracovníků i partnerů a jasně vymezuje úkoly potřebné k dosažení
stanovených strategických cílů ve stěžejních oblastech výchovně vzdělávací činnosti školy,
včetně ukazatelů jejich plnění vedoucích ke zlepšení materiálních podmínek, průběhu
a výsledků vzdělávání. Východiskem pro efektivní řízení školy i pedagogického procesu je
funkčně nastavená organizační struktura včetně stanovení kompetencí vedoucích pracovníků
a dalších zaměstnanců. Při realizaci výuky odborných předmětů a praktického vyučová ní
škola zohledňuje požadavky a názory odborníků z praxe.
Vzdělávání zajišťuje kvalifikovaný pedagogický sbor, jehož složení umožňuje plnit záměry
a cíle deklarované ve školních vzdělávacích programech. Většina nových zaměstna nc ů
přišla do školy z praxe a využívá nabyté nové poznatky a zkušenosti ve výuce především
odborných předmětů a praktického vyučování. Vedení školy vytváří podmínky pro
spolupráci mezi pedagogy v předmětových komisích a podporuje předávání vzájemnýc h
zkušeností a profesní rozvoj pedagogických pracovníků. Výuka odborných předmětů je
aktualizována o nové poznatky z praxe sledující moderní trendy. Další vzdělává ní
pedagogických pracovníků vychází z každoročně aktualizovaného plánu dalšího vzdělává ní,
který zohledňuje priority školy i individuální zájmy jednotlivých pedagogickýc h
pracovníků.
Školní poradenské pracoviště pracuje ve složení výchovná poradkyně a školní metodička
prevence, jejich činnost se účelně překrývají. Jednou za 14 dnů dochází do školy externí

                                             2
školní psycholog, který řeší především problémy žáků spojené s jejich osobními situacemi.
Obě pracovnice ve spolupráci s třídními učiteli identifikují žáky se speciálními vzdělávac ími
potřebami, pracují s třídními kolektivy a s žáky s případnými výchovnými problémy.
Prevence rizikového chování žáků vychází ze zpracovaných dokumentů i analýzy aktuálního
stavu ve škole, následně je realizována prostřednictvím cíleně zaměřených akcí a účelně
doplňována vzdělávacím obsahem některých předmětů.
Materiálně technické zázemí školy se daří průběžně zkvalitňovat a modernizovat. Praktické
vyučování se realizuje na pracovištích školy i smluvních partnerů. Velmi dobré materiá lní
podmínky pro praktické vyučování mají přímo ve škole především gastro a polygrafické
obory vzdělání. Pouze podmínky pro zemědělské obory vzdělání nejsou zcela optimální,
proto škola využívá především možnosti smluvních partnerů pro seznámení žáků s moderní
zemědělskou technikou. Výuka tělesné výchovy je zajištěna ve dvou tělocvič nác h
a městském sportovním areálu. Škola je zapojena do celé řady projektů, výměnnýc h
vzdělávacích pobytů žáků a učitelů, spolupracuje s různými profesnímu organizace mi,
sdruženími a celou řadou partnerů. Ve škole pracuje aktivně žákovský parlament.
Školní stravování přispívá k rozvoji zdravých stravovacích návyků, připravovaná je nutričně
vyvážená a plnohodnotná strava, žáci mají možnost výběru obědů ze dvou hlavních jídel.
Školní jídelna i navazující kavárna zároveň slouží jako pracoviště pro odborný výcvik gastro
oborů vzdělání, žáci se podílejí na přípravě obědů a obsluhuji strávníky v části jídelny.
Dodávají také své pekařské a cukrářské výrobky do školního bufetu. Škola vytváří vhodné
podmínky pro zajištění bezpečí žáků. K úrazům dochází převážně při sportovních
a pohybových aktivitách žáků, minimum při praktických činnostech. Škola se úrazovosti
zabývá, přijímá adekvátní opatření např. v souvislosti s realizovanými činnostmi
vyhodnocuje rizika, provádí opětovné poučení žáků.


                          Hodnocení průběhu vzdělávání
Průběh vzdělávání byl hodnocen především ve skupině odborných předmětů z oblasti
gastronomie a zemědělství. Ve výuce odborných předmětů převažovala méně účelná
frontální výuka s vhodným zařazením samostatné práce. Zvolené metody byly většinou
efektivní vzhledem ke stanovenému cíli, v některých hodinách chyběly častější změny
aktivit k udržení průběžné pozornosti žáků. Žáci používali studijní texty a vlastní materiály,
pracovní listy připravené vyučujícími, vhodné učební pomůcky k probíranému učivu
a prostředky informačních technologií. Názornost učiva a metody práce se žákem byly na
standardní úrovni. Vyučovací čas učitelé využívali účelně, důraz kladli na pochopení,
osvojení a procvičení učiva. Výuka byla pedagogy vedena odborně a věcně správně.
Pracovní tempo bylo přiměřené a odpovídalo studijním možnostem žáků. Pozitivní stránkou
výuky byla odbornost a připravenost vyučujících. Ve vyučování bylo patrné, že žáci jsou
vedeni k osvojování důležitých pracovních návyků a zodpovědnosti. Dílčím nedostatkem
vzdělávání byla absence zpětné vazby pro žáky v některých navštívených hodinách
a zejména nedostatečný prostor pro jejich sebehodnocení nebo vzájemné hodnocení. Žáci
projevovali zájem o probírané učivo a snažili se aktivně zapojovat využitím svých znalostí
z jiných vyučovacích předmětů nebo praxe. Nejčastější používanou komunikativní
a aktivizační metodou byl dialog. Slovní výklad nového učiva byl vhodně doplňován krátkou
video ukázkou. Ve výuce byl velmi často použit řízený rozhovor, při němž učitelé podle
možností využívali souvislostí učiva s reálnými profesními nebo životními situacemi.
Stanovený vzdělávací cíl byl většinou vyučujícími splněn. Velmi pozitivní bylo propojení
teoretických poznatků se zkušenostmi a dovednostmi žáků z praxe. Ve všech sledovanýc h
hodinách žáci zodpovědně přistupovali k plnění úkolů a respektovali jeden druhého.

                                              3
Nedílnou součástí výuky jsou pravidelné zahraniční praxe žáků, poznatky a zkušenosti
získané v zahraničí se odrážely v jazykovém a profesním vzdělávání.
Převážná část sledovaných hodin cizích jazyků se vyznačovala přiměřenou dynamiko u
a promyšlenou aktivizací žáků. Učitelé nejčastěji volili kooperativní formy výuky, jež
zdařile přispívaly k rozvoji interaktivních řečových dovedností žáků. Žáci v diskusi
i v samostatném mluveném projevu ukázali schopnost formulovat vlastní názor s využitím
široké slovní zásoby. Výuka byla vedena důsledně v anglickém jazyce, což podporovalo
rozvoj jazykových znalostí a lexikálních jednotek. Žáci prokazovali schopnost aplikovat své
znalosti gramatických jevů a frází v běžných situacích. Ve většině hodin byly rozvíjeny
kompetence jazykového vzdělávání poslechem, čtením s porozuměním i komunikac i.
V závěrečné fázi vyučovacích hodin převážná část učitelů opomíjela shrnutí probraného
učiva a vyhodnocení stanoveného vzdělávacího cíle. V ojedinělé míře byl využíván odborný
jazyk. Hodnocení ve formativní funkci bylo uplatňováno jen v omezeném rozsahu. Ve
sledované výuce českého jazyka a literatury byly ověřovány gramatické znalosti žáků,
výklad nového učiva a upevňovány vědomosti žáků při práci s literárními texty. V nižší míře
byly využívány aktivizující metody a formy práce, které by účelně podporovaly rozvoj
čtenářské gramotnosti. V některých hodinách byla výrazná samostatná práce žáků s prvky
sebehodnocení a vzájemného hodnocení např. slohových prací. V hodinách tělesné výchovy
byl patrný velmi dobrý partnerský a vstřícný přístup vyučujících k žákům. Aktivní zapojení
žáků do výuky tělesné výchovy podporovalo zařazení her, sportovních utkání a pohybových
aktivit. V hodinách matematiky a přírodovědných předmětů byl kladen důraz na pochopení
probíraného učiva žákem. Účelně byly využity prostředky informačních technologií pro
větší názornost probíraného učiva. Žáci se aktivně zapojovali do výuky. Vyučující vhodně
využívali pracovní materiály z distančního vzdělávání.
Přínosem pro vzdělávání žáků se speciálními vzdělávacími potřebami byla práce asistentů
pedagoga, větší míra diferenciace úkolů pro tyto žáky nebo žáky nadanější však ve většině
hodin nebyla zaznamenána.
Sledovaná praktická výuka probíhala pod vedením učitelů, jejichž aktivní přístup žáky
motivoval k dodržování technologických postupů a zásad bezpečné práce a ochrany zdraví.
Žáci byli vedeni k samostatnosti, aktivně se do výuky zapojovali a vykonávali zadávané
úkoly. Praktické dovednosti jednotlivých žáků byly účelně rozvíjeny na základě získanýc h
teoretických poznatků. V průběhu výuky vyučující sledovali a hodnotili činnosti žáků
s využitím prvků sebehodnocení, což přispělo k upevnění získaných dovednosti.


                         Hodnocení výsledků vzdělávání
Škola systematicky zjišťuje informace o kvalitě a výsledcích vzdělávání žáků, přijímá
a v praxi realizuje opatření ke zvyšování kvality poskytovaného vzdělávání. Průběžnými
žákovskými výsledky vzdělávání se škola cíleně zabývá. Vyhodnocuje je a podle potřeby
přijímá opatření k jejich zlepšování na úrovni jednotlivých vyučujících v souvislosti se
všemi stupni řízení pedagogického procesu. Pro hodnocení výsledků vzdělávání žáků škola
stanovila pravidla, která jsou součástí školního řádu. Vyučující získávají přehled
o znalostech jednotlivých žáků a výsledcích vzdělávání prostřednictvím běžných
hodnotících nástrojů. Jedná se především o ústní zkoušení, písemné práce a testy vytvořené
školou, krátkodobé a dlouhodobé projekty, pozorování, aktivitu žáků ve výuce, rozhovory
a výsledky práce žáků při praktickém vyučování. Výsledky žáků vyučující prezentují
v rámci jednání pedagogické rady a stanovují další postup omezující neúspěšnost žáků.
Škola organizuje doučování žáků ohrožených neúspěchem. Dlouhodobě jsou žáci méně
úspěšní u maturitní zkoušky z předmětů společné části, především z matematiky, a to hlavně

                                            4
žáci oboru vzdělání Podnikání. Za poslední tři školní roky byl pouze jeden žák neúspěšný
u praktické maturitní zkoušky. Výsledky vzdělávání žáků tříletých oborů vzdělání
s výučním listem vykazovaly v období posledních tří let poměrně vysoký počet
neprospívajících žáků v prvním ročníku vzdělávání, přibližně 18 %. Žáci, kteří postoupili do
závěrečného ročníku, dosahovali u závěrečné zkoušky dobrých výsledků, což se projevilo
rovněž zvýšením počtu těch, kteří prospěli s vyznamenáním, kolem 20% žáků. Zákonným
zástupcům škola poskytuje informace prostřednictvím školního informačního systému,
výročních zpráv, v průběhu školních akcí a třídních schůzek.
Žáci školy se pravidelně účastní odborných, vědomostních i sportovních soutěží ve školních,
okresních i dalších postupných kolech. Významných úspěchů škola dosáhla především
v soutěžích odborných znalostí a dovedností, kde žáci v krajských i celostátních kolech
dosahovali předních umístění. Aktivity, úspěchy a výsledky své práce škola prezentovala ve
výročních zprávách o činnosti školy, regionálním tisku a prostřednictvím svých webových
stránek.
Vědomosti získané v teoretické výuce žáci konfrontují s praxí na smluvních pracovištíc h.
V průběhu školního roku získávají celou řadu dalších poznatků v rámci organizova nýc h
odborných exkurzi ve firmách a podnicích.
Prevence rizikového chování žáků je realizována prostřednictvím pravidelných, vhodně
zaměřených, vzdělávacích akcí. Aktivity zajišťuje primárně školní poradenské pracoviště,
ale i externí organizace zaměřující se na primární prevenci negativních jevů. Z vedených
záznamů, z rozhovorů s vedením školy i pedagogy vyplynulo, že veškeré náznaky
rizikového chování jsou bezodkladně řešeny.


                                         Závěry
Vývoj školy
- Od poslední realizované inspekční činnosti došlo ke spojení dvou středních odborných
  škol a rekonstrukci školních budov. Od roku 2019 působí ve škole její nové vedení.
- Významně se zvýšilo zapojení školy do projektové činnosti, která umožnuje zlepšovat
  podmínky pro vzdělávání žáků.
Silné stránky
- Obměna pedagogického sboru a využití předcházejících zkušeností z profesního života
  nových učitelů pro předávání praktických zkušeností žákům.
- Funkční propojení teoretického a praktického vyučování ve vzdělávání žáků pomáhá
  rozvíjet a upevňovat odborné kompetence a kompetence k učení, o čemž svědčí úspěchy
  žáků v odborných soutěžích.
- Spolupráce se sociálními partnery, profesními svazy, městem a zřizovatelem vede ke
  zkvalitnění materiálních podmínek podporujících vzdělávání žáků.
- Mezinárodní spolupráce při výměnných pobytech žáků umožňuje sdílet a předávat
  zkušenosti a navázat vazby se zahraničními pracovišti.
- Kvalitně a prakticky zaměřená výuka odborných předmětů, účast odborníků z praxe ve
  výuce a spolupráce s externími partnery umožňuje zavadění nových poznatků
  z jednotlivých oborů do vzdělávacího procesu.




                                             5
Slabé stránky a/nebo příležitosti ke zlepšení
- Úzké spektrum používaných forem a metod výuky, neumožňuje plně využit žákovský
  potenciál.
- V závěru hodin bylo minimálně           zařazováno   sebehodnocení   žáků   především
  v teoretickém vyučování.
- Chybějící diferenciace učiva pro nadané žáky a žáky se speciálními vzdělávac ími
  potřebami.
Doporučení pro zlepšení činnosti školy.
- Zaměřit práci předmětových komisí a dalšího vzdělávání pedagogických pracovníků na
  realizaci moderních forem a metod ve výuce ve větším rozsahu u jednotlivých učitelů.
- Vést žáky k vlastnímu hodnocení a vrstevnickému hodnocení, častěji využívat úlohy
  různé obtížnosti a rozsahu podle schopnosti žáků.


                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 7 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Moravskoslezský inspektorát,
Matiční 20, 702 00 Ostrava, případně prostřednictvím datové schránky (g7zais9), nebo
na e-podatelnu csi.t@csicr.cz s připojením elektronického podpisu.




                                            6
           Seznam dokladů, o které se inspekční zjištění opírají
 1.   Jmenovací dekret ředitele školy s účinností od 1. 8. 2019
 2.   Koncepce rozvoje školy 2019 – 2025
 3.   Plán práce 2022/2023 ze dne 12. 10. 2022
 4.   Akční plán školy
 5.   Rozvrh hodin platný v době inspekční činnosti
 6.   Elektronické třídní knihy vedené ve školním roce 2022/2023 (vzorek)
 7.   Deníky evidence odborného výcviku vedené ve školním roce 2022/2023 (vzorek)
 8.   Školní matrika (vzorek)
 9.   Záznamy z pedagogických rad vedené ve školním roce 2021/2022 a 2022/2023
      (vzorek)
10.   Školní vzdělávací programy platné ve školním roce 2022/2023
11.   Výroční zpráva 2021/2022 schválená školskou radou dne 12. 10. 2022
12.   Dokumentace školního poradenského pracoviště
13.   Dokumentace žáků se speciálními vzdělávacími potřebami (vzorek)
14.   Smlouvy o zajištění praktického vyučování (vzorek)
15.   Výsledky dotazníkového šetření klimatu školy v září 2022
16.   Vybraná dokumentace k zajištění bezpečnosti žáků
17.   Dokumentace k zajištění školního stravování žáků za září 2022 (vzorek)


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Moravskoslezský inspektorát,
Matiční 20, 702 00 Ostrava, případně prostřednictvím datové schránky (g7zais9), nebo
na e-podatelnu csi.t@csicr.cz s připojením elektronického podpisu, a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




                                          7
Složení inspekčního týmu a datum vyhotovení inspekční zprávy

Titul, jméno, příjmení, funkce
 Karel Richter, školní inspektor,
 vedoucí inspekčního týmu                               Karel Richter, v. r.

 Ing. Hana Maľarová, školní inspektorka
                                                    Ing. Hana Maľarová, v. r.

 Mgr. Šárka Šustková, školní inspektorka
                                                    Mgr. Šárka Šustková, v. r.
 Ing. Mgr. Hana Červenková, školní
 inspektorka                                     Ing. Mgr. Hana Červenková, v. r.
 Bc. Ludmila Kubicová, kontrolní
 pracovnice                                        Bc. Ludmila Kubicová, v. r.
 Ing. Petr Sklenář, odborník na odborné
 předměty zemedělství a mechanizace                   Ing. Petr Sklenář, v. r.
 Mgr. Miroslava Koreníková, odborník na
 odborné předměty hotelnictví a cestovního
 ruchu                                           Mgr. Miroslava Koreníková, v. r.




V Novém Jičíně 14. 11. 2022


Datum a podpis ředitele školy potvrzující projednání a převzetí inspekční zprávy


 Mgr. Pavel Cieslar, ředitel školy
                                                     Mgr. Pavel Cieslar, v. r.
V Českém Těšíně 18. 11. 2022




                                             8
