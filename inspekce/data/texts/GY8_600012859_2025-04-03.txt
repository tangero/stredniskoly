                               Česká školní inspekce
                               Pardubický inspektorát
                         Sukova třída 1556, 530 02 Pardubice
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIE-736/25-E
                                       Sp. zn. ČŠIE-S-121/25-E


Název                               Gymnázium, Polička, nábřeží Svobody 306
Sídlo                               nábřeží Svobody 306, 572 01 Polička
E-mail                              info@gympolicka.cz
IČO                                 62 032 178
Identifikátor                       600 012 859
Právní forma                        příspěvková organizace
Zastupující                         Mgr. Josef Dvořák
Zřizovatel                          Pardubický kraj
Místo inspekční činnosti            nábřeží Svobody 306, Polička
Inspekční činnost na místě          3., 4., 7. a 15. 4. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Předmětem inspekční činnosti vykonávané podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů, bylo zjišťování a hodnocení podmínek,
průběhu a výsledků vzdělávání a školských služeb včetně hodnocení naplňování školních
vzdělávacích programů.


                                         Charakteristika
Gymnázium, Polička, nábřeží Svobody 306 (dále „škola“) vykonává činnost střední školy
a školní jídelny-výdejny. Ve školním roce 2024/2025 se ve škole vzdělávalo celkem
353 žáků ve čtyřech třídách čtyřletého studia oboru vzdělání 79-41-K/41 Gymnázium a osmi
třídách osmiletého studia oboru vzdělání 79-41-K/81 Gymnázium. Od poslední inspekce
došlo ke zvýšení počtu žáků, aktuálně byla kapacita školy naplněna na téměř 92 %. K datu
inspekční činnosti škola poskytovala podpůrná opatření 13 žákům podle doporučení
školského poradenského zařízení, další tři byli vzděláváni podle individuálního
vzdělávacího plánu s ohledem na jejich mimořádné nadání. Přínosem je podpora několika
dalších žáků prostřednictvím plánu pedagogické podpory.


                         Hodnocení podmínek vzdělávání
Ředitel školy využívá k účelnému řízení provozu školy i jejímu pedagogickému vedení
delegování pravomocí na svého zástupce, členy širšího vedení školy a další pověřené
zaměstnance, nastavená struktura řízení je funkční. Od minulé inspekce v roce 2019
postupně analyzoval potřeby školy a nastavil pravidla vzájemné komunikace mezi účastníky
vzdělávání. Pro nastavené principy řízení jsou přínosem nejen pravidelná jednání vedoucích
pracovníků, ale také několik dalších forem setkávání zaměstnanců školy, která jsou účelně
uzpůsobena jejich obsahu a smyslu (učitelský klub, provozní porady, pedagogické týmy
v platformě MS Teams apod.). K dosažené úrovni vzdělávacích cílů se vyjadřuj í
i pedagogická rada nebo předmětové komise, které podstatné náležitosti projednávají
a doporučují i přijímání možných opatření.
Náměty koncepčního rozvoje ředitel školy během posledních několika let postupně
vyhodnocoval a na základě vzájemné diskuze s účastníky vzdělávání upřesňoval. Aktuálně
je vize školy formulována heslem „Společně jsme na cestě objevování sebe i světa, abychom
vzali zodpovědnost za život do svých rukou“. Škola tím deklaruje snahu být progresivní,
moderní, otevřená a svobodná. Nicméně je příležitostí a doporučením uvedenou proklamaci
rozvést do dílčích kroků, které školu dovedou k cílovému stavu, a popsat nástroje k jeho
dosažení. To pomůže uceleně vyhodnotit úspěšnost směřování školy k inovativním formám
a metodám vzdělávání za delší časové období.
Školní vzdělávací programy poskytují vzdělávací nabídku, která žákům umožňuje získat
očekávanou úroveň všeobecného vzdělání. Přínosem je ve vyšších ročnících vedle tradiční
nabídky specializovaných seminářů i možnost volby tzv. profesních předmětů,
které učebním obsahem rozvíjejí praktickou nebo odbornou profilaci žáků, podporují je
v jejich zájmech o další studium nebo v rozvoji nadání v oblastech svého zájmu. Příkladem
inspirativní praxe může být výuka volitelného předmětu umění argumentace a prezentace,
která umožňuje žákům během posledních dvou ročníků studia zvýšit úroveň klíčovýc h
kompetencí odpovídajících reálným potřebám jejich dalšího kariérního růstu. Pozitivním
zjištěním je také výuka některých předmětů v dělených hodinách s menšími skupinami žáků.
Pedagogický sbor je stabilní, jeho dílčí přirozená obměna podporuje pozitivní vliv
na vzdělávání žáků. Kvalitu pedagogického procesu účelně podporuje téměř stoprocentní
odborná kvalifikovanost pedagogů, přínosem jsou žákům i jejich velmi široké odborné
znalosti. Další vzdělávání pedagogických pracovníků je plánovanou prioritou vycházejíc í
z vize školy, v mnoha podobách a formách umožňuje učitelům smysluplný profesní rozvoj.
Příznivým zjištěním je zaměření vzdělávání učitelů na praktické využití didaktické techniky
ve výuce včetně digitálních technologií, hledání cest k podpoře nadaných žáků nebo témat
podporujících vstřícné a bezpečné klima v třídních kolektivech.
Kontrolní mechanismy ve škole jsou zpravidla funkční, včetně přijímání opatření. Plánování
jednotlivých činností a kontrolních aktivit je promyšlené, doporučením k dalšímu rozvoji je
účelnější realizace vyhodnocování potřeb školy např. v oblasti aktualizace školních směrnic,
pravidel pro hodnocení žáků nebo sjednocování postojů pedagogů k domácím úkolům,
k omezování užívání mobilních telefonů apod. Hospitační činnost je vedením školy


                                            2/7
prezentovaná jako příležitost k rozvoji, od minulé inspekce její nastavení více podporuje
pedagogický rozvoj učitelů, včetně začínajících. Zpětná vazba ze vzájemných hospitací mezi
učiteli je pro vedení školy prozatím pouze neformální, příležitostí je nastavit jejich
vyhodnocování tak, aby výstupy z nich pomohly řediteli školy analyzovat dílčí pozitivní
i negativní tendence, které utváří značku školy a její prostředí. Příznivým zjištěním
je pravidelná realizace tzv. „rozvojových rozhovorů“, při kterých mají učitelé možnost
diskutovat s ředitelem školy i o prioritách vlastního pokroku nebo vyjádřit spokojenost
s podmínkami pro výuku a vzdělávání.
Prostorové, materiální i finanční podmínky školy umožňují naplňování školního
vzdělávacího programu. Škola využila dotace Národního plánu obnovy např. pro prevenci
digitální propasti nebo pořízení digitálních učebních pomůcek. Podmínky pro vzdělává ní
byly úspěšně podpořeny také dotacemi operačních programů na vzdělávání nebo spolupráci
pedagogů, inovativní vzdělávání nebo implementaci dlouhodobého záměru. Přínosem
pro kvalitu vzdělávání je také přímá finanční podpora programu Erasmus+, dotacemi
na podporu žáků a jejich nadání přispívá i město Polička. Od minulé inspekce se podařilo
investovat nemalé finanční prostředky také do dílčích rekonstrukcí budovy školy,
pro bezpečnost byl zaveden bezdotykový přístupový a evidenční systém, který pro vstup
do budovy využívají žáci a zaměstnanci školy. Postupnou rekonstrukcí prošlo i osvětlení
nebo sborovna, studentská klubovna a další učebny.


                          Hodnocení průběhu vzdělávání
Sledovaná výuka probíhala v korektní a respektující pracovní atmosféře, často se snahou
učitelů intenzivně využít široký obsah tématu vyučovací hodiny. Učitelé v některých
případech řídili průběh výuky s důrazem na obsáhlejší množství učiva, a pokud chtěli
naplánovaný obsah stihnout, nezbýval jim někdy prostor na účelnou reflexi žáků. Spíše
v menší míře dokázali v úvodu zaměřit vzdělávací cíl výuky na žáka a jeho učební pokrok,
což jim neumožňovalo získat zpětnou vazbu o účelnosti vzdělávacích metod. Cíl hodiny
někdy vyplynul z průběhu vyučovací hodiny, učitelé tak většinou získávali dílčí zpětnou
vazbu během jednotlivých činností. Ve větší části sledovaných hodin učitelé v úvodu
kontrolovali vypracované domácí úkoly z minulé hodiny, v závěrech pak zpětnou vazbu
o osvojení aktuálního učiva někteří nahrazovali zadáním domácích úkolů na příští hodinu.
Ve sledovaných hodinách tím až na výjimky chyběly funkční závěry hodin, které by učiteli
i žákům pomohly získat cílenou zpětnou vazbu a ověřit naplnění cíle přímo ve výuce.
Doporučením je zaměřit se na poskytování formativní zpětné vazby, při které učitelé
konkretizují, co si žák z probíraného učiva již osvojil a co ještě nemá dostatečně upevněno.
Využívání frontální formy výuky probíhalo ve sledovaných hodinách nejčastěji výkladem
učiva nebo řízeným rozhovorem se žáky, což někdy vedlo část žáků k pasivnímu přijímá ní
informací bez hlubšího porozumění souvislostem. Učitelé podporovali vzájemno u
komunikaci mezi žáky ve výuce. V některých případech dokázali zařadit smysluplnou práci
žáků ve dvojicích nebo ve skupinách, zaznamenán byl rovněž spontánní projev žáků
dokreslující pozitivní a otevřené klima ve třídách. Doporučením je zejména při opakování
nebo procvičování učiva zařazovat vzájemnou spolupráci žáků jako součást vzdělávac ího
cíle, což podpoří rozvoj tzv. měkkých dovedností a dosažení klíčových kompetencí žáků.
.
Pozitivním zjištěním bylo časté využívání didaktické techniky podporující zejména účelnou
vizualizaci předkládaného učiva (prezentace, fotografie, animace, filmové sekvence apod.).
Účelně je využíváno prostředí školního systému MS Teams pro sdílení učebních materiálů


                                            3/7
nebo různých studijních opor. V některých sledovaných hodinách žáci aktivně využili
mobilní telefony k vyhledání informace nebo připojení k výukové aplikaci, případně vlastní
tablety k zápisu učiva. Pozitivním zjištěním bylo v některých hodinách (dějepis, geografie,
předměty profesního zaměření) vedení žáků k diskuzi k učebnímu tématu a podpora rozvoje
jejich kritického myšlení při řešení problémové úlohy. Doporučením je více využívat
digitální technologie i pro samostatnou práci žáků s dalšími zdroji informací.
Ve sledované výuce nebylo zaznamenáno cílené sebehodnocení nebo vzájemné hodnocení
žáků, které by je podpořilo v přijetí spoluzodpovědnosti za vlastní učební pokrok. Škola
nastavila vhodné principy pro podporu žáků se speciálními vzdělávacími potřebami včetně
žáků nadaných, ta ale prozatím probíhají zejména vhodnou a srozumitelnou individuá lní
dopomocí. Přínosem pro žáky byla činnost asistentky pedagoga ve výuce. Nevyužito u
příležitostí zůstává výraznější diferenciace náročnosti zadávaných úloh, která byla
zaznamenána jen ojediněle v případě výuky v méně početných skupinách žáků (informatika,
laboratorní práce). Studijní potenciál zejména nadaných nebo rychlejších žáků tím nebyl
podporován, i když podpora rozvoje nadání patří k prioritám. Protože většina sledovanýc h
hodin měla jednotné a rychlé tempo, je doporučením i v početnějších třídách a skupinách
podporovat učení žáků různou náročností předkládaných úkolů odpovídajících jejich
odlišným úrovním vzdělávacích potřeb.
Pozitivním zjištěním bylo vzdělávání žáků v profesních předmětech nebo seminář íc h.
Přínosem je pro žáky i výuka předmětu umění argumentace a prezentace, při kterém
samostatně vyhledávali informace, aktivně pracovali ve dvojicích, diskutovali následně
s vyučující o svých zjištěních, názorech i pocitech. Přínosem byla také výuka českého jazyka
a literatury, při které žáci prostřednictvím společné práce v různě sestavených skupinách
získávali a předávali informace o funkčních literárních stylech a následně tyto znalosti
ověřovali prakticky při plnění úkolů rozmístěných po učebně. Ve většině hodin cizích jazyků
docházelo ke komunikaci mezi žáky ve dvojicích, pozitivním zjištěním bylo vedení těchto
hodin ve vyučovaném jazyce. Přínosem je využití rodilé mluvčí, která žákům přináší nejen
kontakt s jazykem, ale i se sociokulturním kontextem, který je důležitý pro pochopení
jazyka. Při společné výuce matematiky je doporučením zaměřit se více na praktické
procvičování a upevňování početních dovedností. Obsáhlejší teoretický základ včetně
definic nebo matematických důkazů lze využít pro nadané žáky např. při výuce volitelnýc h
předmětů.


                          Hodnocení výsledků vzdělávání
Škola průběžně sleduje a vyhodnocuje výsledky vzdělávání žáků, účastníky vzdělává ní
i veřejnost s nimi seznamuje např. prostřednictvím internetových stránek. Výsledky
vzdělávání jsou vyhodnocovány např. v rámci výroční zprávy o činnosti školy za období
školního roku, velmi dobrou vypovídací hodnotu dokládá i účelné vyhodnocení úspěšnosti
jednotlivých oblastí rozvoje
Ročníkové výsledky žáků vyjádřené stupněm klasifikace za klasifikační období jsou tradičně
výborné. Ve školním roce 2023/2024 bylo téměř 60 % žáků hodnoceno s vyznamená ním,
neúspěšní žáci jsou pouze ojedinělou výjimkou, jen v minimální míře škola musí řešit situaci
žáků ohrožených školním neúspěchem. Absence žáků je spíše nižší a nemá negativní vliv
na výsledky vzdělávání, což ukazuje na účelné nastavení preventivních aktivit školy.
Výchovná opatření jsou udílena smysluplně, pozitivním zjištěním byla v uvedeném školním
roce naprosto výrazná převaha pochval.



                                            4/7
Výsledky maturitních zkoušek jsou výborné. V posledních dvou letech všichni maturujíc í
žáci vykonali zkoušky po podzimním termínu úspěšně, přibližně polovina absolvovala
s vyznamenáním. Postupně se zvyšují počty žáků, kteří nahrazují profilovou část maturitní
zkoušky z cizího jazyka certifikátem Cambridge English, což je přínosem pro kvalitu jejich
vzdělání i uplatnitelnost v zahraničí.
Žáci dosahují výborných výsledků v mnoha různě zaměřených soutěžích a vzdělávac íc h
projektech, což jim umožňuje rozvíjet nadání a potenciál. Nadání rozvíjejí např. i při akcích
Sumec a Noc sumců. Jedná se o soustřední pro nadané a motivované žáky, jejichž náplní
je týmové experimentální řešení zajímavých přírodovědných a technických problémů.
Přínosem pro žáky jsou také výukové exkurze, návštěvy vysokých škol a spolupráce s nimi
nebo podpora studentské odborné činnosti např. ve spolupráci s firmou Contipro Dolní
Dobrouč. Klíčové kompetnce žáci získávají i při realizaci akcí jako jsou např. projektový
den přírodovědných předmětů pro žáky základních škol, rozsáhlý projekt Polička 1938
pro žáky i veřejnost, přehlídka závěrečných prací projektu Příběhy našich sousedů. Učitelé
i žáci podporují úspěšnou značku školy aktivitami i nad rámec svých povinností, někteří
se zapojují např. do organizace okresní olympiády z chemie, vzdělávacího projektu ČTEdu
nebo projektu DofE. Žáci natáčejí podcasty, které umisťují na školní internetové stránky,
pravidelně přispívají do místních novin, kde informují o zajímavých a důležitýc h
momentech života školy, školní pěvecký sbor Juliettes vystupuje při různých akcích.
Realizace činností školního poradenského pracoviště je funkční, primární prevence
a výchovné poradenství jsou zajišťovány dvěma vyučujícími s absolvovaným
specializačním studiem. Příznivým zjištěním je skutečnost, že ve škole pracuje školní
psycholožka, která na částečný úvazek zároveň funguje v jedné třídě jako asistentka
pedagoga. Výchovná poradkyně informuje vyučující o doporučeních ke vzdělávání žáků
a připravuje realizaci podpůrných opatření. Díky koordinátorce práce s nadanými žáky
a zapojením do projektu Synapse I vznikla ve škole koncepce práce s nadanými žáky,
ale prozatím se jedná o vizi, která může být dobrým základem pro budoucí nastavení
pravidel a nástrojů, jak nadané žáky vyhledávat, motivovat a pracovat s nimi, a to i na úrovni
běžné výuky. Doporučením je rozšířit hospitační činnost vedení školy i o hospitace
výchovné poradkyně. Aktuálně učitelé dostávali z její strany doporučení k výuce žáků
se speciálními vzdělávacími potřebami, ale chybí reflexe z realizace jejich podpory přímo
ve vyučovacích hodinách. Metodička prevence zajišťuje ve spolupráci s externími subjekty
preventivní programy a akce pro žáky školy. Ve škole dlouhodobě úspěšně funguje
vrstevnický program, proškolení žáci školy jako lektoři sami připravují a poskytují
preventivní programy nejen dalším žákům školy (např. adaptační kurzy), ale i v dalších
školách v okolí, které projeví zájem. Problémy v třídních kolektivech monitorují hlavně
třídní učitelé. Budování pozitivních vztahů v třídních kolektivech podporují nejen adaptační
kurzy pro první ročníky, ale i školní výlety, lyžařské kurzy i vodácký kurz.


                                          Závěry
Vývoj školy
- Od minulé inspekční činnosti byly účelně nastaveny formy a způsoby komunikace mezi
  účastníky vzdělávání.
Silné stránky
- Účelně nastavená skladba vyučovacích předmětů v učebních plánech školních
  vzdělávacích programů podporující odbornou i praktickou studijní profilaci žáků (1.2)


                                             5/7
- Široké portfolio partnerů ve vzdělávání podporující rozvoj školy (1.5)
- Nastavení dalšího vzdělávání pedagogických pracovníků a způsobů sdílení
  pedagogických zkušeností pro posilování pedagogických dovedností učitelů (2.3)
- Materiální podmínky podporující vzdělávání (2.4)
- Výborné výsledky vzdělávání žáků podporované i velkým množstvím dalších
  vzdělávacích aktivit pro úspěšné uplatnění absolventů na vysokých školách (5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
- Nízká míra účelnosti zpětné vazby od žáků o jejich pochopení učiva v závěru vyučovac íc h
  hodin a podpory nadaných žáků ve výuce prostřednictvím diferenciace náročnosti
  zadávaných úkolů (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
- Zaměřit se na rozpracování dílčích kroků a nástrojů pro naplnění nastavené vize školy.
- Nastavit účelnější mechanismy ve vybraných oblastech kontrolních činností školy.
- Zvážit vhodné nástroje pedagogického řízení školy pro sjednocování pedagogickýc h
  přístupů ke vzdělávání žáků v souladu s nastavenou vizí školy.
- Využívat více zadávání úloh s diferencovanou            náročností   ve společné    výuce
  se zaměřením na vhodnou podporu nadaných žáků.
- Zaměřit se na účelné využití závěrů hodin k získání vhodné zpětné vazby od žáků
  umožňující jejich vlastní hodnocení učebního pokroku.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
1.   Školní vzdělávací programy platné ve školním roce 2024/2025
2.   Školní řád s účinností od 1. 9. 2024
3.   Školní matrika pro školní roky 2023/2024 a 2024/2025 (výběr)
4.   Rozvrhy hodin tříd a učitelů pro školní rok 2024/2025
5.   Třídní knihy pro školní rok 2024/2025
6.   Výroční zpráva o činnosti školy za školní rok 2023/2024


                                            6/7
7. Záznamy jednání pedagogické rady pro školní roky 2023/2024 a 2024/2025
8. Záznamy z jednání předmětových komisí za školní roky 2023/2024 a 2024/2025 (výběr)
9. Minimální preventivní program střední školy pro školní rok 2024/2025
10. Dokumentace k činnosti školního poradenského pracoviště pro školní rok 2024/2025
    (výběr)
11. Doklady k personálním podmínkám školy (aktuální stav, výběr)
12. Plán dalšího vzdělávání pedagogických pracovníků pro školní rok 2024/2025
13. Plán kontrolní a hospitační činnosti pro školní rok 2024/2025
14. Dokumentace vztahující se k finančním podmínkám školy a zajištění bezpečnosti
    a ochrany zdraví žáků pro školní rok 2024/2025 (výběr)


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Mgr. Martin Valášek, školní inspektor, vedoucí inspekčního týmu
 Mgr. Jaroslav Loučka, školní inspektor
 Bc. Daniela Růžová, kontrolní pracovnice
 Mgr. Hana Řebíčková, školní inspektorka
19. 5. 2025




                                          7/7
