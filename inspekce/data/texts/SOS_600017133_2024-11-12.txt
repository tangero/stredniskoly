                                  Česká školní inspekce
                                 Olomoucký inspektorát
                             Wellnerova 25, 779 00 Olomouc
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIM-1985/24-M
                                      Sp. zn. ČŠIM-S-417/24-M


Název                               Střední škola technických profesí Olomouc, Kosinova 4
Sídlo                               Kosinova 872/4, 779 00 Olomouc
E-mail                              ssto@kosinka.com
IČO                                 14 451 085
Identifikátor                       600 017 133
Právní forma                        příspěvková organizace
Zastupující                         Mgr. Marek Kryl
Zřizovatel                          Olomoucký kraj
Místo inspekční činnosti            17. listopadu 1128/6a, Olomouc
                                    Kosinova 872/4, Olomouc
                                    U podjezdu 37/11, Olomouc
Inspekční činnost na místě          12. − 14. 11. 2024

Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání, a to podle školních
vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Střední škola technických profesí Olomouc, Kosinova 4 (dále škola, subjekt) vykonává
činnost střední školy, domova mládeže a školní jídelny – výdejny. Ve školním roce
2024/2025 poskytuje škola vzdělávání žákům ve čtyřletých oborech vzdělání 26-45-M/01
Telekomunikace, 26-41-L/01 Mechanik elektrotechnik (ve dvou zaměřeních – Výpočetní
a elektronické systémy a Silnoproudá zařízení), 23-44-L/01 Mechanik strojů a zaříze ní
i nástavbovém studiu oboru vzdělání 64-41-L/51 Podnikání a 26-41-L/51 Elektrotechnika.
Z tříletých oborů vzdělání poskytujících střední vzdělání s výučním listem jsou vyučovány
obory vzdělání 26-51-H/02 Elektrikář – silnoproud včetně zkrácené formy studia
a 26-59-H/01 Spojový mechanik. Všechny tyto obory vzdělání jsou realizovány v denní
formě vzdělávání. V termínu inspekční činnosti bylo ve škole vzděláváno celkem 620 žáků,
z toho bylo 73 žáků s potřebou podpůrných opatření.
V domově mládeže poskytuje škola v současné době ubytování 38 žákům. Stravování žáků
škola zajišťuje ve vlastní školní jídelně – výdejně dovozem stravy i ve školní jídelně v rámci
jiného subjektu. Svou činnost škola prezentuje na webových stránkách školy
(www.kosinka.cz).


                         Hodnocení podmínek vzdělávání
Ředitel školy naplňuje funkčně nastavený záměr rozvoje činnosti školy opírající se o analýzu
jejího stavu a dlouholetou znalost prostředí. Základním nástrojem je kvalitně zpracovaná
koncepce školy včetně jejího vyhodnocení za uplynulé období a stejně tak i realizo va né
školní vzdělávací programy střední školy, ve kterých je kladen důraz na získání odborných
kompetencí žáků reálně uplatitelných v praxi. Tyto dokumenty reflektují změny
v obsahu učiva postihující moderní poznatky vyučovaných oborů vzdělání i vývoj poptávky
na trhu práce.
Organizační struktura a rozdělení kompetencí je funkční, umožňuje realizaci obsahu
vzdělávání a strategických záměrů rozvoje školy. V rámci pedagogického vedení subjektu
ředitel delegoval kompetence a odpovědnost za konkrétní úkoly na další pracovníky,
především na své zástupce pro teoretické a praktické vyučování a vedoucího vychovate le
domova mládeže. Nastavení rozhodovacích pravomocí je pro efektivní řízení účinné.
K výměně informací o fungování školy významně přispívají operativní porady vedení,
jednání pedagogické rady i plánovitá činnost předmětových komisí. Těžiště jejich práce
spočívá ve sjednocování pohledu jednotlivých předmětových komisí na plnění učiva
v souladu s učebními osnovami školních vzdělávacích programů, organizac i výuky
či přípravě žáků na soutěže apod.
Plnění úkolů je průběžně monitorováno v rámci nastaveného vnitřního kontrolního
uspořádání. Řídicí a kontrolní činnost vykonává ředitel přímo ve vztahu ke všem
pracovníkům školy, nepřímo prostřednictvím svých zástupců, případně dalších vedoucích
pracovníků. Průběh hospitovaných hodin je s vyučujícími projednáván i na základě
sebereflexe učitelů spolu s následnými doporučeními pro zkvalitnění pedagogické práce
jednotlivých pedagogů. I přes nastavené zpětnovazební mechanismy a pravidelnou kontrolní
činnost se však v praxi od poslední inspekční činnosti nepodařilo zcela eliminovat některé
dílčí nedostatky v oblasti vedení vyučovacího procesu žáků. Prostor pro zefektivnění této
činnosti má střední škola stále v podpoře průběhu vzdělávání, a to v oblasti metodiky cílené
na diferenciaci vzdělávacího obsahu, v uplatňování pestrých organizačních forem a metod
práce, podpoře zpětné vazby o dosažené aktuální úrovni vzdělávacího cíle u jednotlivýc h


                                             2/9
žáků. V souvislosti s podporou profesního rozvoje pedagogů jsou realizovány vzájemné
hospitace s cílem kolegiálního hodnocení, sdílení různých přístupů, nápadů a metod při
vzdělávání, a to nejen u začínajících pedagogů. Důraz je také kladen na zkvalitňo vá ní
odborného vzdělávání zařazováním pilotní tandemové výuky do vyučovacích hodin
odborných předmětů.
Škola má nastavena systémová pravidla pro vedení dialogu se žáky, zákonnými zástupc i
žáků školy a pedagogickými pracovníky. Podílet se na správě školy jim neformá lním
způsobem umožňuje princip otevřených dveří, jejichž podněty se vedení školy pravidelně
zabývá.
K realizaci vzdělávacího procesu má škola vytvořeny příznivé personální podmínky.
Ředitel školy klade důraz na profesní rozvoj pedagogických pracovníků, sám se aktivně
zúčastňuje vzdělávacích akcí. Pedagogové využívají nabídek dostupných vzdělávac íc h
institucí i možností, které plynou z realizace projektů financovaných z Evropských
sociálních fondů. Účastí pedagogů na vzdělávacích akcích jsou prohlubovány jejich znalosti
a dovednosti, nové poznatky a zkušenosti vytváří vhodné předpoklady pro zkvalitně ní
a zefektivnění vyučování. Další vzdělávání pedagogických pracovníků probíhá podle
nastaveného ročního plánu vzdělávání vypracovaného ředitelem školy ve spolupráci se
samotnými pedagogy.
Vzdělávací proces probíhá v udržovaných prostorách budov subjektu, část oprav a údržby
se škola snaží řešit svépomocí i ve spolupráci se zřizovatelem. K realizaci odborného
výcviku pro jednotlivé obory má škola k dispozici komplex účelně uspořádaných dílenskýc h
pracovišť, součástí pracoviště pro praktickou výuku je také funkčně zařízená odborná
učebna pro podporu a rozvoj polytechnického vzdělávání, kde jsou v rámci projektu
realizovány    i aktivity       podporující    zájem     žáků  základních    škol právě
o technické obory. Obnova a modernizace materiálně technického zařízení se manageme ntu
školy daří plánovitě plnit, s ohledem na progresivní počet nově přijímaných žáků
a současnou naplněnou kapacitu prostor realizuje škola od září letošního roku rozsáhlou
výstavbu nové budovy dílen pro praktické vzdělávání. Pro výuku škola disponuje technicky
kvalitně vybavenými učebnami pro odborné předměty (učebna robotiky a učebny na
podporu polytechnického vzdělávání, jazykové učebny apod). Vedení školy se snaží
o modernizaci učebních pomůcek a obnovu výpočetní techniky (3D tiskárny, počítače do
učeben pro práci s grafickými programy, apod). Cílem těchto aktivit pro žáky je rozvíje ní
jejich dovedností, kreativity a digitální gramotnosti. V domově mládeže jsou také prostory
pro účelné využití volného času ubytovaných, ti mohou využívat například klubovnu
s herními prvky. Jsou vedeni k plánování volnočasových činností v mnoha zajíma vě
zaměřených aktivitách nebo k účasti na akcích se sociálními partnery domova mládeže.
Škola je velmi aktivně zapojena také do řady dalších projektů, jejichž prostřednictvím
je realizována celá řada aktivit pro žáky a pedagogy formou osobního setkávání, seminář ů,
webinářů, workshopů a diskusních panelů. Zapojením odborníků do výuky se škola snaží
žákům předávat informace o novinkách a aktuálních trendech v oboru z praxe. V rámci
projektu Erasmus+ škola realizuje pro žáky zahraniční odborné stáže ve strojírensk ýc h
a stavebních firmách, což je předpokladem zejména k lepšímu uplatnění absolventů na trhu
práce a zvyšuje atraktivitu nabízených oborů. Významná je spolupráce se zaměstnavate li
zejména v oblasti externích odborných praxí pro žáky. Škola disponuje celou řadou
navázaných partnerství s firmami, které tyto odborné praxe žáků zabezpečují. Na základě
aktivní spolupráce s některými podniky nacházejí absolventi technických oborů pracovní
uplatnění. Vzdělávací nabídku škola velmi dobře rozšiřuje realizací různých vzdělávac íc h
akcí, čímž podporuje osobnostní rozvoj žáků a jejich uplatnění na trhu práce (např.



                                           3/9
exkurzemi, naučnými programy a kurzy) i spoluprací s řadou vzdělávacích institucí včetně
vysokých škol.


                          Hodnocení průběhu vzdělávání
Hodnocené vyučovací hodiny probíhaly v příznivé pracovní atmosféře a cíleně rozvíje ly
klíčové kompetence žáků. Žáci dodržovali pravidla komunikace s učiteli a respektovali
stanovené postupy práce.
Metodická propracovanost vyučovacích hodin teoretického vyučování (odborných
i všeobecně vzdělávacích předmětů) se kvalitativně odvíjela od osobního přístupu
a pedagogických zkušeností učitelů. Vyučovací hodiny probíhaly dynamicky bez časových
prostojů, v části výuky všeobecně vzdělávacích předmětů byla výrazněji využívá na
informačně receptivní metoda, realizovaná formou frontální práce s vysvětlováním. Při
výkladu vzdělávacího obsahu vyučující účelně zařazovali odborné informace doplněné
o nové poznatky s příklady na jejich uplatnění v praxi. Žákům poskytovali průběžnou
zpětnou vazbu a pomoc při řešení úkolů. Převažovalo však předávání hotových informac í,
pestré metody práce, jako např. kritické myšlení, či základy jednoduché argumentace se však
v hodnocených vyučovacích hodinách vyskytly výjimečně. Využita byla rovněž samostatná
práce žáků mnohdy završena společným ústním či písemným procvičením vzdělávac ího
obsahu. Někteří učitelé volili aktivity ve dvojicích, avšak k vzájemné kooperaci
a komunikaci žáků docházelo sporadicky. K posílení názornosti výuky pedagogové
využívali vhodné učební pomůcky, s audiovizuální didaktickou technikou pracovali účelně
převážně pedagogové.
Pracovní tempo odpovídalo schopnostem žáků, individuální přístup byl patrný spíše
vzhledem k žákům se speciálními vzdělávacími potřebami, k diferenciaci vzdělávac ího
obsahu směrem k žákům rychlejším a talentovaným však nedocházelo téměř vůbec. Někteří
žáci prokazovali aktivní účast v diskusi s vyučujícím a projevovali dobré znalosti, zatímco
jiní zůstávali pouze pasivními posluchači. Ne vždy byl efektivně využit prostor pro vyjádření
vlastního názoru a jeho obhájení, které by podpořilo kritické myšlení žáků. Ojediněle byli
žáci vedeni k systému práce spojené se získáváním informací z různých zdrojů či práce
s chybou. Pozitivem byla snaha o propojení nabytých vědomostí s reálnými situacemi
běžného života a zařazení mezipředmětových vztahů. V závěru části hodnocených
vyučovacích hodin bylo realizováno alespoň stručné shrnutí a zhodnocení jejich průběhu.
Motivační stanovení cílů na následující vyučovací hodinu, reflexe žáků a prostor
k formativnímu i vzájemnému žákovskému hodnocení však většinou chyběly.
V pracovních skupinách pod dohledem učitelů odborného výcviku byla zajištěna účelná
organizace prováděných pracovních činností žáků, které probíhaly v souladu s tematickým
rozvržením vzdělávacího obsahu. Výuka ve skupinách jednotlivých ročníků byla
realizována formou práce na konkrétně zadaných úkolech v rámci oboru, případně se žáci
věnovali procvičování již získaných dovedností. Vzdělávací obsah vhodně navazoval na
teoretické znalosti. Učitelé s odbornou praxí úspěšně rozvíjeli schopnosti žáků porozumět
zadání úkolu, dohlíželi, zda žáci efektivně pracují, a v průběhu vyhodnocovali jejich
samostatné úsilí při zpracování úkolů. Z hlediska motivace žáků se pozitivně uplatňova la
především individuální podpora. Průběžná kontrola samostatné práce byla zaměřena
zejména na správnost provádění jednotlivých pracovních činností, důraz byl kladen na
dodržování pracovních technik a dodržování technologických postupů. Kromě odborných
kompetencí byly ve výuce rozvíjeny zejména kompetence komunikativní, sociální



                                            4/9
a personální. U většiny žáků byla patrná samostatnost při práci a zvládnutí pracovních
operací.
Výchovně vzdělávací aktivity v domově mládeže byly zaměřené nejen na posilová ní
zdravého životního stylu, ale velmi zdařile podporovaly i účinnost prevence sociálně
patologických jevů v rámci celé školy. Činnost domova mládeže tak účelně navazovala na
školní vzdělávání a vhodně jej doplňovala a rozšiřovala s cílem podpory sebevzdělává ní.
Vychovatelé podněcovali ubytované žáky k pravidelné přípravě na vyučování, vhodně je
motivovali a v případě potřeby jim poskytovali metodickou pomoc. Důraz byl kladen na
vzájemný respekt, ohleduplnost a spolupráci účastníků zájmového vzdělávání.


                          Hodnocení výsledků vzdělávání
Škola sleduje úspěšnost žáků ve vzdělávání, jejich výsledky za jednotlivá klasifik ač ní
období pravidelně vyhodnocuje na jednáních pedagogické rady a předmětových komisí.
Přijímá návrhy ke zlepšení výsledků vzdělávání jednotlivých žáků a identifikuje žáky
s rizikem školního neúspěchu, kterým zajišťuje pomoc v průběhu vyučování nebo realizuje
dle jejich individuálních potřeb podporu formou doučování.
Přehled o znalostech žáků škola získává prostřednictvím standardních evaluačních nástrojů
s využitím různých forem písemného a ústního ověřování žákovských znalostí a dovedností.
Škola se také zapojuje do výběrového zjišťování výsledků vzdělávání organizova né ho
Českou školní inspekcí a umožňuje žákům účast v různých soutěžích. Tímto zajišťuje žákům
nejen prezentaci osvojených teoretických znalostí, ale i aplikaci získaných praktických
dovedností při reálných činnostech. Interní a externí evaluace aktuálně umožňují porovnávat
dosažené výsledky s očekávanými výstupy deklarovanými ve školních vzdělávac íc h
programech a hodnotit pokrok žáků v delším časovém horizontu.
Celkové výsledky vzdělávání žáků odpovídají očekávaným výstupům ve školních
vzdělávacích programech a jsou stabilní. V posledních dvou školních letech se výrazněji
nezměnil podíl žáků neprospívajících a prospívajících s vyznamenáním. Hrubá neúspěšnost
ve společné části maturitní zkoušky v hodnoceném období nepřekročila 25 %. V profilo vé
části maturitní zkoušky, která zahrnuje odborné vyučovací předměty, žáci školy dosahovali
výsledků srovnatelných s průměrem dané skupiny oborů v rámci České republiky.
Závěrečnou zkoušku v oborech vzdělání s výučním listem úspěšně složilo 79 % žáků.
Vedení školy analyzuje příčiny neúspěšnosti žáků při ukončování vzdělávání a realizuje
kroky vedoucí ke zlepšení výsledků žáků. V souladu s požadavky na profil absolventa se
škola zaměřuje na přípravu žáků pro reálný trh práce a sleduje jejich další studijní a profesní
uplatnění.
Základním nástrojem pro hodnocení výsledků vzdělávání žáků jsou stanovená pravidla
hodnocení, která jsou součástí školního řádu. V těchto pravidlech však chyběly zásady pro
určení váženého průměru u jednotlivých typů zkoušek, které by zajistily předpoklad
pro objektivitu hodnocení žáků. V případě porušení pravidel uvedených ve školním řádu
škola uložila žákům kázeňská opatření nebo hodnotila jejich chování na vysvědčení
sníženým stupněm. Kromě kázeňských opatření škola využila k pozitivní motivaci žáků
i pochvaly a ocenění úspěšných žáků.
Školní poradenské pracoviště, které poskytuje poradenské služby učitelům, žákům a jejich
zákonným zástupcům, je zastoupeno výchovnou poradkyní, a školní metodičkou prevence.
Výchovná poradkyně se ve své činnosti zaměřuje především na péči o žáky se speciálními
vzdělávacími potřebami. Průběžně a v potřebném rozsahu zprostředkovává potřebné


                                             5/9
informace a vytváří podmínky pro systematické vzdělávání žáků se speciálními
vzdělávacími potřebami. Škola klade důraz na včasnou identifikaci žáků
s potřebou podpůrných opatření, funkční spolupráci s odbornými pracovišti a zákonnými
zástupci žáků. O pokrocích a potřebách těchto žáků diskutují odpovědní pracovníci školy
s třídními učiteli na pravidelných jednání, se všemi pedagogy na jednáních pedagogické
rady. Výchovná poradkyně se také věnuje kariérnímu poradenství, efektivně nastavila
systém předávání potřebných informací žákům především závěrečných ročníků studia
a poskytuje jim dostatek relevantních informací pro jejich profesní orientaci včetně
zprostředkování nabídky dalšího studia nebo nabídky zaměstnání.
Projevy rizikového chování se daří udržovat na minimální úrovni účinným preventivním
působením, které vychází především ze stálého zájmu pedagogů o žáky. Metodička prevence
ve spolupráci s pedagogy usiluje o odhalování a řešení negativních projevů v chování žáků
hned v počátcích, škole se tak daří zabránit jejich opakování a šíření. Podpora správnýc h
vzorů chování pomáhá vytvářet žádoucí vztahy a upevňovat příznivé klima v třídníc h
kolektivech. Školní klima je monitorováno dotazníkovým šetřením zaměřeným jak na žáky,
tak i jejich rodiče a pedagogy školy. Rozmanité adaptační a preventivní aktivity školy jsou
integrální součástí vzdělávacího procesu a jsou cíleně začleněny do obsahu vyučovanýc h
předmětů i školních projektů. Tyto aktivity respektují charakteristiky jednotlivých oborů
a skupin žáků, vhodně podporují prosociální chování a předcházení vztahovým problémům
a projevům rizikového chování. Vyjádřit se k dění ve škole mohou žáci přímo při osobním
kontaktu s vyučujícími nebo prostřednictvím schránky důvěry. Oblast výchovné ho
poradenství a prevence rizikového chování žáků je pravidelně vyhodnocována.


                                         Závěry
Vývoj školy
– V roce 2023 došlo ke změně na vedoucí pracovní pozici ředitele školy
  a ke změně v názvu školy na Střední školu technických profesí, Olomouc, Kosinova 4.
– Od poslední inspekční činnosti došlo k navýšení počtu žáků střední školy.
– Dochází ke zlešení prostorových i materiálních podmínek pro vzdělávání – vybudování
  nových učeben a modernizaci učebních pomůcek.
Silné stránky
– Efektivní spolupráce s vnějšími partnery společně se systematickým zapojováním školy
  do projektové činnosti přispívá ke zkvalitňování materiálních podmínek vzdělává ní
  i rozvoji klíčových kompetencí žáků. Škola se aktivně snaží svými aktivitami a spoluprací
  při projektové činnosti zatraktivnit polytechnické vzdělávání pro žáky školy. Realizac í
  mobility žáků v rámci stáží žáků v praktickém vyučování podporuje škola v souladu se
  svými strategickými dokumenty snahu o lepší uplatnitelnost absolventů na trhu práce.
  (1.5)
– Kvalitu poskytovaného vzdělávání pozitivně ovlivňuje příznivá pracovní atmosféra ve
  vyučovacích hodinách založená na otevřené vzájemné komunikaci mezi učiteli a žáky.
  (3.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)


                                            6/9
– V hodnocených vyučovacích hodinách všeobecně vzdělávacích a teoretických odborných
  předmětů byly ojediněle zaznamenány pestré metody práce a činnosti vedoucí
  k objevování, experimentování a rozvoji kritického myšlení žáků. Žáci jen výjimeč ně
  pracovali s různými informačními zdroji. (4.2)
– V hodnoceném teoretickém vyučování chyběla diferenciace vzdělávacího obsahu
  a výukových aktivit pro optimální naplnění individuálních vzdělávacích potřeb žáků.
  Žáci se v menší míře zapojovali do evaluačních aktivit při závěrečném shrnutí výuky,
  málokdy byli vedeni k sebehodnocení. Učitelé nevytvářeli příležitosti pro účelné využití
  formativního hodnocení žáků. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Řídicí a kontrolní činnost vedení školy zaměřit na efektivity metod a forem práce, na
  posuzování a vyhodnocování kvality vzdělávání ve škole.
– Podporovat aktivitu žáků využitím pestrých organizačních metod a forem ve výuce
  (badatelská výuka, skupinové kooperativní aktivity, heuristické metody, podpora
  čtenářských a komunikačních dovedností aj.).
– Důsledněji uplatňovat individuální přístup k žákům a diferenciaci činností s ohledem
  na jejich vzdělávací možnosti a potřeby.
– Do výuky častěji zařazovat práci žáků s různými informačními zdroji a vést je
  k samostatnému objevování poznatků, efektivnímu vyvozování závěrů a kritickému
  myšlení.
– Častěji zapojovat žáky do evaluačních aktivit při závěrečném shrnutí vyučovací hodiny
  a do vzájemného hodnocení.
– Ve školním řádu vytvořit transparentní zásady pro stanovování váženého průměru
  jednotlivých typů zkoušek.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).



            Seznam dokladů, o které se inspekční zjištění opírají
 1.   Výpis z rejstříku škol a školských zařízení o Střední škole technických profesí
      Olomouc, Kosinova 4, ze dne 12. 11. 2024
 2.   Školní řád, s platností od 2. 9. 2024
 3.   Vnitřní řád domova mládeže, s platností od 1. 9. 2024


                                            7/9
 4.   Školní vzdělávací programy platné ve školním roce 2024/2025
 5.   Výroční zprávy o činnosti školy za školní roky 2022/2023 a 2023/2024
 6.   Školní vzdělávací program pro domov mládeže, s platností od 1. 9. 2024
 7.   Plán hospitačních činností včetně záznamů z hospitací, školní roky 2023/2024
      a 2024/2025
 8.   Záznamy o hospitační činnosti školy a v domově mládeže, školní rok 2024/2025
 9.   Plán personálního rozvoje pracovníků (DVPP) školní rok 2024/2025, září 2024
10.   Adaptační plány začínajícího učitele na období školního roku 2024/2025, ze dne 1. 9. 2024
11.   Souhrnné výsledky školy (maturitní zkouška, závěrečná zkouška), školní roky
      2022/2023 a 2023/2024
12.   Zápisy z jednání předmětových komisí, zprávy o činnosti předmětových komisí,
      školní roky 2023/2024 a 2024/2025
13.   Zápisy z jednání pedagogické rady (včetně zpráv třídních učitelů), školní roky
      2023/2024 a 2024/2025
14.   Přehledy prospěchu tříd a školy, školní rok 2023/2024
15.   Písemné práce z českého jazyka, anglického jazyka a matematiky, školní roky
      2023/2024 a 2024/2025, namátkový výběr
16.   Školní matrika vedená elektronicky k termínu inspekční činnosti
17.   Třídní knihy vedené elektronicky k termínu inspekční činnosti
18.   Inspekční zpráva, čj. ČŠIM-270/20-M, ze dne 19. 3. 2020
19.   Souhrnná dokumentace poradenských služeb ve škole, školní rok 2024/2025, vedená
      k termínu inspekční činnosti
20.   Seznam žáků se speciálními vzdělávacími potřebami, školní rok 2024/2025, vedený
      k termínu inspekční činnosti
21.   Plán dalšího vzdělávání pedagogických pracovníků pro školní rok 2024/2025, ze dne
      27. 8. 2024
22.   Doklady vztahující se k bezpečnosti a ochraně zdraví žáků, finančním podmínkám
      školy a k oblasti školního stravování vedené k termínu inspekční činnosti



                                         Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




                                             8/9
Složení inspekčního týmu a datum vyhotovení inspekční zprávy

 Mgr. Iva Švecová, školní inspektorka, vedoucí inspekčního týmu
 RNDr. Josef Husárek Ph.D., školní inspektor
 Mgr. Věra Krakovská, školní inspektorka
 Mgr. Pavel Okleštěk, školní inspektor
 Ing. Markéta Tomečková, kontrolní pracovnice


5. 12. 2024




                                          9/9
