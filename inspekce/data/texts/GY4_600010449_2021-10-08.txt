                                     Česká školní inspekce
                                     Liberecký inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIL-648/21-L


Název                               Gymnázium, Jablonec nad Nisou, U Balvanu 16,
                                    příspěvková organizace
Sídlo                               U Balvanu 16, 466 01 Jablonec nad Nisou
E-mail                              gymnazium@gymjbc.cz
IČ                                  60252758
Identifikátor                       600010449
Právní forma                        příspěvková organizace
Zastupující                         Mgr. Jiří Kozlovský
Zřizovatel                          Liberecký kraj
Místo inspekční činnosti            U Balvanu 16, 466 01 Jablonec nad Nisou
Termín inspekční činnosti           8., 11.-12. 10. 2021


Inspekční činnost byla zahájena předložením pověření k inspekční činnosti.

                                 Předmět inspekční činnosti
Zjišťování a hodnocení podmínek, průběhu a výsledků vzdělávání poskytovaného střední
školou podle příslušných školních vzdělávacích programů podle § 174 odst. 2 písm. b)
zákona č. 561/2004 Sb., o předškolním, základním, středním, vyšším odborném a jiném
vzdělávání (dále „školský zákon“), ve znění pozdějších předpisů.
Zjišťování a hodnocení naplňování školních vzdělávacích programů a jejich souladu
s právními předpisy a rámcovým vzdělávacím programem pro obor vzdělání 79-41-K/41
Gymnázium podle § 174 odst. 2 písm. c) školského zákona.




2021/2022
                                    Charakteristika
Právnická osoba Gymnázium, Jablonec nad Nisou, U Balvanu 16, příspěvková organizace,
466 34 Jablonec nad Nisou, (dále „škola“, „gymnázium“ nebo „subjekt“) vykonává činnost
střední školy. Od poslední inspekční činnosti došlo k redukci oborové skladby. Škola
ukončila poskytování vzdělávání v osmiletém studijním oboru a zároveň navýšila počet tříd
ve čtyřletém oboru. Počet žáků se od poslední inspekční činnosti v roce 2014 mírně snížil
(o 14 %). K 30. 9. 2021 se celkem v osmi třídách čtyřletého studia vzdělával nejvyšší
povolený počet 254 žáků.
Škola eviduje 11 žáků se speciálními vzdělávacími potřebami. Žáky nadané škola v daném
školním roce neeviduje, s odlišným mateřským jazykem vzdělává dva žáky. Vzdělává ní
zajišťuje pedagogický sbor sestavený z 26 pracovníků, pro letošní školní rok byli přijati tři
noví pedagogičtí pracovníci. Instituce sídlí v budově, která je ve vlastnictví zřizovate le.
Svými aktivitami se gymnázium tradičně podílí na kulturně společenském životě města.
Stravování ve škole zajišťuje smluvní partner.


                         Hodnocení podmínek vzdělávání
Škola informuje o své vzdělávací nabídce způsobem dostupným všem zájemcům
i veřejnosti. Usiluje o zajištění rovného přístupu ke vzdělávání na základě transparentníc h
kritérií, všichni zájemci o vzdělávací obor konají přijímací zkoušky. Škola uzpůsobuje
podmínky zkoušek uchazečů se speciálním vzdělávacími potřebami na základě doporučení
školského poradenského zařízení.
Ředitel školy splňuje předpoklady pro výkon funkce, do které byl v roce 2018 opětovně
na základě konkurzního řízení jmenován. Ve své koncepci preferuje zaměření na výuku
přírodovědných předmětů a cizích jazyků, včetně široké nabídky volitelných předmětů
a stanovil vizi dalšího rozvoje zaměřenou především na oblast výchovy a vzdělává ní,
personálních a materiálních podmínek, organizace řízení. Důraz je kladen na spolupráci
se zákonnými zástupci, institucemi a veřejností. Vytýčené cíle jsou srozumite lné
a pedagogičtí pracovníci se s nimi v převážné míře ztotožňují.
Vedení školy řídí, průběžně monitoruje a pravidelně vyhodnocuje práci školy
na pedagogických radách, provozních poradách, poradách vedení i předmětových komisíc h,
ve výročních zprávách o činnosti školy. Stanovená organizační struktura odpovídá potřebám
školy. Pro zabezpečení aktivního řízení pedagogických procesů na úrovni školy jmenoval
ředitel svého zástupce, výchovnou poradkyni, metodičku primární prevence a předsedy
předmětových komisí, kteří patří k širšímu vedení organizace. Dílčí pravomoci jsou
pracovníkům odpovědným za konkrétní oblasti provozu školy srozumitelně a účelně
předávány. Chod školy a informovanost zaměstnanců, žáků a zákonných zástupců
je nastaven provozním a školním řádem.
Kontrolní činnost vedení školy je vykonávána nejčastěji formou hospitací zaměřenýc h
především na průběh hodiny a na soulad učiva s výstupy ve školních vzdělávac íc h
programech. Výsledky hospitační činnosti vedení školy analyzuje a přijímá účelná opatření,
která mají dopad do vzdělávání. Škola málo využívá možnost hospitací ze strany předsedů
předmětových komisí a vzájemných hospitací učitelů jako jedné z forem pedagogické
spolupráce. Účinná je kontrolní činnost v oblasti naplňování školního vzdělávac ího
programu, která je v kompetenci předsedů předmětových komisí a je prováděna
v pravidelných intervalech. Jednotlivé předmětové komise plánují vzdělávací akce,


2021/2022                                    2
vyhodnocují projektovou činnost a koordinují zapojení žáků školy do předmětových soutěží
a olympiád. Analyzují rovněž vzdělávací výsledky žáků a podle potřeby přijímají opatření
k jejich zlepšení. Pro sdílení podkladů k analýze a vyhodnocování výsledků vzdělávání žáků
využívají učitelé jednotný informační systém. Uvnitř jednotlivých komisí probíhá
spolupráce s různou intenzitou včetně předávání si poznatků z dalšího vzdělává ní
pedagogických pracovníků.
Složení pedagogického sboru umožňuje plnit záměry a cíle ŠVP. Výuka předmětů společné
části maturitní zkoušky je plně zajištěna učiteli s odbornou kvalifikací i přísluš no u
předmětovou specializací. Novým pedagogům je poskytována účinná metodická podpora.
Vedení školy podporuje odborný růst pedagogických pracovníků.
Ředitel školy podporuje další vzdělávání pedagogických pracovníků, stanovuje priority
ve vztahu k potřebám školy i osobním potřebám jednotlivých pedagogů. Pedagogičtí
pracovníci si většinou prohlubují odbornou kvalifikaci, v hodnoceném období se z důvodu
epidemické situace část pedagogů účastnila školení formou webinářů, ve zvýšené míře byl
výběr témat zaměřen na využití různých technických možností v souvislosti s distanční
výukou. Vzdělávání, které by směřovalo např. k práci se třídou nebo k zavádění nových
výukových metod není dosud systematicky podporováno.
Přes snahu vedení žákovská samospráva pro opakovaný nezájem žáků ve škole nepracuje.
Realizace poradenské činnosti je zaměřena na odbornou pomoc žákům, kariérové
poradenství, prevenci a řešení rizikového chování žáků prostřednictvím vhodně zaměřenýc h
akcí a účelně ji doplňuje vzdělávací obsah některých předmětů. Pedagogové jsou vedeni
k včasnému odhalování vzdělávacích obtíží nebo problémů v chování žáků. Operativně řeší
studijní nebo výchovné problémy žáků. Účinnost preventivních aktivit na minimum
zmírňuje dopady distančního vzdělávání. Pro žáky se speciálními vzdělávacími potřebami
jsou zpracovány plány pedagogické podpory, což má pozitivní dopad na jejich vzdělávac í
pokrok.
Škola vytváří předpoklady pro zajištění bezpečnosti a ochrany zdraví žáků (dále “BOZ“),
pro jejich zdravý psychický a fyzický vývoj, vyhodnocuje rizika při vzdělávání a přijímá
opatření k jejich minimalizaci. Žáci byli seznámeni s pravidly BOZ i při dalších činnostech
organizovaných školou. V době inspekční činnosti byly vstupy do školní budovy proti
vniknutí cizích osob zabezpečeny kódovacím systémem a stanovené dohledy byly
dodržovány. Plánované preventivní aktivity v oblasti primární a sekundární prevence jsou
součástí Školního preventivního programu.
Vícezdrojovým financováním škola vytváří předpoklady pro naplňování školního
vzdělávacího programu. Získanými prostředky z projektu Šablon pro SŠ obměnila část
výpočetní techniky. K vybavení chemické laboratoře z projektu NAKAP II došlo ke zvýšení
efektivity výuky v oblasti přírodních věd.
Žáci mohou využívat školní knihovnu, ve volném čase je jim k dispozici nově upravená
studovna s připojením na Wi-Fi. V rámci projektu města Jablonec nad Nisou „Lepší místo
ve škole“, který žáci školy vyhráli, získali finanční prostředky na projekt „Studenťárny“
(studentská místnost určená nejen k odpočinku), kde budou moci žáci aktivně trávit volný
čas jak mezi vyučováním, tak po něm.




2021/2022                                   3
                          Hodnocení průběhu vzdělávání
V souladu s všeobecně vzdělávacím charakterem gymnázia je disponibilní časová dotace
využita k posílení širokého spektra volitelných seminářů podle zájmu a profilace žáků a má
pozitivní dopad na jejich výsledky dosahované u maturitní zkoušky.
Ve sledované výuce byly většinou uplatňovány vzdělávací strategie deklarované
v realizovaném ŠVP s ohledem na věk i aktuální schopnosti žáků. V převážné většině
hospitovaných hodin převažovala příznivá pracovní atmosféra, komunikace mezi
vyučujícími a žáky probíhala korektně, ojediněle se však vyskytly případy nevhodného
jednání, které mohlo být žáky vnímáno jako osobnostně ponižující. Žáci v převážné většině
hodin adekvátně reagovali na pokyny a zpravidla prokazovali odpovídající úroveň znalostí
a dovedností vzhledem k požadovaným výstupům. Výuka byla většinou založena na
uplatňování tradičních pedagogických postupů. Převažovala frontální výuka vhodně
kombinované se samostatnou prací žáků, či řízeným rozhovorem. Jiné formy práce
podporující kooperativní techniky a činností učení byly uplatňovány jen ojediněle,
což neumožňovalo výraznější diferenciaci učiva. Žáci tak pracovali převážně na stejných
úkolech se stejnou mírou obtížnosti. Nedostatkem hospitovaných hodin byla absence
závěrečného zhodnocení vyučovací jednotky ve vztahu ke stanovenému vzdělávacímu cíli
a nastavení autoevaluačního procesu u žáků. Rovněž byla zaznamenána celkově malá míra
využití audiovizuální techniky v hodinách. Učitelé vždy nebyli důslední při práci s časem,
občas docházelo přetahování výuky do přestávek.
Pracovní tempo bylo přiměřené k schopnostem žáků a většině z nich umožnilo aktivní
zapojení do výuky. Individuální přístup k žákům se speciálními vzdělávacími potřebami
nebyl vždy dostatečně zřetelný, jejich zohledňování probíhalo zejména v průběhu
samostatné práce.
Hodiny českého jazyka a literatury a dějepisu byly připravené a po stránce obsahu učiva
dobře promyšlené. Přestože byly z převážné části vedeny frontálně, žáci se do výuky aktivně
zapojovali a při řízeném rozhovoru ochotně spolupracovali. Párové činnosti byly zařazeny
ojediněle, především jako brainstorming, skupinová práce zařazena nebyla. Při práci
s textem vedli učitelé žáky k rozvoji strategií čtenářské gramotnosti. Vyučující obvykle
sdělili téma hodiny bez konkrétního stanovení cíle a v závěru hodin většinou neponechali
prostor pro jeho ověření a případné sebehodnocení žáků. I pouhé shrnutí probraného tématu
se zdařilo jen v některých hodinách.
Vzdělávací cíle ve výuce anglického a německého jazyka se vyznačovaly velmi dobrou
úrovní, zaměřením na rozvoj receptivních a řečových dovedností a jazykově podnětnou
atmosférou. Zařazené didaktické postupy vytvářely dostatečný prostor pro nácvik čtení
a poslechu s porozuměním, účelně podporovaly rozšiřování slovní zásoby a upevňová ní
gramatických struktur. V oblasti výukových metod byla uplatňována práce ve dvojicích,
skupinová a samostatná práce žáků, kde učitel je spíše moderátorem hodiny, a to s ohlede m
na vzdělávací cíl. Prostřednictvím práce s textem žáci získávali podněty k dalším učebním
činnostem, využívali textové informace k řešení úkolů. Vyučující poskytovali dostatečný
prostor pro vyjádření se v cizím jazyce, pro interakci, ale také podporu a zpětnou vazbu
týkající se hodnocení žákovské práce.
Ke společným převažujícím rysům hospitované výuky matematiky a fyziky patřila vysoká
odborná úroveň, partnerský přístup a pracovní klima v hodinách. Vyučující pracovali s cílem
hodiny, ale v závěru chybělo shrnutí a žákovské hodnocení vlastního pokroku. Postup
vyučujících byl systematický a v logické provázanosti, důsledně vyžadovali korektnost



2021/2022                                   4
dílčích kroků, zjišťování pochopení učiva bylo průběžné, s využitím matematické symbolik y
a terminologie. Hodina chemie byla vedena interaktivní formou s využitím pracovních listů.
Výuka biologie byla velmi dobře připravena s účelně uplatňovanými mezipředměto vými
vztahy, správné využití odborné terminologie bylo samozřejmostí. Kladen byl důraz
na názornost, opakování a upevňování učiva. Významně ke kvalitě výuky přispívala vysoká
odborná úroveň vyučující, příjemné komunikativní klima a vzájemný vstřícný vztah mezi
pedagožkou a žáky.
Vysokou úroveň měly sledované vyučovací hodiny výchov, které se vyznačovaly efektivní m
organizováním práce žáků, potřebnou dynamikou, účelným střídáním činností, motivac í,
propojením teorie s praxí. V hudební výchově se prolínala činnost pěvecká s poslechovou
a hudebně pohybovými činnostmi. Ve výuce tělesné výchovy žáci dodržovali nastavená
pravidla a respektovali pokyny vyučujícího. Souhrn závislých fyzických činností vedl
k rozvoji pohybových předpokladů jak v obratnosti, tak i postřehu. Pravidelná účast
a výsledky školy ve sportovních soutěžích jsou motivačními prvky podporujícími prevenci
rizikového chování žáků. Vyučující v hodinách poskytovali žákům široké možnosti
sebevyjádření a zvolenými formami a metodami práce podporovali jejich kreativitu.


                          Hodnocení výsledků vzdělávání
Škola sleduje úspěšnost žáků ve vzdělávání, jejich výsledky za jednotlivá klasifik ač ní
období pravidelně vyhodnocuje na jednáních pedagogické rady a jednotlivýc h
předmětových komisí. Se získanými daty dále pracuje, přijímá konkrétní návrhy ke zlepšení
výsledků jednotlivých žáků a zpětně provádí hodnocení účinnosti přijatých opatření. Škola
identifikuje žáky s rizikem školního neúspěchu, v případě potřeby pro ně vypracovává plány
pedagogické podpory a realizuje dle jejich zájmu konzultační činnost. Pro zájemce o studium
ze základních škol organizuje přípravné kurzy k přijímacím zkouškám a vlastní žáky
systematicky připravuje k přijímacím zkouškám na vysoké školy, kdy si žáci prohlubují
a rozšiřují dříve získané vědomosti a dovednosti.
Pozitivem rovněž je, že škola doplňuje vzdělávací nabídku o školní a mimoškolní aktivity
(besedy, exkurze, návštěvy knihoven, divadelní představení, sportovní akce aj.), které dávají
příležitosti k aktivizaci širší skupiny žáků a přispívají k všestrannému rozvoji jejich
osobnosti. Žáci tak mají možnost se individuálně profilovat podle svých zájmů
a plánovaného budoucího studijního zaměření. Důležitým ukazatelem v hodnocení
dosahovaných výsledků vzdělávání je i každoroční úspěšnost žáků v řadě soutěží
a předmětových olympiád, jak na krajské, tak i celostátní úrovni. Ucelený podrobný přehled
úspěchů v soutěžích je uveden ve výročních zprávách o činnosti školy.
Systém zjišťování a hodnocení výsledků vzdělávání žáků je založen zejména na uplatňová ní
standardních evaluačních nástrojů s využitím různých forem písemného a ústního ověřování
žákovských znalostí a dovedností. Ve vybraných vyučovacích předmětech škola zařazuje
čtvrtletní písemné práce a provádí výběrové zjišťování výsledků vzdělávání.
V uplynulém školním roce prospělo s vyznamenáním 37 % žáků, neprospívající žáci
se ve škole vyskytují ojediněle, což svědčí o účinné strategii předcházení školní
neúspěšnosti a motivačním způsobu hodnocení. Při hodnocení chování jsou uplatňová ny
postupy založené na nastavených pravidlech školního řádu a není zapotřebí přistupovat
ke snížené známce z chování. Průměrný počet zameškaných hodin na jednoho žáka je nízký,
v uplynulém školním roce činil 16 hodin, což bylo ještě ovlivněno opařeními v souvislos ti
s COVID 19 a výukou na dálku. Pozitivním zjištěním je, že počet udělených pochval vysoko


2021/2022                                    5
přesahuje počet uložených výchovných opatření. Škola oceňuje žáky převážně
za reprezentaci, za studijní výsledky, za úspěšnou práci žáků na projektech a dalších
aktivitách školy.
Škola dlouhodobě a systematicky sleduje a vyhodnocuje úspěšnost žáků u maturitní
zkoušky. Stejně jako v předchozích letech i ve školním roce 2020/2021 uspělo u maturitní
zkoušky (v řádném a náhradním termínu) 100 % žáků. Celkem 25 žáků využilo možnosti
nahradit profilovou zkoušku z cizího jazyka certifikovanou zkouškou. Z toho 16 žáků
z anglického jazyka a 9 žáků z francouzského jazyka. Zvýšenou podporou pro žáky je účast
rodilého mluvčího ve výuce anglického jazyka (i v on-line výuce). Dobrovolnou ústní část
maturitní zkoušky ze zkušebního předmětu český jazyk a literatura vykonalo 11 žáků.
16 žáků 4. ročníků skládalo také nepovinnou maturitní zkoušku z předmětu „Matematika
rozšiřující“. Úspěšné složení této zkoušky umožňuje absolventům přijetí na některé
technicky zaměřené vysoké školy bez přijímacího řízení.
Škola také sleduje uplatnění absolventů na trhu práce i jejich pokračování v dalších formách
studia. Kolem 87 % absolventů školy pokračuje ve studiu na vysoké škole. Ostatní pokračují
ve studiu na vyšších odborných školách.
Vytváření bezpečného prostředí a pozitivního sociálního klimatu patří k prioritám subjektu.
Nezastupitelnou roli při jejich vytváření sehrává školní poradenské pracoviště, jehož činnost
vychází z promyšleného systému plánování, vzájemné spolupráce a průběžného sdílení
informací. Tím je umožněno sledování vývoje jednotlivých žáků již od jejich nástupu
do školy. Včas jsou identifikovány jejich individuální potřeby, varovné signály rozvoje
rizikového chování a přijímána podpůrná opatření. Ta pomáhají žákům nejenom
se vzdělávacími a adaptačními problémy, ale i v jejich celkovém osobnostním rozvoji
a při formování zdravých kolektivů. Účinnost nastavených podpůrných opatření
je pravidelně sledována a vyhodnocována.
Cílená pozornost je v rámci poradenských pracovišť věnována i realizaci programu primární
prevence. Jeho naplňování se promítá nejen do vzdělávacího procesu, ale i do volnočasovýc h
aktivit. Při realizaci adaptačních programů jsou aplikovány různé formy preventivníc h
strategií. Od řešení klimatu ve skupině (záškoláctví, šikany, závislostí, tak ale i problematik y
správného přístupu k učení až po relaxační techniky). Důraz je kladen zejména na oblast
nespecifické primární prevence, tj. jejich vedení k dodržování morálních a společenských
pravidel a ke zdravému životnímu stylu. Účinnost nastaveného systému prevence dokládá
nízký výskyt negativních jevů. Vlivem epidemie Covid-19 se mnohé akce nemohly
uskutečnit. S přechodem žáků na on-line výuku poradenské pracoviště navýšilo počet
třídnických setkání a individuální práci s žáky podle jejich specifických potřeb.
Žáci jsou pedagogy vedeni k aktivní účasti v soutěžích v řadě oborů. Vzhlede m
k mimořádné epidemiologické situaci neproběhla ve školním roce 2020/2021 standardně
všechna kola olympiád a dalších soutěží. Instituce patří k nejlepším v mnoha soutěžích
v rámci regionu jak v konverzačních soutěžích v cizích jazycích v krajských soutěžích,
ale i v republikovém kole. Vysoké je zapojení žáků do Logické olympiády. Ze 74 jich
do krajského kola postoupilo pět. Jmenujme i úspěšnou reprezentaci dvou týmů
v mezinárodní soutěži „Matematický náboj“.
Na předních místech se dlouhodobě umísťují žáci i v krajských kolech středoškolské
odborné činnosti. Přínosná je i účast v dalších vědomostních a sportovních soutěžích, např.
v ekonomice, dějepisu, biologii, v logické olympiádě a sportovních soutěžích (např.
EuropaSecura – olympiáda lidských práv). Zapojováním do soutěží škola individuá lně
podporuje nadané žáky.



2021/2022                                      6
Škola se úspěšně zapojuje a pořádá aktivity nejen pro žáky, ale i pro zákonné zástupce
a veřejnost. Při naplňování školního vzdělávacího programu spolupracuje s mnoha partnery,
při organizaci projektů často využívá i pomoc bývalých žáků školy. V rámci mezinárod ní
spolupráce pořádá škola výměnné pobyty pro žáky a učitele s německým partnerem
Gymnasium Michelstadt. Kromě tradičních kontaktů se zákonnými zástupci je instituce
fakultní školou přírodovědecké fakulty UK v Praze a Technické univerzity v Liberci.
I spolupráce s bývalými žáky přináší možnost vedení odborného biologického semináře.
A to jak prezenční, tak online formou. Díky spolupráci s externí firmou se pedagogický sbor
účastní supervizních setkání. V neposlední řadě je škola zapojena v projektu SEPARACE,
který je zaměřen na sběr a třídění vybraných druhů surovin.

                                          Závěry
a) Vývoj školy
- Od školního roku 2019/2020 došlo k zániku oboru 79-41-K/81
- Zároveň došlo k navýšení kapacity čtyřletého oboru vzdělání, jako kompenzace zániku
  osmiletého oboru
- V roce 2018 došlo v celém objektu k výměně oken
Silné stránky
- Škola se aktivně zapojuje do projektové činnosti za účelem zkvalitňování podmínek
  a průběhu vzdělávání a systematicky zapojuje žáky do těchto činností
- Systematická podpora žáků v oblasti účasti žáků v širokém spektru olympiád a soutěží
- Výběrová zjišťování (informační a sociální gramotnost, anglický jazyk či celoplošná
  generální zkouška) jsou vždy hodnoceny stupněm výborný.
- Výborné výsledky žáků u maturitní zkoušky (100 % úspěšnost v přijímacím řízení
  na vysoké školy
- Školní poradenské pracoviště sofistikovaně napomáhá žákům s okamžitým řešením
  problémů, které doba po lockdownu přinesla, včetně provázanosti na účelně nastavené
  kariérové poradenství
Slabé stránky a/nebo příležitosti ke zlepšení
- Minimální využívání sebehodnocení a vzájemného hodnocení žáků jako prostředku
  podporujícího učení
- Pedagogové málo zařazují diferenciaci učiva s cílem podporovat méně úspěšné žáky
  a rozvíjet schopnosti úspěšnějších žáků
- Sjednotit osobností přístup všech vyučujících k žákům
Doporučení pro zlepšení činnosti školy
- Uplatňovat vrstevnické hodnocení a sebehodnocení žáků
- Zařazovat diferenciaci učiva pro zkvalitnění výuky žáků a rozvíjení jejich schopností
- Uplatňovat jednotný přístup při všech jednáních pedagog žák


            Seznam dokladů, o které se inspekční zjištění opírají
 1.    Zřizovací listina č. j. ZL-15/17-Š, ze dne 30. 5. 2017 s účinností od 1. 9. 2017


2021/2022                                     7
 2.    Jmenování na vedoucí pracovní místo ředitele Gymnázia, Jablonec nad Nisou,
       U Balvanu 16, příspěvková organizace ze dne 15. 5. 2018 s účinností od 1. 8. 2018
 3.    Rozhodnutí MŠMT čj.: MŠMT-37836/2019-2, ze dne 21. 11. 2019
 4.    Rozhodnutí MŠMT čj.: OŠMTS-063/2016-RZS, ze dne 21. 9. 2016
 5.    Další záměry školy Gymnázia Jablonec nad Nisou, z IX/2021
 6.    Výpis z rejstříku škol a školských zařízení – údaje školy k datu inspekční činnosti
 7.    Plán hospitační a kontrolní činnosti, školní rok 2021/2022, ze dne 1. 9. 2021
 8.    Hospitační záznamy vedení školy od školního roku 2019/2020 do data inspekce
 9.    Personální dokumentace pedagogických pracovníků (vzorek)
10.    Plán dalšího vzdělávání pedagogických pracovníků pro školní rok 2021/2022
11.    Zápisy z pedagogické rady ve školních letech 2019/2020 až 2021/2022
12.    Školní vzdělávací program pro čtyřleté gymnázium s motivačním názvem
       „Gymnázium U Balvanu Jablonec nad Nisou“, platný k 1. 9. 2017, aktualizo va ný
       k 1. 9. 2020
13.    Školní matrika vedená k termínu inspekce
14.    Přijímací řízení (kritéria přijímacího řízení, výsledky), školní rok 2020/2021
15.    Výroční zpráva o činnosti školy za školní rok 2020/2021
16.    Školní řád platný ve školním roce 2021/2022
17.    Rozvrhy vyučovacích hodin učitelů a tříd, školní rok 2021/2022
18.    Třídní knihy (vzorek), školní roky 2020/2021 a 20219/2022
19.    Složky výchovného poradenství a prevence rizikových jevů, platné k datu inspekce
20.    Doklady o ukončování vzdělávání maturitní zkouškou, maturitní období 2019 až 2021
21.   Výkazy M 8 o střední škole a R 13-01 o ředitelství škol k datu inspekce
22.   Způsoby rozvoje talentovaných žáků, ze dne 1. 9. 2021 pro všechny předměty
23.   Dokumentace k bezpečnosti a ochraně zdraví žáků, vedená ve školním roce 2021/2022
      k datu inspekce
24.   Dokumentace k finančním podmínkám školy, vedená ve školním roce 2020/2021
      a 2021/2022
25.   Inspekční zpráva čj. ČŠIL-201/14-L, ze dne 19. 6. 2014
26.   Webové stránky školy na adrese https://www.gymjbc.cz

                                        Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Liberecký inspektorát,
Masarykova 801/28, 460 01 Liberec, případně prostřednictvím datové schránky
(g7zais9), nebo na e-podatelnu csi.l@csicr.cz s připojením elektronického podpis u,
a to k rukám ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


2021/2022                                   8
Složení inspekčního týmu a datum vyhotovení inspekční zprávy


 Mgr. Lenka Dlabolová, školní inspektorka,           Dlabolová Lenka, vr.
 vedoucí inspekčního týmu
 Mgr. Romana Jůnová, školní inspektorka               Jůnová Romana, vr.
 Bc. Irina Kopčanová, kontrolní pracovnice
                                                     Kopčanová Irina, vr.

Liberec 27. října 2021


Datum a podpis ředitele školy potvrzující projednání a převzetí inspekční zprávy


 Mgr. Jiří Kozlovský,
 ředitel školy                                      Mgr. Kozlovský Jiří, vr.


Jablonec nad Nisou 5. listopadu 2021




2021/2022                                    9
