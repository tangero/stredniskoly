CSI0X00AV4KS
Počet listů:8




                                     Česká školní inspekce
                                      Pražský inspektorát
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIA-3242/22-A


Název                               Evangelická akademie – Vyšší odborná škola sociální
                                    práce a střední odborná škola
Sídlo                               Hrusická 2537, 141 00 Praha 4
E-mail                              beran@eapraha.cz
IČO                                 45247226
Identifikátor                       600005429
Právní forma                        Školská právnická osoba
Zastupující                         ThLic. Tomáš Biňovec
Zřizovatel                          Českobratrská církev evangelická
Místo inspekční činnosti            Hrusická 2537, 141 00 Praha 4
Inspekční činnost na místě          21. 11. 2022 − 23. 11. 2022


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou podle
§ 174 odst. 2 písm. b) a c) zákona č. 561/2004 Sb., o předškolním, základním, středním,
vyšším odborném a jiném vzdělávání (školský zákon), ve znění pozdějších předpisů.


                                         Charakteristika
Právnická osoba Evangelická akademie – Vyšší odborná škola sociální práce a střední
odborná škola (dále „škola„ či „instituce“) poskytuje vzdělávání v oborech vzdělání Sociální
činnost (denní a kombinovaná forma) a Pedagogické lyceum (denní forma), zakončených
maturitní zkouškou.
Žáci oboru Sociální činnost jsou připravováni pro činnosti spojené s poskytováním
sociálních služeb a pomoci zdravotně a sociálně handicapovaným lidem. Příprava žáků je
orientována na přímou terénní práci s klienty žijícími v ohrožených lokalitách. Od předchozí
inspekční činnosti v roce 2013 byla otevřena kombinovaná forma vzdělávání v oboru
Sociální činnost se zaměřením na prostředí etnických minorit. Obor Pedagogické lyceum je
určen žákům, kteří směřují do terciárního vzdělávání pedagogického či sociálního zaměření,
absolventi oboru získávají odbornou kvalifikaci pro práci asistenta pedagoga ve školách či
jako pedagogové volného času.
Charakteristickým rysem školy je týmová spolupráce, hodnoty víry, názorové ukotvení
a příslušnost k církevnímu společenství. Instituce sídlí v přebudovaném objektu bývalé
mateřské školy, kde probíhá teoretická příprava žáků. Praktická část výuky je realizo vá na
na pracovištích smluvních partnerů.
K 30. 9. 2022 se ve škole vzdělávalo celkem 208 žáků, z toho 47 žáků v kombinované formě
studia. Nejvyšší povolený počet žáků ve škole (240) byl naplněn z 86 %. V termínu
inspekční činnost se nevzdělávali žádní studenti ve vyšší odborné škole.


                         Hodnocení podmínek vzdělávání
Ředitel školy (dále „ředitel“) působí ve své funkci od roku 2018. Nastavená koncepce
rozvoje školy vychází z charakteru instituce a jejího poslání, současně akcentuje specifické
postavení školy ve vzdělávacím systému a její další možný vývoj. Prioritami ředitele je
smysluplné vzdělávání žáků s důrazem na rozvoj praktických dovedností potřebných
pro běžný život a jejich osobnostní rozvoj. Stanovené cíle se mu daří postupně naplňovat
např. zařazováním účinných pedagogických metod do výuky a zlepšováním materiálníc h
podmínek. Dokladem úspěšné realizace stanovených cílů jsou i revize školních vzdělávac íc h
programů uskutečněné ve školním roce 2021/2022, na jejichž základě byly posíleny
hodinové dotace maturitních odborných předmětů a rovněž došlo k obsahovým změnám
např. v předmětů Zdravotní nauka, Křesťanství a etika.
Naplňování vzdělávacích programů napomáhá efektivní spolupráce se subjekty,
které se podílejí na realizaci odborné praxe studentů, projektů, workshopů a dalších
mimoškolních aktivit. Přínosné je, že některé subjekty nabízejí absolventům školy možnost
následného zaměstnání.
Plynulému chodu školy napomáhá vícestupňový systém řízení. Účelně delegované
kompetence na zástupce ředitele a školního kaplana korespondují s organizační strukturou
školy. Ředitel nastavil systém pravidelného mapování potřeb a podnětů pedagogů. Podněty
a potřeby pedagogů se velmi často prolínají s potřebami školy. Poradním orgánem ředitele
je pedagogická rada, která se pravidelně schází. Četná setkávání pedagogů na provozníc h
poradách umožňují rychlou a přesnou vzájemnou výměnu informací o vzdělávání žáků.
V souladu s filozofií školy vytváří ředitel otevřené komunikační prostředí pro pedagogy
i žáky, podporuje mezioborovou spolupráci vyučujících a sdílení jejich pedagogickýc h
zkušeností.
Kvalitu výchovně vzdělávacího procesu sleduje vedení školy prostřednictvím plánovité
hospitační činnosti. Analýza zjištění z hospitační činnosti však není vždy dostatečně
prováděna, chybí přijímání opatření ke zvyšování kvality výuky, což se projevilo menší
didaktickou propracovaností některých sledovaných hodin.
Vzdělávání realizuje 30 pedagogů. Téměř všichni jsou pro práci odborně kvalifikova ní.
Vysoký odborný potenciál pedagogických pracovníků je účelně využíván např.


                                            2/8
v metodologiích výchov, muzikoterapii či odborných zdravotnických předmětech. Vedení
školy realizuje promyšlený systém dalšího vzdělávání pedagogických pracovníků,
vycházející z dílčí analýzy potřeb školy i jednotlivých pedagogů. Pedagogové se cíleně
zaměřují na kultivaci osobnosti žáků, posilování jejich pozitivní životní orientace, hodnot
a názorů slučitelných s přirozenou profesní etikou. Velkým přínosem je, že škola klade důraz
na vyváženost profesních kompetencí potřebných k výkonu budoucího povolání, popřípadě
studiu na vysokých školách.
Finanční a materiální podmínky školy umožňují realizaci školních vzdělávacích programů.
Vedení školy soustavně vyhodnocuje stav materiálně technického zázemí a průběžně jej
zlepšuje, což se projevilo např. ve vybavení komunikačními a informačními technologie mi,
modernizací školní knihovny. Kromě kmenových učeben standardně vybavených audio
a videotechnikou disponuje škola odbornými učebnami arteterapie a supervizí a výpočetní
technikou. Vzhledem k omezeným prostorovým podmínkám využívá škola zázemí
odborných učeben sousední základní umělecké školy k výuce výtvarné a hudební výchovy.
Absenci prostoru pro výuku tělesné výchovy řeší škola pronájmem tělocvičny. Nedostatečné
prostorové podmínky pro vzdělávání jsou pro školu limitujícím faktorem a omezují její další
perspektivní rozvoj. K výuce i mimoškolním aktivitám je využívána školní zahrada.
Stravování žáků je zajištěno smluvně v jídelně nedaleké základní školy.


                          Hodnocení průběhu vzdělávání
Vzdělávání se vyznačuje vzájemným respektem a tolerancí mezi žáky a pedagogy.
Společným rysem většiny sledovaných hodin všeobecně vzdělávacích předmětů byla
pozitivní pracovní atmosféra a partnerský přístup vyučujících k žákům. Žáci respektovali
nastavená pravidla práce a komunikace s vyučujícími. Hospitované hodiny měly
promyšlenou strukturu s jasným stanovením cíle a tématu, byly organizačně dobře
připraveny a zvládnuty. Kvalita výuky byla výrazněji ovlivněna přístupem učitelů i mírou
jejich pedagogických zkušeností, což se promítalo v různé úrovni metodické a didaktické
propracovanosti vyučovacích hodin. Převažovala frontální výuka s výraznější rolí učitele,
doplněná řízeným rozhovorem a samostatnou prací žáků. Kooperativní formy práce byly
využity spíše v menší míře. Požadavky kladené na žáky byly přiměřené, žáci měli potřebné
množství času k pochopení a procvičení probírané látky. Efektivně propojovali poznatky
s reálnými životními situacemi, pracovali s chybou, učitelé jim poskytovali zpětnou vazbu
využitelnou v jejich učení. Vzdělávací strategie rozvíjely zejména vědomosti a dovednosti
žáků, menší pozornost byla věnována formování jejich postojů. Názornost výuky byla
v některých hodinách účelně podpořena uplatněním didaktické techniky. V části výuky
některých předmětů vyučující vytvářeli prostor pro sdílení zážitků a pocitů žáků.
V závěrečné fázi vyučovacích hodin převážná část učitelů opomíjela shrnutí probraného
učiva a vyhodnocení stanoveného vzdělávacího cíle.
Efektivitu vzdělávání v menší části hodin snižovaly některé méně účinné didaktické postupy
a dílčí metodické nedostatky. Dominující postavení učitele, menší pestrost metod a střídání
činností vedla k nerovnoměrnému zapojení některých žáků do vyučování a k jejich menší
spoluúčasti na vzdělávání. V některých hodinách nebyl vytvořen dostatečný prostor
pro souvislejší mluvený projev žáků a v části hodin cizích jazyků nebyl cíleně podpořen
rozvoj jejich interaktivních řečových dovedností. Ve výuce nebyla využita obsahová
či časová diferenciace učiva, která by zvýšila účinnost vzdělávání pro žáky s rozdílnými
studijními předpoklady. Žáci plnili stejné typy úloh, což se odráželo v nižší dynamice výuky.
Pedagogové rovněž většinou nevyužívali formativní funkci hodnocení, žáci byli jen



                                            3/8
ojediněle vedeni k objektivnímu posouzení kvality práce svých vrstevníků a k sebereflexi
vlastního výkonu.
Hodnocení pedagogů v závěru vyučovací hodiny bylo spíše formálního charakteru, většinou
se jednalo o pochvalu několika žáků, někdy i celé třídy, postrádalo formativní funkci.
Příležitost k sebehodnocení a vzájemnému hodnocení, které by podpořilo schopnost
sebereflexe žáků a poskytlo jim zpětnou vazbu o splnění stanoveného vzdělávacího cíle, žáci
dostávali výjimečně.
V rámci výuky odborných předmětů byli žáci vedeni k používání odborné terminolo gie,
propojení teorie s praxí a rozvíjení odborných kompetencí. Učitelé volili převážně frontální
formu výuky, doplněnou o skupinovou a samostatnou práci žáků, která měla významný podíl
na osvojování odborných kompetencí. Veškeré činnosti probíhaly v přiměřeném tempu, žáci
byli podněcováni k řešení dílčích problémů a při činnostech spolupracovali. Vyučujíc í
s využitím zkušeností z vlastní profesní praxe seznamovali žáky se specifickými poznatky
souvisejícími s plněním zadaných úkolů. Průběžně upozorňovali na chyby a společně pak
hledali řešení pro jejich eliminaci, v případě nutnosti vedli žáky ke smysluplnému opakování
činností. Kromě odborných kompetencí byly v odborném vzdělávání rozvíjeny také
požadované klíčové kompetence žáků, a to především komunikativní, sociální, personální
a kompetence k řešení problémů. Vhodně využívané mezipředmětové vztahy, správná volba
a zařazení příkladů z praxe zvyšovaly efektivitu vzdělávání, žákům umožňovaly upevnit si
již získané znalosti a lépe chápat věci v souvislostech. Ve většině hodin byla efektivně
využívána didaktická technika a učební pomůcky (výukové materiály, obrazové
i trojrozměrné modely). Úzké propojení teoretické výuky s nácvikem a procvičování m
praktických dovedností se pozitivně odrazilo na kvalitě žákovských vědomostí a dovedností,
které byly na velmi dobré úrovni. Kvalitu výuky pozitivně ovlivňovaly praktické zkušenosti
a vysoká odbornost vyučujících.


                          Hodnocení výsledků vzdělávání
Výsledky vzdělávání žáků jsou ovlivněny zvýšeným zájmem uchazečů o nabízené obory
vzdělání, nastaveným způsobem přijímacího řízení (úspěšnost v předchozím vzdělává n í,
jednotná přijímací zkouška, zdravotní způsobilost a motivační ústní pohovor) a každodenní
systematickou prací pedagogů. Ke zjišťování dosažené úrovně znalostí a dovedností žáků
a k ověřování míry zvládnutí očekávaných výstupů školních vzdělávacích programů škola
využívá standardní nástroje, tj. písemné, ústní zkoušení a hodnocení praktických činností
žáků. Žáky vytvářená portfolia slouží jako diagnostický a hodnoticí nástroj pro sledování
a zajišťování kvality praktického vyučování i sledování získaných kompetencí žáků
v průběhu studia.
Záznamy z pedagogických rad dokládají, že pedagogové periodicky sledují vzdělávac í
výsledky žáků, zvýšená pozornost je věnována sledování žáků s prospěchovými
nebo kázeňskými problémy, schází však hlubší analýza příčin neúspěchů a stanovení
systematických opatření pro zlepšování výsledků žáků. Průběžné výsledky vzdělává ní
ve sledovaném období byly stabilní, období distančního vzdělávání se do nich negativně
nepromítlo. Necelá čtvrtina žáků prospěla s vyznamenáním, neprospívající žáci se objevili
pouze výjimečně. Z podrobnější analýzy je zřejmé, že žáci oboru Pedagogické lyceum
vykazovali zpravidla lepší výsledky než žáci oboru Sociální činnost. Škola realizuje
optimální vzdělávací postupy k částečné eliminaci tohoto jevu, např. společné volite lné
předměty.



                                            4/8
Vedení školy ve spolupráci s učiteli sleduje naplňování profilu absolventa ověřováním
výstupů stanovených ve školních vzdělávacích programech pro odborné předměty.
Důležitým ukazatelem kvality poskytovaného vzdělávání je pro školu úspěšnost žáků
u maturitních zkoušek. V celkovém srovnání jsou výsledky ovlivněny nízkým počtem žáků,
kteří tyto zkoušky skládají. Ve sledovaném období tří školních let v maturitní zkoušce
prospěla s vyznamenáním přibližně pětina žáků, neprospěli pouze jednotlivci. Výsledky
žáků oboru Sociální činnost ve společné části maturitní zkoušky v předmětu český jazyk
v letech 2020 a 2022 a žáků Pedagogického lycea v roce 2020 dosahovaly nižší úrovně ve
srovnání s danou skupinou oborů v rámci České republiky.
Vedení školy sleduje úspěšnost absolventů. V souladu s oborovou profilací nastupuje více
než polovina absolventů oboru Sociální činnost do praxe v oblasti pečovatelskýc h
a sociálních služeb, do domovů seniorů, dětských skupin. Menší část absolventů pokračuje
v dalším studiu, především učitelství či speciální pedagogiky. Téměř 90 % absolventů
Pedagogického lycea pokračuje v navazujícím studiu na vysokých školách (Pedagogická
fakulta UK, FSV, ETF).
Aplikovaný systém poradenských služeb umožňuje rovný přístup ke vzdělává ní
všem žákům. Poradenské služby zajišťuje školní psycholožka, speciální pedagožka,
metodička prevence, sociální pedagožka a školní kaplan. Žáci se na pracovníky školního
poradenského pracoviště obracejí nejčastěji v případě studijních, osobnostních nebo
rodinných problémů. Školní kaplan poskytuje žákům duchovní služby. Důležitá je role
sociálního pedagoga, který vede poradnu pro žáky ze sociálně znevýhodněného prostředí.
Sociální pedagog pracuje zejména s dospělými žáky kombinovaného studia. Zvýšená péče
je věnována žákům se speciálními vzdělávacími potřebami. Škola má vytvořeny efektivní
mechanismy pro včasnou identifikaci těchto žáků, rovněž vytváří optimální podmínky
pro jejich začlenění do třídních kolektivů a zvládnutí nároků středoškolského vzdělává ní.
Pedagogičtí pracovníci jsou informováni o doporučeních poradenských zaříze ní
i o vhodných formách práce. Žákům jsou v případě potřeby poskytovány kompenzační
pomůcky, individuální konzultace a doučování.
K prevenci sociálně patologických jevů napomáhá otevřený přístup pedagogů k žákům,
nabídka různých školních a mimoškolních aktivit podporujících kooperaci žáků. Nastavený
systém primární prevence umožňuje včasné podchycení negativních jevů v chování žáků
a jejich případné řešení.


                                         Závěry
Vývoj školy
Škola si i nadále udržuje vysoký standard poskytovaného odborného vzdělávání. Ve školním
roce 2020/2021 byla otevřena kombinovaná forma vzdělávání v oboru Sociální činnost se
zaměřením na prostředí etnických minorit.
Silné stránky
   -   příznivá vzdělávací atmosféra, vysoká míra empatie, vstřícný a respektující přístup
       pedagogů k žákům,
   -   důraz na sociální a osobnostní rozvoj žáka,
   -   stabilizovaný pedagogický sbor,
   -   vysoká kvalita poskytovaných služeb poradenského pracoviště,



                                           5/8
      -   dlouhodobá spolupráce s četnými sociálními partnery a zapojení žáků do pestré
          nabídky volnočasových aktivit podporuje jejich všestranný rozvoj.
Slabé stránky a/nebo příležitosti ke zlepšení
      -   omezené prostorové možnosti školy,
      -   méně účinný kontrolní systém
      -   menší míra diferenciace vzdělávání s ohledem na vzdělávací potřeby žáků,
      -   nízká míra využívání různých informačních zdrojů při výuce,
      -   malý přínos didaktických závěrů vyučovacích hodin, opomíjení shrnutí probraného
          učiva a vyhodnocení stanoveného vzdělávacího cíle či práce žáků, nízké zapojení
          žáků do vzájemného hodnocení a sebereflexe,
      -   slabší výsledky žáků ve společné části maturitní zkoušky v předmětu český jazyk
          a literatura.


Doporučení pro zlepšení činnosti školy
      -   využívat v průběhu vzdělávání časovou a obsahovou diferenciaci úkolů k zajištění
          individuálních vzdělávacích potřeb žáků,
      -   vést žáky k rozvoji dovednosti práce s informačními a komunikač ními
          technologiemi, využití potenciálu multimediálního vzdělání a možností internetu
          jako bohatého zdroje informací a materiálů
       efektivně pracovat se závěrem vyučovacích hodin, důsledně zařazovat shrnutí
        probraného učiva, hodnotit, zda bylo dosaženo daného vzdělávacího cíle, vytvoř it
        dostatečný prostor k účelnému hodnocení žáků a jejich sebehodnocení.
       věnovat větší pozornost analýze výsledků vzdělávání


               Seznam dokladů, o které se inspekční zjištění opírají
 1.       Zřizovací listina Evangelické akademie vydaná Synodní radou Českobratrské církve
          evangelické zde ne 15. 1. 1992
 2.       Rozhodnutí o změně právní normy, čj. 472/2006, ze dne 7. 2. 2006
 3.       Zřizovací listina školské právnické osoby vydaná Synodní radou Českobratrské
          církve evangelické, čj. 472/2006, ze dne 7. 2. 2006
 4.       Rozhodnutí čj. MSMT-44288/2020-2 ve věci návrhu na zápis změny v údajích
          vedených v rejstříku škol a školských zařízení u SOŠ – zápis oboru Sociální činnost
          dálková forma – dobíhající a kombinovaná forma, s účinností od 1. 9. 2021, ze dne
          15. 1. 2021
 5.       Rozhodnutí čj. MSMT-32801/2021-2 o zápisu změny v údajích zapsaných v rejstříku
          školských právnických osob, ze dne 6. 12. 2021
 6.       Jmenovací dekret ředitele školské právnické osoby Evangelická akademie – VOŠ
          sociální práce a SOŠ, Hrusická 7, Praha 4 na dobu určitou od 1. 9. 2018 do 31. 8. 2024,
          Českobratrská církev evangelická čj. ÚCK/433/2018, ze dne 29. 6. 2018
 7.       Školní řád čj. 172/06/21-V, s účinností od 18. 6. 2021, příloha Provozní řád školy
          čj. 274/08/19-V, s účinností od 2. 9. 2019



                                                6/8
 8.   Organizační řád školy čj. 272/08/19-V, s účinností od 2. 9. 2019
 9.   Školní vzdělávací programy realizovaných oborů vzdělání platné v termínu inspekce
10.   Školní akční plán aktivit rozvoje vzdělávání na období 2019 až 2022
11.   Výroční zprávy školy za školní roky 2020/2021 a 2021/2022
12.   Třídní knihy vedené ve školním roce 2020/2021, 2021/2022, 2022/2023 k termínu
      inspekce
13.   Rozvrh vyučovacích hodin platných ve školním roce 2022/2023 k termínu inspekční
      činnosti
14.   Portfolio výchovného poradce a metodika prevence vedené k termínu inspekční
      činnosti
15.   Personální dokumentace pedagogických pracovníků vedená k termínu inspekční
      činnosti, vybraný vzorek
16.   Kniha úrazů vedená k termínu inspekční činnosti


                                          Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Pražský inspektorát, Arabská
683, 160 66 Praha 6, případně prostřednictvím datové schránky (g7zais9), nebo
na e-podatelnu csi.a@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Titul, jméno, příjmení, funkce
 Mgr. Tomáš Šimek, školní inspektor,
 vedoucí inspekčního týmu                            ………………………..
 Mgr. et Bc. Lenka Rose, školní
 inspektorka                                         ………………………..

 Ing. Ivana Černá, kontrolní pracovnice
                                                     ………………………..
 Mgr. Bc. Kateřina Šimková, přizvaná
 osoba, odbornice na ošetřovatelství
 s pedagogickým zaměřením, učitelství
 sociálních a zdravotních předmětů pro SŠ            ………………………..




                                            7/8
V Praze…………




              8/8
