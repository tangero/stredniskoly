                                   Česká školní inspekce
                                Inspektorát v Kraji Vysočina
                                Zborovská 3, 586 01 Jihlava
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIJ-825/25-J
                                       Sp. zn. ČŠIJ-S-180/25 J


Název                               Střední škola obchodní a služeb SČMSD, Žďár nad
                                    Sázavou, s.r.o.
Sídlo                               Komenského 10, 591 01 Žďár nad Sázavou 3
E-mail                              sekretarka@obchodskolazr.cz
IČO                                 47 900 539
Identifikátor                       600 016 013
Právní forma                        společnost s r.o.
Zastupující                         Ing. Radka Hronková
Zřizovatel                          Svaz českých a moravských spotřebních družstev
Místo inspekční činnosti            Komenského 972, Žďár nad Sázavou
                                    Nezvalova 1123, Žďár nad Sázavou
Inspekční činnost na místě          5., 7. a 12.−14. 5. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Předmětem inspekční činnosti je v souladu s § 174 odst. 2 zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů:
písm. b) zjišťování a hodnocení podmínek, průběhu a výsledků vzdělávání, a to podle
příslušných školních vzdělávacích programů,
písm. c) zjišťování a hodnocení naplnění školních vzdělávacích programů a jejich souladu
s právními předpisy a rámcovým vzdělávacím programem.
                                   Charakteristika
Střední škola obchodní a služeb SČMSD, Žďár nad Sázavou, s.r.o. (dále škola) vykonává
činnosti střední školy, domova mládeže a školní jídelny.
Ve školním roce 2024/2025 škola poskytuje střední vzdělání zakončené maturitní zkouškou
(dále maturitní obor) v denní formě v oborech 63-41-M/02 Obchodní akademie, 69-41-L/01
Kosmetické služby, 64-41-L/51 Podnikání. Střední vzdělání zakončené výučním listem
(dále učební obor) je realizováno v oborech 65-1-H/01 Kuchař-číšník, 69-51-H/01
Kadeřník, 66-52-H/01 Aranžér, 69-53-H/01 Rekondiční a sportovní masér.
Od poslední inspekční činnosti v roce 2018 vzrostl celkový počet žáků z 312 na současných
485 žáků. Aktuálně je ve škole evidováno 103 žáků se speciálními vzdělávacími potřebami
(dále SVP), přičemž šesti z nich je poskytována podpora asistenta pedagoga.
Stravování žáků zajišťuje škola ve vlastní školní jídelně a ubytování v domově mládeže (dále
DM), kde bylo ubytováno ve třech výchovných skupinách 70 žáků. Školní jídelna
i DM poskytují služby žákům vlastní školy i dalším místním subjektům.


                         Hodnocení podmínek vzdělávání
Ředitelka školy působí ve své funkci od roku 2018. Její zkušenosti s vedením školy
se promítají do realisticky nastavené koncepce rozvoje školy. Koncepční záměry
jsou každoročně vedením rozpracovány do konkrétních plánů a cílů, které schvaluje
pedagogická rada, a jejichž naplňování je průběžně vyhodnocováno. K efektivnímu řízení
přispívá promyšlený systém zahrnující pravidelné porady vedení, schůzky předmětových
komisí, každodenní komunikaci a jednotný informační systém. Ten umožňuje rychlé
a přehledné sdílení informací mezi všemi účastníky vzdělávacího procesu, včetně
zákonných zástupců.
Ředitelkou jsou nastavena pravidla a rozděleny kompetence ve všech oblastech činnosti
školy včetně řídící, provozní a kontrolní. V kontrolní činnosti jsou rezervy v důsledné
kontrole efektivity přijímaných opatření při jejich hodnocení.
Vedení školy vytváří podmínky pro participaci žáků na chodu školy prostřednictvím
pravidelné účasti na jednáních žákovského parlamentu. Mezi žáky a vedením se objevují
rozdílné pohledy na účinnost vzájemné komunikace, což naznačuje prostor pro další
posilování vzájemného porozumění a otevřeného dialogu.
Další vzdělávání pedagogických pracovníků je podporováno koncepčně. Vedení školy
vyhodnocuje potřeby profesního rozvoje jednotlivců a současně pořádá vzdělávací akce
pro celý kolektiv pedagogů. Potřeba zlepšování v oblasti komunikačních dovedností
se ukazuje jako zásadní zejména v situacích, kdy dochází k rozdílnému vnímání priorit
a postojů. Vytváření prostoru pro posilování vzájemné důvěry a porozumění představuje
klíčový předpoklad pro zdravé pracovní klima a další rozvoj školy.
Hospitační činnost je realizovaná ředitelkou a zástupkyněmi pro teoretické vyučová ní
a praktický výcvik a vedoucími předmětových komisí s jednotnou metodikou. Podle plánu
probíhají také hospitace uvádějících učitelů v hodinách začínajících učitelů i vzájemné
hospitace učitelů napříč obory, což podporuje kreativitu i zvyšování kvality výuky
jednotlivých pedagogů a také efektivní týmovou spolupráci a výměnu informac í
a zkušeností.




                                            2/8
Škole se postupně daří systematicky rozvíjet partnerskou spolupráci s mnoha vnějšími
partnery, což podporuje zlepšování kvality vzdělávání, konkurenceschopnost i propagaci
nabízených oborů i školy.
Činnost školy je zajištěna z financí státního rozpočtu, vlastních příjmů z hlavní a doplňkové
činnosti a projektů. Od poslední inspekční činnosti, díky finanční podpoře z grantu dánské
nadace „The VELUX Foundations“, se podařilo realizovat mimo jiné vybudování
moderního pracoviště pro praktickou výuku – školního baru a gastrocentra vybaveného
špičkovou technologií, multifunkční odbornou učebnu, modernizovat počítačovou síť školy
a renovovat odloučená pracoviště odborného výcviku. Dalším pozitivním přínosem grantové
podpory jsou výrazné zkvalitnění kariérového poradenství, posílení odborných kompetencí
pedagogů a realizace zahraničních stáží pro studenty. Zkvalitnění materiálních podmínek
a vytvoření podnětného prostředí pro rozvoj žáků i pedagogů jsou klíčovým předpokladem
pro efektivnější vzdělávání a systematický rozvoj klíčových kompetencí.
Vnitřní prostory školy jsou esteticky a funkčně upraveny. Aranžérská výzdoba a vystavené
žákovské práce vytvářejí podnětné prostředí podporující tvořivost a pozitivní klima.
Stravování probíhá ve školní jídelně, která nabízí příjemné a kultivované prostředí.
V domově mládeže jsou pro realizaci vzdělávacího programu vytvořeny vhodné prostorové
a materiální podmínky, které jsou dlouhodobě systematicky zlepšovány a přizpůsobová ny
aktuálním potřebám ubytovaných žáků. Prostředí je uzpůsobeno jak pro jejich školní
přípravu, tak i pro relaxaci a odpočinek.


                          Hodnocení průběhu vzdělávání
Ve většině sledovaných hodin probíhala výuka v kultivovaném, podnětném prostředí,
které podporovalo vzájemnou důvěru mezi žáky a pedagogy. Účelně probíhala spolupráce
vyučujících s asistenty pedagoga. Výpočetní technika byla ve většině předmětů využívá na
efektivně a přispívala k názornosti a interaktivitě výuky. Tento přístup byl patrný napříč
odbornými i všeobecně vzdělávacími předměty.
Ve výuce všeobecně vzdělávacích a odborných předmětů převažovala frontální forma,
někdy doplněná řízenou diskusí a příležitostně prací ve dvojicích nebo skupinách,
čímž docházelo k rozvoji kooperativních dovedností žáků. V některých hodinách byla výuka
obohacena o názorné pomůcky a digitální technologie, včetně mobilních zařízení žáků.
Učitelé podporovali aktivní zapojení žáků a poskytovali prostor pro dotazy a reflexi, méně
však pro souvislý mluvený projev. Komunikativní kompetence nebyly rozvíjeny ve všech
hodinách rovnoměrně.
Diferenciace výuky byla uplatňována spíše výjimečně, chyběla systematická práce
s různými úrovněmi zadání či cílené přizpůsobení metod podle vzdělávacích potřeb
jednotlivců. Sebehodnocení a vzájemné hodnocení žáků byly využívány pouze okrajově
a bez pravidelného začleňování do výukového procesu, přestože by mohly významně přispět
k rozvoji schopnosti žáků reflektovat vlastní pokrok a podporovat spolupráci.
V oblasti jazykového a společenskovědního vzdělávání byla výuka vedena promyšle ně,
s důrazem na porozumění a upevnění učiva. Vyučující volili vhodné strategie podporující
aktivitu žáků, včetně práce ve dvojicích nebo skupinách Digitální technologie, interaktivní
učebnice a doplňkové materiály přispívaly k názornosti a efektivitě výuky. Výrazně byla
podporována čtenářská gramotnost a rozvoj kritického myšlení.




                                            3/8
V hodinách cizích jazyků byl kladen důraz na rovnoměrný rozvoj všech řečových
dovedností. Promyšlené střídání aktivit, práce s chybou a důsledná kontrola porozumění
vedly k upevnění jazykových struktur a rozšíření slovní zásoby, včetně odborné
terminologie. Názornost byla podpořena vhodně zvolenými pomůckami.
Odborný výcvik probíhal v podnětném prostředí, které motivovalo žáky k aktivnímu
zapojení a rozvoji profesních dovedností. Žáci prokazovali zodpovědný přístup k plnění
úkolů, správně aplikovali pracovní postupy, dodržovali bezpečnostní pravidla a používa li
předepsané pracovní vybavení. Výuka byla efektivně propojena s reálnými situacem i
a mezipředmětovými vztahy, což přispívalo k hlubšímu porozumění a motivaci. Pedagogové
odborného výcviku poskytovali žákům individuální podporu a průběžně hodnotili kvalitu
jejich práce. Žáci měli možnost samostatně řešit odborné úkoly s důrazem na jejich využití
v praxi. V případech kontaktu se zákazníky vystupovali kultivovaně a prokazovali profesní
dovednosti. V závěrečných ročnících byla výuka cíleně zaměřena na přípravu k závěrečným
zkouškám. Pozitivně lze hodnotit i zaznamenané případy sebehodnocení a vzájemné ho
hodnocení, které byly v odborném výcviku přirozeně a funkčně integrovány do výukového
procesu.
Výchovně vzdělávací aktivity domova mládeže odpovídají jeho školnímu vzdělávac ímu
programu s přihlédnutím k osobnostnímu rozvoji každého ubytovaného žáka. Vychovate lé
přistupují k žákům s respektem, poskytují jim vhodnou podporu, vedou žáky k vytváření
vztahů založených na důvěře, vzájemné pomoci a mezivrstevní spolupráci.


                          Hodnocení výsledků vzdělávání
Systém ověřování a hodnocení úrovně kompetencí žáků je založen na uplatňová ní
standardních evaluačních nástrojů s využitím různých forem písemného a ústního zkoušení.
V prvním ročníku žáci maturitních oborů vzdělání absolvují vstupní testy z matematik y,
českého a anglického jazyka s informativním cílem, v cizím jazyce navíc také s využitím
k rozřazení žáků do skupin dle dosažené úrovně znalostí. Využíváno je i externího testování,
které má pro školu pouze informativní charakter. I když v některých oblastech dosahují žáci
slabých výsledků, analýza v této oblasti neprobíhá.
Vzdělávací výsledky žáků jsou pravidelně ověřovány i přes různé výstupy (pravidelné
ročníkové práce či tvorba školního časopisu na dané téma, výstupy z projektové činnosti
žáků).
Výsledky výchovně vzdělávacího procesu jsou řešeny na jednáních pedagogické rady,
převládá však sumarizace nad podrobnou analýzou příčin neúspěšnosti jednotlivých žáků
a vyhodnocováním účinnosti přijatých opatření ke zlepšení. Žákům s rizikem školní
neúspěšnosti je nabízena podpora (např. konzultace, doučování, využívání různých aplikací
s možností doplňování či procvičování učiva, důraz na práci s textem, sdílení učebních
materiálů, cílená práce s didaktickými testy). Škola usiluje o zvyšování motivace dosahování
lepších studijních výsledků žáků i nabízenými stipendii, což bylo vyhodnoceno
jako efektivní. Účinným opatřením se projevilo i nastavení kritérií přijímacího řízení
pro obory vzdělání s maturitní zkouškou.
Vedení školy se dlouhodobě zabývá řešením zvýšené absence žáků, včetně postupů
stanovených ve školním řádu. I přes tato opatření je počet nehodnocených žáků vysoký,
zejména v prvním pololetí.
Sledována a vyhodnocována je úspěšnost žáků při ukončování vzdělávání maturitní
zkouškou (dále MZ) a závěrečnou zkouškou. Rozbor výsledků žáků u těchto zkoušek vedení


                                            4/8
školy pravidelně zpracovává formou sumarizace. Výsledky MZ jsou v průběhu posledních
třech let v rámci vzdělávacích oborů kolísavé. Převažuje neúspěšnost ve společné části MZ
(didaktické testy z českého a anglického jazyka). Vysoká je zejména neúspěšnost v oboru
vzdělání 64-41-L/51 Podnikání, a to i ve srovnání s celorepublikovým průměrem.
Efektivnost přijatých opatření se v tomto oboru vzdělání zatím neprojevila.
Probíhá analýza příčin neúspěšnosti a v rámci spolupráce s předmětovými komisemi jsou
přijímána opatření. Jedná se především o pravidelnou realizaci maturity a závěrečné zkoušky
nanečisto s cílem motivovat žáky k průběžné studijní přípravě. S touto podporou postupně
přibývají i žáci, kteří úspěšně skládají certifikované zkoušky z anglického jazyka a účastní
se zahraničních stáží.
Závěrečné zkoušky vykazují stabilní úspěšné výsledky žáků.
Výrazným pozitivním posunem od poslední inspekční činnosti je kvalita poskytování
kariérního poradenství. Nastavená strategie stanovuje konkrétní postupy a aktivity
pro všechny ročníky (SWOT analýzy, dotazníky včetně absolventského). Výstupem
tzv. skupinového a individuálního poradenství jsou mj. individuální závěrečné pohovory
se všemi žáky školy s kariérním poradcem a prezentace profesních portfolií žáků. Nastavený
systém poskytuje podnětnou zpětnou vazbu pro vedení školy.
DM má vytvořený systém pro sledování a vyhodnocování výchovně vzdělávací činnosti.
Výsledky vzdělávání vychovatelé průběžně sledují a v případě potřeby individuá lně
spolupracují se školou. Standardní nabídkou DM vedoucí ke zlepšení výchovně
vzdělávacích výsledků žáků je možnost doučování či individuálních konzultac í.
Při organizaci jednorázových akcí (např. besed, divadelních představení či výstav)
i pravidelných zájmových kroužků (např. sportovních nebo dramatických) je cílem
nabídnout žákům smysluplné využití volného času, podpořit jejich dovednosti a osobnostní
růst.
Školní poradenské pracoviště informuje všechny vyučující o potřebách žáků se speciálními
vzdělávacími potřebami a operativně s nimi konzultuje případy školní neúspěšnosti
nebo vztahové problémy. V rámci poskytování podpůrných opatření jsou pro některé žáky
zpracovány plány pedagogické podpory. Tyto plány jsou většinou dobře nastaveny
a jsou zde uvedeny konkrétní postupy a doporučení pro vzdělávání žáků včetně použití
metod a forem práce v jednotlivých předmětech.
Strategie v oblasti prevence rizikových jevů zahrnuje řadu jednorázových i pravidelnýc h
aktivit, jejichž účinnost je systematicky vyhodnocována. Rizikovému chování žáků škola
předchází zařazováním témat primární prevence do výuky i do mimoškolních aktivit.
V rámci prevence sociálně patologických jevů škola úzce spolupracuje při zajištění
pravidelných preventivních programů pro žáky např. s Klubem v 9, Popálky o.p.s., Ponorka.
Škola vytváří vhodné podmínky pro rozvoj nadání a dovedností zapojováním žáků všech
oborů vzdělání do různých druhů soutěží, odborných aktivit a projektů. Dlouhodobě žáci
získávají výborné úspěchy např. v mezinárodní výtvarné soutěži „Radost Evropy“,
„AR Junior“, „Mladý módní tvůrce“, „Studuj gastro“, mezinárodním projektu „Vévody
z Edinburghu“, atd. Žáci se pravidelně účastní festivalů vzdělávání, spolupracují
se základními školami a organizují pro jejich žáky různé soutěže (finanční gramotnost,
jazykové), pořádány jsou dny otevřených dveří nebo akce pro veřejnost („Gastro dny“, „Den
krásy“, „Den zdraví, těla i duše“, „Festival Vysočina“). Ke zvyšování kvality poskytovaného
vzdělávání a školských služeb přispívá nemalou měrou úspěšná spolupráce s profesními
partnery, na jejichž pracovištích probíhá odborný výcvik žáků.



                                            5/8
Škola zajišťuje charitativní akce pro seniory v Centru Zdislava – poskytnutí služeb, v Centru
Kamélie – projektové dny. Přínosná je spolupráce s Městem Žďár nad Sázavou zajištění m
výzdoby nebo výloh v obchodech.
Škola je nadále centrem celoživotního vzdělávání Univerzity třetího věku, jehož garantem
je Katedra cestovního ruchu Vysoké školy polytechnické Jihlava.


                                          Závěry
Vývoj školy
– Zlepšování materiálního zázemí školy podporuje a zvyšuje úroveň kvality vzdělávac ího
  procesu.
– Postupné zvyšování počtu žáků školy.
Silné stránky
– Podpora vedení školy k dalšímu zkvalitňování materiálních podmínek teoretické
  i praktické výuky přispívá ke zlepšování výchovně vzdělávacího procesu. (2.4)
– Motivující přístup učitelů odborného výcviku podporuje osobnostní rozvoj žáků, rozvoj
  jejich kompetencí a posiluje jejich konkurenceschopnost na trhu práce. (3.1)
– Podpora žáků v aktivní účasti na rozšiřujících vzdělávacích aktivitách (projekty, soutěže,
  mimoškolní aktivity) zlepšuje dosahování vzdělávacích výsledků i smysluplné trávení
  volného času. (5.3)
– Systematická realizace kariérního poradenství pozitivně ovlivňuje další vzdělává ní
  a profesní uplatnění žáků a rozvoj jejich klíčových kompetencí. (5.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Ve výuce nejsou dostatečně využívány příležitosti k rozvoji dovedností žáků v oblasti
  sebehodnocení, vzájemného hodnocení a souvislého mluveného projevu. (4.2)
– Nedostatečná diferenciace výuky         vzhledem    k individuálnímu     potenciálu   žáků
  v teoretických předmětech. (4.3)




Doporučení pro zlepšení činnosti školy
– Přetrvávající studijní neúspěšnost žáků v oboru 64-41-L/51 Podnikání ukazuje na potřebu
  přehodnotit dosavadní přístupy k vyhodnocování vzdělávacích výsledků a na jejich
  základě dále rozvíjet pedagogické metody, podpůrná opatření i preventivní strategie.
– Profesní rozvoj zaměstnanců školy zaměřit na posilování kompetencí v oblasti efektivní,
  otevřené a respektující vzájemné komunikace i komunikace mezi všemi aktéry
  vzdělávání.
– Při všech kontrolních      činnostech   důsledně sledovat a zaznamenávat         efektivitu
  přijímaných opatření.


                                            6/8
– Posílit diferenciaci výuky s ohledem na individuální vzdělávací potenciál žáků.
– Zaměřit se na pravidelné zařazování sebehodnocení a vzájemného hodnocení žáků
  v závěrech vyučovacích hodin s cílem podpořit jejich schopnost reflexe.
– Podporovat rozvoj souvislého mluveného projevu žáků prostřednictvím cílených aktivit
  v rámci výuky.


Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Koncepce rozvoje školy na období 2023 až 2025, duben/2023
 2.   Podnikatelský záměr školy na rok 2025, ze dne 1. 3. 2025
 3.   Školní řád čj. QS 75-01, ze dne 22. 8. 2024, s účinností od 1. 9. 2024
 4.   Výroční zpráva za školní rok 2023/2024, ze dne 4. 10. 2024
 5.   Výroční zpráva za rok 2024, ze dne 28. 2. 2025
 6.   Školní vzdělávací program 63-41-M/02 Obchodní akademie, s platností od 1. 9. 2022
 7.   Školní vzdělávací program 69-41-L/01 Kosmetické služby, s platností od 1. 9. 2022
 8.   Školní vzdělávací program 64-41-L/51 Podnikání, s platností od 1. 9. 2022
 9.   Školní vzdělávací program 69-53-H/01 Rekondiční a sportovní masér, s platností
      od 1. 9. 2022
10.   Školní vzdělávací program 69-51-H/01 Kadeřník, s platností od 1. 9. 2022
11.   Školní vzdělávací program 65-51-H/01 Kuchař-číšník, s platností od 1. 9. 2022
12.   Školní vzdělávací program 66-52-H/01 Interiérová a aranžérská tvorba, s platností
      od 1. 9. 2022
13.   Smlouvy o zajištění odborného výcviku žáků (vzorek)
14.   Dokumentace školního poradenského pracoviště
15.   Dokumentace domova mládeže
16.   Rozvrhy hodin, školní rok 2024/2025
17.   Plán vzdělávání a výchovné činnosti pro školní rok 2024/2025, s účinnost í
      od 20. 9. 2024



                                           7/8
18.   Plán kontrolní a hospitační činnosti ředitelky školy na školní rok 2024/2025
19.   Plán kontrolní a hospitační činnosti zástupkyně ředitelky pro teoretické vyučování
      (dále ZŘTV) na školní rok 2024/2025
20.   Plán kontrolní a hospitační činnosti zástupkyně ředitelky (dále ZŘOV) pro odborný
      výcvik na školní rok 2024/2025
21.   Vyhodnocení hospitační činnosti ZŘTV za 1. pololetí školního roku 2024/2025
22.   Vyhodnocení hospitační činnosti ZŘOV za 2. pololetí školního roku 2024/2025
23.   Rozdělení žáků do pracovních skupin odborného výcviku, školní rok 2024/2025
24.   Zápisy z jednání pedagogické rady, školní rok 2024/2025
25.   Zápisy z jednání předmětových komisí, školní rok 2024/2025
26.   Zápisy z jednání žákovského parlamentu, školní rok 2024/2025


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Mgr. Dana Vránová, Ph.D., školní inspektorka, vedoucí inspekčního týmu
 PhDr. Ludmila Slánská, školní inspektorka
 Mgr. Eva Šimečková, školní inspektorka
 Mgr. Vladan Urbánek, školní inspektor
 Ing. Hana Vejvodová, kontrolní pracovnice


3. 6. 2025




                                          8/8
