                                    Česká školní inspekce
                                    Olomoucký inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIM-53/23-M


Název                               Gymnázium Jiřího Wolkera, Prostějov, Kollárova 3
Sídlo                               Kollárova 2602/3, 796 01 Prostějov
E-mail                              gjw@gjwprostejov.cz
IČO                                 47 922 206
Identifikátor                       600 015 157
Právní forma                        příspěvková organizace
Zastupující                         Mgr. Michal Müller
Zřizovatel                          Olomoucký kraj
Místo inspekční činnosti            Kollárova 2602/3, 796 01 Prostějov
                                    Za velodromem 4692/7, 796 01 Prostějov
Inspekční činnost na místě          5., 6. a 9. 1. 2023


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.
Zjišťování a hodnocení podmínek, průběhu a výsledků vzdělávání, a to podle školních
vzdělávacích programů.
Zjišťování a hodnocení naplnění školních vzdělávacích programů.
                                   Charakteristika
Gymnázium Jiřího Wolkera, Prostějov, Kollárova 3 (dále „škola“ nebo „subjekt“) vykonává
činnost střední školy, poskytující základní vzdělání a střední stupeň vzdělání s maturitní
zkouškou, školního klubu, školní jídelny – výdejny a školní knihovny. Škola vzdělává žáky
v denní formě vzdělávání v osmiletém studijním cyklu v oboru 79-41-K/81 Gymnázium,
ve čtyřletém studijním cyklu v oboru 79-41-K/41 Gymnázium a sportovně nadané žáky ve
čtyřletém studijním cyklu v oboru 79-42-K/41 Gymnázium se sportovní přípravou.
Zaměření školy je všeobecné, jejím hlavním cílem je především příprava žáků k dalšímu
studiu na vysokých a vyšších odborných školách. V rámci celoevropské integrace škola
podporuje u žáků aktivní užívání alespoň jednoho cizího jazyka, a proto byla ve vzdělává ní
zavedena výuka některých témat ve vybraných předmětech v anglickém jazyce. Profilac i
žáků škola umožňuje širokou nabídkou volitelných a nepovinných předmětů, cizích jazyků
a realizací zájmové činnosti.
Ve školním roce 2022/2023 vykázala škola k 30. září 2022 celkem 658 žáků zařazenýc h
ve 24 třídách. K pravidelné činnosti ve školním klubu bylo k 31. 10. 2022 zapsáno 60 žáků.
Ve škole se vzdělávají žáci se speciálními vzdělávacími potřebami, žáci nadaní, včetně
mimořádně nadaných, i žáci cizinci.
Svou činnost škola přehledně prezentuje ve výročních zprávách a na svých webových
stránkách (www.gjwprostejov.cz).


                         Hodnocení podmínek vzdělávání
Nastavený systém řízení odpovídá velikosti a podmínkám subjektu. Opírá se o stanovený
organizační řád a systém vnitřních směrnic, které vymezují rozdělení kompetencí
a povinností mezi jednotlivé pracovníky školy. Koncepční záměry rozvoje školy po nástupu
nového ředitele vycházejí z jejích reálných potřeb a zájmu zřizovatele a jsou zpracovány
jako součást školních dokumentů. Jejich plánem je především modernizace vyučovac ího
procesu a vybavení školy. Deklarovaná strategie stanovuje dlouhodobé cíle, které jsou
podrobně rozpracovány v krátkodobých plánech pro daný školní rok. Naplňování obsahu
vzdělávání i vytyčených cílů je pravidelně vyhodnocováno, na základě těchto hodnocení pak
dochází k operativním úpravám plánu práce i k úpravám realizovaných školních
vzdělávacích programů. Vedení školy v systému řízení vhodně přihlíží k závěrům jednání
pedagogické rady, opírá se o výsledky práce předmětových komisí a využívá další standardní
zpětnovazebné mechanismy. Součástí uplatňované strategie školy je také umožnění studijní
profilace žáků a podpora rozvoje jejich praktických dovedností, které se v průběhu
vzdělávání uskutečňují pomocí volitelných předmětů a seminářů zaměřených na technickou,
přírodovědnou, humanitní i společenskovědní oblast.
I když je řídicí a kontrolní systém nastaven způsobem, který postihuje všechny oblasti
fungování subjektu, v praxi se škole dosud nepodařilo plně eliminovat některé dílčí
nedostatky v metodickém vedení výuky spočívající v často omezeném využívá ní
vzájemného hodnocení žáků, v absenci závěrečného motivačního shrnutí vyučovac í
jednotky, v nižší míře aktivizace žáků s využitím pestrých organizačních výukových metod
a forem, v diferenciaci učiva vzhledem k zajištění rozdílných individuálních potřeb žáků
a v podpoře kritického myšlení žáků s využitím práce s různými informačními zdroji.
Ke kvalitě vzdělávání poskytovaného školou pozitivně přispívají rozvíjené partnerské
vztahy se zřizovatelem školy, školskou radou, zákonnými zástupci žáků, institucemi ve
městě a regionu a ostatní veřejností. Dobré předpoklady spolupráce se zákonnými zástupci
žáků jsou vytvářeny zejména na základě účinné komunikace, která je založena na


                                           2/9
zprostředkování informací elektronickou formou a prostřednictvím osobních setkání na
třídních schůzkách, individuálních konzultacích a akcích pořádaných školou. Škola aktivně
propaguje svoji činnost ve vztahu k potenciálním zájemcům o studium i ostatní veřejnosti.
Všestranně prospěšná je zejména spolupráce se sportovními organizacemi a kluby, a to
především v rámci úspěšné realizace sportovního zaměření školy. Při pořádání akcí pro žáky
škola spolupracuje se soukromými subjekty i s orgány a institucemi z oblasti veřejné správy,
se školskými poradenskými zařízeními, s kulturními a tělovýchovnými zařízeními. Přínosná
pro zkvalitnění vzdělávání je rovněž nadstandardní spolupráce se statutárním měst em
Prostějov, s Univerzitou Palackého v Olomouci, se středními a základními školami
v regionu. Pozitivem je také činnost rodičovského sdružení, které škole pomáhá zejména
organizačně a finančně při pořádání školních akcí. Významným partnerem vedení školy je
žákovský parlament, kdy jeho členové předkládají návrhy pro zkvalitnění vybavení,
organizace a klimatu školy. Tradiční bohatá mezinárodní spolupráce pozitivně podporuje
zejména rozvoj jazykových a sociálních kompetencí žáků.
Složení pedagogického sboru umožňuje plnit záměry a cíle realizovaných školních
vzdělávacích programů. Škola má stabilizovaný pedagogický sbor, který je podle potřeby
průběžně doplňovaný o pedagogy, jimž je věnována potřebná pozornost a péče přispívajíc í
k jejich úspěšnému začlenění do vzdělávacího procesu a bezproblémové adaptaci do
pracovního kolektivu. Vedení školy podporuje profesní rozvoj zaměstnanců, vytváří
rovnocenné podmínky pro další vzdělávání pedagogických pracovníků, které bylo
realizováno s ohledem na zvolenou strategii školy, potřeby a zájmy jednotlivých učitelů,
finanční možnosti školy a nabídku vzdělávacích institucí. Vzdělávání probíhalo formou
kurzů v rámci akreditovaných akcí a také formou samostudia pedagogických pracovníků.
Škola pro výuku disponuje vhodným materiálním zázemím. Počet a velikost odborných
i kmenových učeben odpovídá aktuálnímu naplnění kapacity školy i obsahu uplatňova n ýc h
školních vzdělávacích programů. Za přispění finančních prostředků od zřizovate le,
doplňkové činnosti a prostředků z operačních programů dochází k postupné obnově
a modernizaci materiálního vybavení školy. Pravidelně je obnovován žákovský nábytek,
pořizovány jsou nové učební pomůcky, počítačová a audiovizuální technika. K estetické
úpravě většiny školních prostor jsou vhodně využívány žákovské práce, trofeje a ocenění ze
sportovních a naukových soutěží. Součástí školního prostředí jsou také prostory umožňujíc í
oddech a relaxaci žáků.
V oblasti bezpečnosti a ochrany zdraví žáků má škola stanovena pravidla spočívajíc í
v pravidelném vyhledávání bezpečnostních rizik, identifikaci případných problémů
a jejich řešení. Škola spolupracuje s odborně způsobilou osobou, provádí revize a přijímá
opatření k odstranění zjištěných nedostatků.
Podporován je také správný vývoj a společensky odpovědné chování žáků začleněním
problematiky výchovy ke zdraví prostřednictvím výuky, organizováním sportovních aktivit
a akcí zaměřených na zdravý životní styl a udržitelný rozvoj společnosti.


                          Hodnocení průběhu vzdělávání
Společným rysem hodnocených vyučovacích hodin byla pozitivní pracovní a bezpečná
sociální atmosféra. Vliv na ni měl zvolený způsob práce učitelů, kteří většinou vhodně
promýšleli strukturu vyučovací hodiny, avšak častěji spíše z pohledu obsahu, méně pak
vzhledem k použitým formám a metodám pedagogické práce. Výuka byla převážně založena
na uplatňování tradičních pedagogických postupů, kdy převažovalo frontálně vedené
vyučování, při němž byl výklad učitele doplňován rozhovorem nebo diskusí se žáky


                                            3/9
a kombinován se samostatnou prací žáků nebo společným ústním či písemným procvičením
vzdělávacího obsahu. Kooperativní aktivity ve flexibilních skupinách byly při práci
zařazovány v nižší míře. Po odborné stránce byly hodnocené vyučovací hodiny pečlivě
připravené, aplikovaný vzdělávací obsah byl aktualizován v souladu se současnými
vědeckými poznatky. Pozitivem bylo také propojení nabytých vědomostí s reálnými
situacemi běžného života a zařazení mezipředmětových vztahů. Učitelé často vhodně
zařazovali do vzdělávání problémové úkoly rozvíjející logické myšlení a tvořivost žáků.
Žáci byli vedeni k hledání vzájemných souvislostí mezi pozorovanými jevy a uplatňová ní
již získaných poznatků při vyvozování nového vzdělávacího obsahu. Žáci pracovali většinou
se zájmem, méně častěji jim však učitelé vytvářeli dostatek příležitostí k jejich hlubší vlastní
iniciativě a prezentaci. Rovněž ojediněle byli žáci vedeni k systému práce spojené se
získáváním informací z různých zdrojů. V průběhu vyučovacích hodin s převažujíc í
frontální formou práce a předáváním hotových znalostí se s postupem času projevovala nižší
interakce a nerovnoměrné zapojení žáků, což se odrazilo u některých z nich v nižší motivac i
a jejich částečné pasivitě. V případě, že byla do výuky zařazena práce ve skupinách, žáci
aktivně spolupracovali a bezproblémově komunikovali, k plnění úkolů přistupova li
zodpovědně. Nadaným žákům byly zřídka vytvářeny další vhodné příležitosti pro jejich
rozvoj. Pouze výjimečně byly těmto žákům nabízeny další úkoly rozvíjející jejich schopnosti
a talent. Individuální přístup k žákům se speciálními vzdělávacími potřebami byl
uplatňovaný především formou jejich zohledňování v průběhu samostatné práce. Ke zvýšení
názornosti využívali pedagogové vhodné učební pomůcky, v některých vyučovac íc h
hodinách pracovali také s audiovizuální technikou, která umožnila vedení výuky interaktivní
formou. Komunikace mezi vyučujícími a žáky probíhala korektně, žáci adekvátně reagovali
na pokyny a zpravidla prokazovali odpovídající úroveň znalostí a dovedností vzhlede m
k očekávaným výstupům realizovaných školních vzdělávacích programů. Pracovní tempo
bylo přiměřené schopnostem žáků a většině z nich vytvořilo podmínky pro jejich zapojení
do výuky. Učitelé podporovali žáky v práci s využitím převážně pozitivního hodnocení. Jen
výjimečně však při tom byla žákům poskytnuta formativní zpětná vazba motivující je
k dalšímu učení a reflektující individuální pokrok žáka. Jako motivační a zpětnovazeb ný
prvek bylo v některých případech využíváno sebehodnocení, s menší intenzitou pak
vzájemné hodnocení žáků. Na závěr většiny hodnocených vyučovacích hodin bylo
realizováno alespoň stručné shrnutí a zhodnocení jejich průběhu. Hlubší motivační shrnutí
se stanovením cílů na následující vyučovací hodiny však často chybělo.
Činnost školního klubu je nedílnou součástí vzdělávací strategie školy, zájmové vzdělává ní
kontinuálně navazuje na realizované školní vzdělávací programy gymnázia. Systémově je
dále rozvíjí s využitím všestranně orientovaných aktivit v souladu s aktuálními trendy
a požadavky účastníků. Atraktivní nabídka zájmových činností vytváří dobrý předpoklad
pro kvalitní využívání volného času účastníků, rozvoj jejich individuálních zájmů i nadání
a preventivně působí v oblasti projevů rizikového chování. Zájmové vzdělávání během
hospitační činnosti probíhalo v uvolněné, přátelské a motivující atmosféře. Žáci měli
dostatek prostoru pro vlastní seberealizaci a rozvoj svých zájmů, vhodně byly střídány
činnosti relaxační, vzdělávací a volnočasové. Metody a formy vzdělávání zazname na né
v průběhu hodnocených činností úspěšně rozvíjely tvůrčí myšlení, kreativitu i logické
uvažování, účinně přispívaly k upevňování sociálních vztahů. Žákovská iniciativa byla
posilována pochvalou a povzbuzením, byl kladen důraz na vzájemný respekt, ohleduplno st
a spolupráci účastníků zájmového vzdělávání i pedagogů.




                                              4/9
                          Hodnocení výsledků vzdělávání
Škola má vytvořeny účinné mechanismy pro zjišťování a hodnocení výsledků vzdělává ní
žáků. Vyučující využívají standardní funkční evaluační nástroje založené na uplatňová ní
různých forem ústního a písemného zkoušení, získávají podklady pro hodnocení prospěchu
didaktickými a interními srovnávacími testy, formou samostatné práce a soustavným
diagnostickým pozorováním. Dosažené znalosti a dovednosti žáků jsou průběžně ověřovány
a vyhodnocovány v pedagogických radách i předmětových komisích. Ze získaných dat
přijímá škola konkrétní návrhy ke zlepšení výsledků ve vzdělávání a zpětně provádí
hodnocení účinnosti přijatých opatření. Většina žáků školy dosahuje dobrých studijníc h
výsledků. Škola identifikuje žáky s rizikem školního neúspěchu a žákům, kteří aktuálně
v některé z oblasti vzdělávání odpovídajících výsledků nedosahují, nabízí podporu formou
doučování a konzultací. K cílenému vyhledávání a práci s žáky nadanými však funkční
strategii vytvořenou nemá. Zákonní zástupci žáků jsou o výsledcích vzdělávání průběžně
informováni především prostřednictvím zápisů v elektronické žákovské knížce, na třídníc h
schůzkách nebo formou individuálních konzultací.
Ve sledovaném období nevykazovaly výsledky vzdělávání žáků v jednotlivých vyučovac íc h
předmětech závažné odchylky. Na dosahované výsledky vzdělávání pozitivně působí i to, že
se škola nepotýká s vysokou absencí žáků ve vyučování. Škola dlouhodobě a systematick y
sleduje a vyhodnocuje úspěšnost žáků u maturitní zkoušky. Pokud dochází k ojedinělé mu
neúspěchu u dílčí maturitní zkoušky, pak většinou tito žáci úspěšně skládají maturitní
zkoušku v náhradním termínu. Při hodnocení chování jsou uplatňovány postupy zalo žené
na nastavených pravidlech školního řádu. Udělené pochvaly žákům převládají nad
kázeňskými opatřeními.
Trvale je věnována pozornost aktivitám s pozitivním dopadem na získávání a rozvoj
kompetencí, které prohlubují dovednosti žáků. Škola se zaměřuje na vytváření podmínek
pro podporu talentovaných žáků jejich zapojováním do různých druhů sportovních soutěží
a turnajů, předmětových olympiád a Středoškolské odborné činnosti. Jejich úspěšnost
sleduje a vyhodnocuje. Nejúspěšnější žáci pak reprezentují školu v okresních, regionálníc h,
krajských i celostátních kolech. Rozvoj kompetencí žáků a dosahování dobrých výsledků
vhodně doplňují exkurze a zájezdy, besedy s odborníky a také projektové aktivity zejména
v oblasti přírodovědného nebo společenskovědního vzdělávání. Pro další osobnostní rozvoj
žáků je škola zapojena do mezinárodní spolupráce v rámci projektu Erasmus+. Důležito u
zpětnou vazbou pro školu je při vyhodnocování nejen úspěšnost žáků u maturitních zkoušek,
ale i přijetí většiny absolventů k dalšímu studiu na vysokých školách různého zaměření.
Celkové výsledky vzdělávání včetně účasti a umístění žáků v soutěžích, aktivitác h
a projektech školy podporujících rozšíření znalostí a dovedností žáků jsou podrobně
zveřejněny ve výroční zprávě o činnosti školy.
Poradenské služby školy jsou uskutečňovány výchovnou poradkyní, školním metodikem
prevence a školní psycholožkou. Členové školního poradenského pracoviště mají jasně
vymezené kompetence, jsou aktivní a při své činnosti empatičtí. Zaměřují se na péči o žáky
se speciálními vzdělávacími potřebami, žáky s psychickými problémy, žáky ohroženými
školním neúspěchem a dále na prevenci rizikového chování. Z důvodu nárustu počtu žáků
s psychickými potížemi škola již delší čas účinně využívá služeb školní psycholožk y
a psychoterapeutky v jedné osobě. Výchovná poradkyně vede povinnou dokumentac i
k jednotlivým žákům se speciálními vzdělávacími potřebami, pomoc žákům se speciálními
vzdělávacími potřebami je založena na individuálním přístupu pedagogických pracovníků,
kteří jsou pravidelně informováni o těchto žácích na poradách školy, prostřednictvím
sdíleného uložiště nebo osobním pohovorem výchovné poradkyně s třídním učitele m


                                            5/9
a ostatními vyučujícími. Ve škole zatím není nastaven kontrolní systém, v podobě hospitační
činnosti výchovné poradkyně za účelem účelné spolupráce při vzdělávání žáků
se speciálními vzdělávacími potřebami přímo ve třídě. Výchovné a výukové obtíže řeší
školní poradenské pracoviště pouze ojediněle.
Kariérní poradenství funguje standardně. Ke zvýšení informovanosti žáků v této oblasti
pomáhají návštěvy veletrhu vysokých škol, dny otevřených dveří konkrétních vysokých
škol, individuální konzultace a doporučení pestré nabídky on-line testů a kurzů. Škola
sleduje přijetí svých absolventů na vysoké školy a výsledky jejich dalšího vzdělávání.
Náplň práce metodika prevence je systematicky promyšlená. Škola má zpracovaný
minimální preventivní program. Je realizována škála aktivit a přednášek pro žáky školy,
která mají preventivní charakter. Cílem činnosti metodika prevence v průběhu celého
školního roku je průběžně začleňovat problematiku rizikového chování do vyučovac íc h
předmětů celého pedagogického sboru. Žáci mají možnost vyjádřit své názory anonymně
prostřednictvím schránky důvěry nebo se mohou obrátit na jednotlivé vyučující, výrazně je
v této oblasti využíván i žákovský parlament, který se podílí na organizaci různých aktivit
a přispívá svými názory prostřednictvím mluvčích jednotlivých tříd k ovlivňování dění ve
škole.


                                         Závěry
Vývoj školy
- V době od poslední inspekční činnosti došlo ke změně na vedoucí pracovní pozici ředitele
  školy a ke zlepšení materiálních a prostorových podmínek pro vzdělávání.
Silné stránky
- Vytvoření vstřícného prostředí ve škole a pozitivní klima se projevuje v žádoucích
  prosociálních vztazích mezi žáky a pedagogy.
- Partnerská spolupráce pozitivně působí na kvalitu vzdělávání. Významný je zejména
  přínos partnerství pro zkvalitňování materiálních podmínek školy a pro organizac i
  školních a mimoškolních akcí podporujících úspěšnou realizaci vzdělávacího obsahu
  uplatňovaných učebních dokumentů.
- Průběh vzdělávání ve školním klubu pozitivně ovlivňovala kvalitní příprava
  pedagogických pracovníků, kteří realizují pestrou a motivačně účinnou vzdělávac í
  nabídku.
Slabé stránky a/nebo příležitosti ke zlepšení
- Systém kontrolní činnosti není v dostatečné míře zaměřen na vyhodnocování a přijímá ní
  opatření v oblasti výukových metod a forem.
- V hodnocených vyučovacích hodinách převládala frontální výuka bez častějšího využití
  metod vedoucích k aktivizaci žáků či diferenciaci vzdělávacího obsahu směrem k žákům
  talentovaným. Ve výuce byla také v malé míře zastoupena práce žáků
  s různými informačními zdroji.
- V závěru vyučovací jednotky často bylo pouze v omezené míře využito motivač ní
  zhodnocení práce žáků s využitím prvků sebehodnocení a vzájemného hodnocení.




                                            6/9
Doporučení pro zlepšení činnosti školy
- Hospitační činnost více zaměřit zejména na metodické prvky výuky. Do této činnosti by
  bylo kromě vedení školy vhodné aktivně zapojit i ostatní pedagogy formou podpory
  vzájemných hospitací.
- Prostřednictvím efektivní hospitační činnosti, jednání pedagogické rady a práce
  předmětových komisí podporovat využití účinného metodického vedení výuky,
  především ve smyslu intenzivnějšího uplatňování aktivizačních prvků ve výuce, důsledné
  diferenciace vzdělávacího obsahu a výukových aktivit vzhledem k žákům nadaným.
  Podpořit rozvoj kritického myšlení žáků častějším zařazováním práce s různými
  informačními zdroji a intenzivněji uplatňovat prvky formativního hodnocení,
  sebehodnocení a vzájemného hodnocení žáků.


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 15 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Olomoucký inspektorát,
Wellnerova 25, 779 00 Olomouc, případně prostřednictvím datové schránky (g7zais9),
nebo na e-podatelnu csi.m@csicr.cz s připojením elektronického podpisu.


           Seznam dokladů, o které se inspekční zjištění opírají
 1.   Výpis z rejstříku škol a školských zařízení o právnické osobě s názvem Gymnázium
      Jiřího Wolkera, Prostějov, Kollárova 3, ze dne 5. 1. 2023
 2.   Inspekční zpráva, čj. ČŠIM-1152/15-M, ze dne 13. 11. 2015
 3.   Školní řád, s platností od 1. 9. 2022
 4.   Vnitřní řád školního klubu pro školní rok 2021/2022, ze dne 1. 10. 2020
 5.   Vnitřní řád výdejny GJW Kollárova 3, Prostějov, ze dne 1. 9. 2022
 6.   Školní vzdělávací program English for the Future, s platností od 1. 9. 2016
 7.   Školní vzdělávací program Gymnázium – všeobecné, s platností od 1. 9. 2012
 8.   Školní vzdělávací program Gymnázium se sportovní přípravou, s platností od 1. 9. 2015
 9.   Školní vzdělávací program pro školní klub, včetně ročního plánu, ze dne 1. 10. 2020
10.   Organizační schéma, s platností od 1. 9. 2022
11.   Plnění koncepce rozvoje školy, ze dne 30. 12. 2022
12.   Týdenní plány práce, školní rok 2022/2023 k termínu inspekční činnosti
13.   Plán kontrolní a hospitační činnosti pro školní rok 2021/2022, ze dne 1. 9. 2021
14.   Vyhodnocení plánu kontrolní a hospitační činnosti za školní rok 2021/2022, ze dne
      31. 8. 2022
15.   Plán kontrolní a hospitační činnosti pro školní rok 2022/2023, ze dne 1. 9. 2022
16.   Školní matrika střední školy a školního klubu, aktuálně vedená v elektronické
      podobě k termínu inspekční činnosti
17.   Elektronický školní informační systém, aktuální záznamy k termínu inspekční
      činnosti


                                           7/9
18.   Třídní knihy střední školy, školní roky 2021/2022 a 2022/2023 k termínu inspekční
      činnosti
19.   Přehledy výchovně vzdělávací práce školního klubu, školní rok 2022/2023 k termínu
      inspekční činnosti
20.   Výroční zpráva o činnosti školy za školní rok 2021/2022, ze dne 19. 9. 2022
21.   Složka: Zápisy z pracovních porad a jednání pedagogické rady školy, školní roky
      2021/2022 a 2022/2023 k termínu inspekční činnosti
22.   Složka: Hospitační protokoly, školní roky 2021/2022 a 2022/2023 k termínu
      inspekční činnosti
23.   Rozvrh vyučovacích hodin, školní rok 2022/2023
24.   Složka: Zápisy z jednání předmětových komisí, školní roky 2021/2022 a 2022/2023
      k termínu inspekční činnosti
25.   Přihlášky k zájmovému vzdělávání, školní rok 2022/2023 k termínu inspekční
      činnosti
26.   Složka: Národní plán obnovy – doučování
27.   Složka: Písemné práce z vybraných vyučovacích předmětů (namátkový výběr), školní
      roky 2021/2022 a 2022/2023 k termínu inspekční činnosti
28.   Přehled opravných zkoušek, rozdílových zkoušek a zkoušek v náhradním termínu
      2021/2022
29.   Přehled prospěchu, chování a absence žáků za 1. a 2. pololetí školního roku
      2021/2022, výsledky maturitní zkoušky v jarním a podzimním zkušebním období
      roku 2022
30.   Hodnocení maturitní zkoušky, roky 2021 a 2022
31.   Souhrnná dokumentace poradenských služeb v GJW Prostějov, školní rok 2022/2023
      k termínu inspekční činnosti
32.   Seznam žáků školy se speciálními vzdělávacími potřebami, školní rok 2022/2023
      k termínu inspekční činnosti
33.   Vybraná dokumentace z osobních složek pedagogických pracovníků školy – doklady
      o dosaženém vzdělání vzhledem k odborné kvalifikaci a o absolvovaných studiích
      v rámci dalšího vzdělávání pedagogických pracovníků, aktuálně vedená k termínu
      inspekční činnosti
34.   Doklady vztahující se k finančním podmínkám školy, rok 2021
35.   Doklady související se zajištěním bezpečnosti a ochrany zdraví žáků, školní roky
      2021/2022 a 2022/2023 k termínu inspekční činnosti




                                         8/9
                                          Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Olomoucký inspektorát,
Wellnerova 25, 779 00 Olomouc, případně prostřednictvím datové schránky (g7zais9),
nebo na e-podatelnu csi.m@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Titul, jméno, příjmení, funkce
 Mgr. David Náhlík, školní inspektor,
 vedoucí inspekčního týmu

 Mgr. Monika Gloserová, školní inspektorka

 Mgr. Pavel Leszkow, školní inspektor

 Mgr. Iva Švecová, školní inspektorka

 Ing. Bc. Milan Vlach, školní inspektor

 Ing. Petra Kalabisová, kontrolní pracovnice


Datem vyhotovení inspekční zprávy se rozumí datum posledního podpisu člena inspekčního
týmu.




                                               9/9
