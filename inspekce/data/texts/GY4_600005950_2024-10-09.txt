CSI0X00CX2F7




                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIA-3217/24-A
                                      Sp. zn. ČŠIA-S-531/24-A


Název                               Gymnázium FOSTRA International s.r.o.
Sídlo                               Roháčova 1148/63, Žižkov, 130 00 Praha 3
E-mail                              pshs@pshs.cz
IČO                                 49 244 884
Identifikátor                       600 005 950
Právní forma                        společnost s r.o.
Zastupující                         Mgr. Sandra Keyzlarová, Ph.D.
Zřizovatel                          CEDUK Holding, s.r.o.
Místo inspekční činnosti            Roháčova 1148, Praha
                                    Svídnická 506, Praha
Inspekční činnost na místě          9. 10. 2024 − 16. 10. 2024

Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou podle
§ 174 odst. 2 písm. b) a c) zákona č. 561/2004 Sb., o předškolním, základním, středním,
vyšším, odborném a jiném vzdělávání (školský zákon), ve znění pozdějších předpisů.


                                         Charakteristika
Gymnázium FOSTRA International s.r.o. (dále „škola“ nebo „instituce“) poskytuje
od školního roku 2023/2024 vzdělávání v denní formě čtyřletého gymnázia s profilac í
na výuku cizích jazyků a mezikulturních dovedností. K podpoře nadaných žáků napomáhá
bohaté spektrum volitelných i nepovinných předmětů a mimoškolních aktivit. Výuka cizích
jazyků je z části vedená rodilými mluvčími.
K termínu inspekční činnosti se zde vzdělávalo v osmi třídách 176 žáků v prvním a druhém
ročníku, z toho 29 žáků s odlišným mateřským jazykem. Nejvyšší povolený počet žáků
ve škole (250) byl využit ze 70 %. Dobrá dopravní dostupnost školy umožňuje studium
i žákům z jiných regionů, zejména ze Středočeského kraje.
Škola je umístěna v prostorách budovy Univerzity J. A. Komenského. Objekt byl
zrekonstruovaný a zmodernizovaný pro potřeby střední školy.

                         Hodnocení podmínek vzdělávání
Nastavená koncepce rozvoje školy reflektuje zájem uchazečů o všeobecné vzdělává ní
a záměry zřizovatele. Střednědobé koncepční záměry se daří plnit, což dokládá zájmem
uchazečů o studium, vytvoření podnětného prostředí pro vzdělávání žáků, či zajištění
vhodného materiálně-technického zázemí školy. Koncepce rozvoje školy však v dostatečné
míře nereflektují vysoké procento žáků-cizinců. Společný akcent na výchovnou složku
vzdělávání, hierarchii hodnot a spoluzodpovědnost žáků za své vzdělávací výsledky se
promítá do vstřícné atmosféry ve výuce. Vedení školy podporuje iniciativu žáků a jejich
sounáležitost se školou, např. organizací různorodých akcí. Žáci mají možnost zasahovat
do chodu školy prostřednictvím žákovské rady – Rady studentů. Pro činnost školy a její
řízení je rovněž přínosná spolupráce s Radou rodičů a Radou učitelů.
Ředitelka uplatňuje demokratický způsob vedení založený na principu spolupráce,
vzájemného respektu a otevřené komunikace všech účastníků vzdělávání. Opírá se o účelné
delegování kompetencí na úrovni širšího vedení. Část svých rozhodovacích a kontrolníc h
pravomocí přenesla na své tři zástupce. Realizované řídící postupy umožňují plynulé
fungování školy a zároveň pružné řešení nastalých problémů.
Pedagogové spolupracují v rámci metodických orgánů zejména při naplňování obsahu
vzdělávání a koordinují své působení ve výchovně vzdělávacím procesu, mj. organizace
projektů, soutěží a přípravy žáků na maturitní a certifikované zkoušky. Efektivitu činnosti
metodických orgánů snižuje absence stanovených pravidel pro jejich fungování, v menší
míře se tak zabývají analýzou kvality výchovně vzdělávacího procesu, chybí také metodické
vedení učitelů, což má přímý dopad na kvalitu poskytovaného vzdělávání. Vzájemné
hospitace učitelů podporují sdílení zkušeností a výukových materiálů. Mají ale charakter
spíše kolegiální zpětné vazby respektující pedagogický styl učitele. Jen v některých
případech obsahují konkrétní doporučení k inovaci výukových postupů.
Kontrolní mechanismy jsou nastaveny komplexně, v některých oblastech jsou ale funkční
pouze částečně, např. ve vztahu k zajištění výuky konkrétního předmětu v dané třídě. Kvalitu
vzdělávání vedení školy průběžně sleduje prostřednictvím hospitační činností,
která zpravidla vyúsťuje v konkrétní doporučení ke zlepšení pedagogické práce. V některých
případech se ale nedaří aplikovat do výuky stanovená metodická opatření a ověřovat jejich
účinnost formou následných hospitací. Z analýzy hospitační činnosti i z přímého pozorování
inspekčního týmu vyplývá, že část učitelů vyžaduje soustavnější odborné i pedagogické
vedení zaměřené např. na inovativní metody a formy vzdělávání.
Personální zabezpečení umožňuje realizaci gymnaziálního vzdělávání. Výchovně
vzdělávací proces zajišťuje 37 pedagogických pracovníků, z nichž třetina nesplňuje
předpoklad oborné kvalifikace (část z nich si doplňuje požadované vzdělání studiem).
Systémově nastavený adaptační program napomáhá k začlenění nově příchozíc h
a začínajících učitelů do vzdělávacího procesu. Poskytovaná pomoc se zaměřuje zejména na




                                            2/7
metodiku výuky a na posilování pedagogických kompetencí. K obohacení vzdělávac ího
procesu a podpoře profilace žáků přispívá zapojení odborníků z praxe.
Další vzdělávání pedagogických pracovníků sice vychází z aktuálních potřeb školy
a koresponduje s požadavkem inovace výuky (aktivizační metody, využití moderních
technologií), avšak ze zjištění inspekčního týmu je zřejmé, že někteří učitelé implementují
tyto vzdělávací postupy do výuky jen v menší míře. Rovněž i ochota pedagogů využívat
informační technologie v rámci prezenční výuky je rozdílná.
Materiální podmínky umožňují realizaci gymnaziálního vzdělávání. V roce 2024 byla
provedena rekonstrukce prostor školy včetně vybavení tříd i dalších prostor, např. šatny,
relaxační místnost. Podle stanovených priorit a vzhledem ke koncepčním záměrům ředitelka
průběžně dovybavuje materiálně technickou základnu pro výuku a vybavení počítačovou
i prezentační technikou (white-boardy včetně pláten a dataprojektorů). Škola disponuje
dostatečným množstvím kmenových i odborných učeben, např. chemická laboratoř, učebny
výtvarné a hudební výchovy, učebna pro výuku informačních a komunikačních technologií.
Výuka tělesné výchovy probíhá v pronajatých prostorách. Žákům je k dispozici relaxační
místnost a knihovna. Školní stravování je smluvně zajištěno externím subjektem.
Uspořádání vnitřních prostor a důraz na dodržování pravidel napomáhá k větší bezpečnosti
žáků. Vstup do budovy je zabezpečen prostřednictvím elektronického systému a vrátnice.

                          Hodnocení průběhu vzdělávání
Stanovené vzdělávací cíle vycházely zejména z úrovně vědomostí a dovedností žáků a byly
ve větší míře zaměřeny na opakování, systematizaci učiva i zvládnutí učiva neprobraných
tematických celků. Ve výuce učitelé většinou zohledňovali specifika žáků, zejména
v prvním ročníku dbali na utváření jejich studijních návyků a eliminaci rozdílů při přechodu
ze základní školy na vyšší stupeň vzdělávání. Pojetí výuky a pedagogický styl byly částečně
ovlivněny nižší mírou pedagogických zkušeností učitelů, což se mj. odráželo v rozdílné
aktivizaci žáků ve výuce. Většina hospitovaných hodin probíhala v příznivé pracovní
atmosféře. Žáci prokazovali odpovídající úroveň vědomostí a dovedností, což koresponduje
s jejich dosahovanými výsledky.
Ve zdařilých vyučovacích hodinách se pozitivně projevovala erudovanost pedagogů.
Vyučující účelně koordinovali jednotlivé činnosti žáků, poskytovali jim dostatečný časový
prostor pro vypracování zadaných úkolů, vedli je k samostatnosti, avšak žáci většinou plnili
stejná zadání, chyběla případně možnost volby zadaných úkolů podle jejich studijníc h
předpokladů a zájmu, popř. gradované úlohy. Vyučovací hodiny, ve kterých zvolené
vzdělávací strategie odpovídaly schopnostem a individuálním potřebám jednotlivc ů,
umožňovaly aktivní zapojení většiny žáků do výuky. Jasnou strukturou vyučovací hodiny
se vyznačovalo především přírodovědné vzdělávání (biologie, chemie), názornost této
výuky zvyšovalo využití audiovizuální techniky.
Účinnost části vzdělávacího procesu snižovaly některé didaktické nedostatky, např. méně
efektivní časová organizace činností ve vyučovací hodině, opomíjení vstupní motivace nebo
nejednoznačné formulování cílů hodiny. Hospitované hodiny většinou postrádaly
promyšlenou strukturou v souladu s vědomostními, dovednostními i postojovými cíli
definovanými ve školním vzdělávacím programu (dále „ŠVP“), využití mezipředměto výc h
vazeb. Vyučující většinou využívali méně pestré metody a formy výuky, převažovala
frontální výuka s dominantní převahou pedagoga. To se projevilo zejména v kvalitě
jazykového vzdělávání, vedeného rodilými mluvčími, jež bylo didakticky na nižší úrovni.
Tato výuka postrádala úvod vyučovacích hodin, využití didaktické techniky i větší pestrost


                                            3/7
výukových postupů, jež by podporovaly dynamiku vzdělávacího procesu. Efektivitu
vzdělávacího procesu rovněž snižovala malá míra názornosti výuky. Scházelo účelné
používání audiovizuální techniky, informačních technologií i soustavnější zařazování práce
s různými informačními zdroji, včetně učebnice. V některých hodinách se projevila také
nižší míra jazykové kultury žáků, případně malý prostor pro souvislejší mluvený projev.
Přibližně v polovině sledovaného vzdělávání pedagogové nevyužili didaktického závěru
vyučovací hodiny ke společnému shrnutí probraného učiva či vyhodnocení práce žáků. Část
učitelů rovněž v menší míře uplatnila prvky formativního hodnocení žáků s možností
sebereflexe nebo vzájemného hodnocení podle předem známých kritérií. Žákům tak nebyla
poskytovaná odpovídající zpětná vazba k jejich práci, chybělo společné vyhodnoce ní
přínosu činností pro další učení.

                          Hodnocení výsledků vzdělávání
Úroveň osvojených vědomostí a znalostí žáků je ověřována prostřednictvím běžných
nástrojů, např. ústní a písemné zkoušení žáků, doplněné samostatnými projekty
a prezentacemi. Pro hodnocení výsledků se postupně vytvářejí efektivní kontrolní nástroje.
Je nastaven systém pro pravidelnou evaluaci průběžných výsledků. Vedení školy sice
sleduje a vyhodnocuje celkové, skupinové i individuální výsledky vzdělávání žáků
na jednáních pedagogické rady, avšak chybí podrobnější analýza příčin studijní neúspěšnosti
jednotlivců a konkrétní opatření ke zjištěným nedostatkům jak na úrovni školy, tak i ve
vztahu k jednotlivcům. Rovněž v rámci předmětových komisí nedochází k pravidelné mu
vyhodnocování dosahovaných výsledků žáků, které by vedlo k jejich cílené podpoře nebo
úpravě didaktických postupů.
Adaptační proces žáků gymnázia je zaměřen na zvládnutí nároků středoškolského
vzdělávání a přijetí specifik výuky v gymnáziu. Většina žáků v prvním a druhém pololetí
školního roku 2023/2024 prospěla (97 %).
Personální zajištění školního poradenského pracoviště (dvě výchovné poradkyně, metodička
prevence, kariérní poradce, psychoterapeut) umožňuje zajišťování poradenských služeb.
Těžiště práce výchovné poradkyně a metodičky prevence spočívá především v řešení
výchovně vzdělávacích a vztahových problémů žáků a komunikaci se zákonnými zástupci.
Nastavený systém prevence vychází z charakteru školy a individualit žáků, umožňuje
identifikovat případné projevy sociálně patologického jednání a zahájit včasnou interve nc i.
Vzhledem k nízkému počtu žáků se speciálními vzdělávacími potřebami (k termínu
inspekční činnosti evidováni dva žáci) má jejich podpora individuální charakter. Přestože
se ve škole vzdělává vysoké procento žáků-cizinců, chybí systémová opatření na úrovni
školy. Žákům s odlišným mateřským jazykem je sice zajišťováno doučování z českého
jazyka, ne vždy se však daří eliminovat jejich jazyková bariéra.
Důležitým aspektem vzdělávání je podpora mimoškolních aktivit. Žáci se účastní kultur níc h
a sportovních akcí, exkurzí a adaptačních kurzů. Škola pořádá pravidelné projektové dny
zaměřené na aktuální témata, jako jsou ekologie, well-being a bezpečnost. Žáci mají možnost
zapojit se do mezinárodních projektů, jako je program DofE (The Duke of Edinbur gh´s
Award), který podporuje mladé lidi v rozvoji praktických dovedností. Škola dále organizuje
kariérní dny, kdy se žáci mohou setkat s odborníky z různých oborů a také nabízí poradenství
při výběru budoucího studia a kariéry. Podpora žákovských aktivit, projektů a nápadů
je organizována také v rámci programu FOSTRAween.




                                            4/7
                                         Závěry
Silné stránky:
   -   účelná podpora kladných mezilidských vztahů a vzájemné spolupráce vedením školy
       (2.2)
   -   systematický    rozvoj materiálně-technického       zázemí    školy v souladu
       s nejmodernějšími trendy umožňuje kvalitní realizaci vzdělávacích programů (2.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
   –   nižší míra kvalifikovanosti pedagogických pracovníků (3.1)
   –   nižší míra promyšlené výuky v souladu s vědomostními, dovednostními
       i postojovými cíli definovanými v ŠVP (4.1)
   –   nízké využití různých metod a forem výuky ovlivňující dynamiku a pestrost výuky
       (4.2)
   –   nízká míra zapojení žáků do evaluačního procesu ve výuce, nedostatečné využívá ní
       vzájemného hodnocení žáků podle stanovených kritérií či sebereflexe vlastního
       učebního pokroku (4.3)
   –   chybí systémová podpora žáků-cizinců (6.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz


Doporučení pro zlepšení činnosti školy
   -   metodicky podporovat učitele, zaměřit hospitační činnost na sledování pokroku
       jejich pedagogické práce a následnou kontrolu uplatňovaných opatření
   -   vytvářet pedagogickým pracovníkům podmínky pro doplnění odborné kvalifikace,
       popř. hledat kvalifikovanou náhradu
   -   častěji uplatňovat prvky formativního hodnocení a více využívat zpětnovazeb ní
       nástroje během výuky, zařazovat sebehodnocení žáků
   -   uplatňovat ve výuce metody a formy práce vycházející ze studijních předpokladů
       žáků, zařazovat gradované úlohy, podporovat diferenciaci vzdělávání, strukturovat
       vyučovací hodiny v souladu se v souladu s vědomostními, dovednostními
       i postojovými cíli definovanými v ŠVP
   -   ve výuce jednotlivých předmětů více podporovat vzdělávací postupy zaměřené
       na samostatné vyhledávání informací, systematickou práci s textem a souvislé ústní
       vyjadřování žáků
   -   zaměřit další vzdělávání pedagogických pracovníků na inovativní metody a formy
       vzdělávání, sledovat uplatňování poznatků z dalšího vzdělávání ve výuce
   -   důsledně uplatňovat spisovnou češtinu, dbát na jazykovou kulturu učitelů i žáků
       při vyučování
   -   nastavit motivační program a systémovou podporu pro žáky-cizince tak, aby byly
       vytvořeny podmínky pro eliminaci jejich jazykové bariéry.




                                            5/7
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějš ích
předpisů.



                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).



           Seznam dokladů, o které se inspekční zjištění opírají
 1.   Jmenovací dekret ředitelky školy ze dne 21. 9. 2022
 2.   Výpis z rejstříku škol a školských zařízení ke dni 10. 10. 2024
 3.   Výkaz o střední škole M 8 podle stavu k 30. 9. 2023 ulice Svidnická
 4.   Výkaz o střední škole M 8 a podle stavu k 31. 3. 2024 ulice Roháčova
 5.   Žádost o výmaz hotelové školy a ŠJ Svidnická ze dne 9. 10. 2024
 6.   Školní vzdělávací program – „Rozvíjíme v globálních souvislostech“
 7.   Školní řád Gymnázium, s platností od 1. 9. 2023 k termínu inspekce
 8.   Klasifikační řád Gymnázium, s platností od 1. 9. 2023 k termínu inspekce
 9.   Výroční zpráva o činnosti školy za školní rok 2023/2024
10.   Školní matrika vedená k termínu inspekce
11.   Personální dokumentace pedagogických pracovníků vedená k termínu inspekce
12.   Zápisy ze zasedání školské rady za školní rok 2023/2024
13.   Plán hospitací školní rok 2023/2024 a hospitační činnost pro školní rok 2023/2024
      (záznamy z hospitační činnosti vedení školy)
14.   Záznamy z jednání pedagogické rady za školní rok 2023/2024
15.   Zápisy z porad předmětových komisí za školní rok 2023/2024
16.   Smlouva o poskytnutí dotace mezi Magistrátem hlavního města Prahy a Gymnáz ie m
      FOSTRA a střední hotelovou školou, s.r.o. na školní rok 2023/2024 s dodatkem č. 1
17.   Smlouva o zvýšení dotace mezi Magistrátem hlavního města Prahy a Gymnázie m
      FOSTRA, s.r.o. na školní rok 2024/2025
18.   Finanční vypořádání dotací příjemcům prostřednictvím kraje ze státního rozpočtu
      nebo státních finančních aktiv za rok 2023




                                          6/7
                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Mgr. Tomáš Šimek, školní inspektor, vedoucí inspekčního týmu
Ing. Lukáš Kovač, školní inspektor
PhDr. Bc. Tibor Slažanský, PhD., školní inspektor
Bc. Šárka Snížková, kontrolní pracovnice
13. 11. 2024




                                         7/7
