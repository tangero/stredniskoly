CSI0X00AUVDV
Počet listů: 8




                                     Česká školní inspekce
                                      Zlínský inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIZ-1229/22-Z


Název                               Masarykovo gymnázium, Střední zdravotnická škola a
                                    Vyšší odborná škola zdravotnická Vsetín
Sídlo                               Tyršova 1069, 755 01 Vsetín
E-mail                              reditel@mgvsetin.cz
IČO                                 00843351
Identifikátor                       600018113
Právní forma                        Příspěvková organizace
Zastupující                         Mgr. Martin Metelka
Zřizovatel                          Zlínský kraj
Místo inspekční činnosti            Tyršova 1069, 755 01 Vsetín
                                    nám. Svobody 809, 755 01 Vsetín
Inspekční činnost na místě          21. 11. 2022 − 24. 11. 2022


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného ve střední škole a
vyšší odborné škole podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů, za období od poslední inspekční činnosti.
                                   Charakteristika
Zřizovatelem právnické osoby Masarykovo gymnázium, Střední zdravotnická škola a Vyšší
odborná škola zdravotnická Vsetín je Zlínský kraj. Právnická osoba vykonává činnost
střední školy a vyšší odborné školy (dále „škola“) a školní jídelny.
Ve školním roce 2022/2023 výuka probíhala celkem v pěti oborech vzdělání, z toho ve
střední škole ve třech oborech s maturitní zkouškou 79-41-K/41 Gymnázium, 79-41-K/81
Gymnázium, 53-41-M/03 Praktická sestra a v jednom oboru s výučním listem 53-41-H/01
Ošetřovatel, ve vyšší odborné škole v jednom oboru vzdělání 53-41-N/11 Diplomo va ná
všeobecná sestra, a to v denní i kombinované formě vzdělávání.
Ve škole se vzdělávalo celkem 840 žáků a 136 studentů, z nich kombinovanou formu studia
navštěvovalo 94 studentů. V době inspekce škola identifikovala 35 žáků se speciálními
vzdělávacími potřebami (dále „SVP“), kterým byla poskytována podpůrná opatření
v rozsahu 1. až 4. stupně, 2 žáci byli vzděláváni podle individuálního vzdělávacího plánu.


                         Hodnocení podmínek vzdělávání
Škola má vypracovanou srozumitelnou koncepci svého rozvoje s reálně nastavenými
a promyšlenými cíli odpovídajícími jejím aktuálním podmínkám a potřebám. Účelně
stanovené priority zaměřené zejména na zkvalitnění výuky a vzdělávacího pokroku žáků,
systematickou péči a odborný rozvoj pedagogického sboru, na podporu sdílení identity
a jednotné kultury školy se vedení školy průběžně daří plnit. Se strategií školy se
pedagogové ztotožňují a společně ji naplňují. Při řízení pedagogického procesu vedení školy
ve velké míře vhodně a cíleně využívalo činnost předmětových komisí. Kontrola výchovně
vzdělávacího procesu byla systematická a účinná. Hospitační činnost vedení školy byla
prováděna pravidelně a v dostatečné míře, vyučujícím byla poskytovaná velmi dobrá zpětná
vazba.
Vzdělávání probíhalo podle školních vzdělávacích programů a akreditovaných vzdělávac íc h
programů. Se školními vzdělávacími programy vyučující aktivně a systematicky pracovali a
inovovali v souladu s příslušnými rámcovými vzdělávacími programy, u nižšího stupně
gymnaziálního vzdělávání došlo zejména k aktualizaci ve vzdělávací oblasti Informatika a
v oboru vzdělání Praktická sestra škola velmi dobře reagovala na změny probíhající ve
zdravotnictví.
Vzdělávání je zabezpečeno účelně složeným a zkušeným pedagogickým sborem. Vedení
školy cíleně podporuje profesní rozvoj pedagogů a jejich spolupráci. Pro usnadnění adaptace
začínajícím učitelům má škola zpracován program jejich pravidelné a systematická podpory.
Další vzdělávání pedagogických pracovníků bylo zaměřeno kromě prohloubení odborných
znalostí a využívání informačních technologií ve výuce také na rozvoj komunikač níc h
dovedností, koučování, na projektové vyučování, podporu kariérového poradenství
a inkluzivního vzdělávání.
Škola má pro vzdělávání velmi dobré materiální podmínky, pro své činnosti je vybavena
potřebným technickým zázemím, kvalitními učebními pomůckami a didaktickou technikou.
Modernizací a dovybavením se zvýšila úroveň vzdělávání především v oblasti informač níc h
a komunikačních technologií a úroveň vybavení učeben pro odbornou přípravu
zdravotnických oborů, čímž je výuka ve značné míře přiblížena praxi ve zdravotnických a
sociálních zařízeních. Pro podporu zdravého klima ve škole byly vytvořeny vhodné prostory
pro činnost školního poradenského pracoviště a zřízeny oddechové zóny, které byly žáky a


                                           2/8
studenty aktivně využívány k relaxaci a setkávání se během přestávek i mimo vyučová ní.
Prostředí školy je estetické a podnětné. Bezpečnostní rizika škola pravidelně
vyhodnocovala, průběžně byla zajištěna informovanost a poučení žáků a studentů
k bezpečnému chování. Kromě zkvalitnění materiálních podmínek byly účelně využity
mimorozpočtové zdroje k realizaci nadstandardních aktivit pro žáky, dalšímu vzdělává ní
pedagogů a personálnímu zabezpečení školního poradenského pracoviště.
Školní stravování zabezpečuje škola vlastní činností ve školní jídelně. Žáci i studenti mají
možnost výběru ze tří druhů nabízených jídel, skladba jídelních lístků respektuje pestrost a
výživovou hodnotu stravy.
Jednotliví členové školního poradenského pracoviště spolu navzájem účelně spolupracují,
vzniklé problémy řeší cíleně s třídními učiteli i dalšími vyučujícími. Výchovná poradkyně
kromě systematické péče o žáky se speciálními vzdělávacími potřebami poskytuje účinnou
metodickou pomoc i pedagogům. Škola průběžně sleduje případné signály všech forem
rizikového chování a má jasně nastavená pravidla a postupy pro jejich řešení. Jednotlivé
preventivní aktivity a programy organizované školou se vhodně promítaly do konkrétních
činností žáků ve výuce i při ostatních akcích. Školní psycholožka poskytovala žákům,
studentům a učitelům individuální konzultace. Účelná byla její spolupráce s třídními učiteli
realizovaná formou metodické podpory směrem k práci s třídním kolektivem.
Škola dlouhodobě spolupracovala s mnoha partnery. Oboustranně přínosná byla
mezinárodní spolupráce se středními školami zaměřená na oblast významu kvality životního
prostředí. Na velmi dobré úrovni byla dlouhodobá spolupráce s místními základními,
mateřskými i středními školami v oblasti zdravotnické prevence. Stěžejními partnery školy
jsou zařízení sociálních služeb a nemocnice ve Vsetíně i Valašském Meziříčí. Da lším
významným a přínosným partnerem školy je město Vsetín spolu s místními neziskovými
organizacemi. Žáci i studenti se pravidelně podíleli na kulturních akcích pořádaných městem
a aktivitách charitativního a dobrovolnického charakteru.


                          Hodnocení průběhu vzdělávání
Průběh vzdělávání byl sledován v teoretické výuce ve všeobecně vzdělávacích předmětech
- český jazyk a literatura, anglický a německý jazyk, matematika, fyzika, chemie, zeměpis,
biologie, společenské vědy, člověk a společnost, dějepis, hudební výchova, výtvarná
výchova, tělesná výchova, v odborných předmětech - psychologie a komunikace, klinická
propedeutika, anatomie a fyziologie, somatologie, sociální práce, potřeby člověka
a v praktickém vyučování oboru vzdělání Ošetřovatel.
Komunikace ve velmi dobře promyšlené a realizované výuce cizích jazyků byla efektivně
realizována v cílových jazycích, žáci byli také systematicky vedeni k rozvoji slovní zásoby.
Frontální způsob výuky se účelně střídal se samostatnou prací žáků, ve velké míře byla
zařazována práce žáků ve dvojici či ve skupině a přímá interakce mezi učitelem a žáky
podporovala rozvoj a upevňování jejich komunikačních dovedností. Ve výuce českého
jazyka a literatury žáci dokázali sami správně aplikovat mluvnická pravidla na příkladech,
vyhodnotit různé návrhy řešení, vhodně pracovat s chybou. Zvolené formy a metody
podporovaly aktivní procvičování a upevňování gramatického učiva.
Ve sledovaných hodinách matematiky a přírodovědných předmětů byly ke vstupní
i průběžné motivaci žáků vhodně využívány jejich dosavadní znalosti a dovednosti. Zvolené
metody a formy výuky s účelným využitím digitální techniky vyučujícími i žáky měly ve
většině hodin pozitivní vliv na kvalitu vzdělávání. Žáci byli vedeni k dodržování správné


                                            3/8
odborné terminologie, dostávali dostatečný prostor pro vzájemnou komunikaci i spolupráci,
při níž se vzájemně respektovali.
Ve většině sledované výuky společenskovědních předmětů převažovala věcná a otevřená
komunikace mezi žáky a učiteli. Žáci velmi dobře využívali své zkušenosti z reálného života.
Zvolené metody a formy ve výuce dějepisu byl málo efektivní. V předmětech výchovné ho
zaměření byla výuka dobře organizačně promyšlená i realizovaná. Pro dosažení stanovenýc h
cílů v tělesné výchově byli žáci cíleně vedeni k plnění pohybových aktivit, dostávali účinnou
zpětnou vazbu využitelnou pro jejich učení. Také ve výuce výtvarné a hudební výchovy se
na kvalitě výuky kladně projevilo systematické vedení žáků k rozvoji kreativního myšlení a
vlastnímu uměleckému vyjádření. Žáci účelně pracovali samostatně i ve skupinách.
Ve výuce všeobecně vzdělávacích předmětů panovala příjemná pracovní atmosféra, ve
většině hodin byly efektivně a v dostatečné míře využity digitální technologie. Cíle výuky
byly dobře nastaveny, pouze v některých sledovaných vyučovacích hodinách biologie,
zeměpisu a společenskovědních předmětů byly využity efektivní závěrečné vyhodnoce ní
zaměřené na shrnutí a upevnění poznatků a získání zpětné vazby o znalostech
a dovednostech žáků dosažených v jejich průběhu. V menší míře byly interpretová ny
informace získané z různých zdrojů spolu s využitím nabídky možnosti výběru z učebních
úloh odlišné kognitivní náročnosti a cíleného vedení žáků ke kritickému myšlení.
V hodinách odborných předmětů byly účelně propojovány získané teoretické poznatky se
situacemi z praktického života. Žáci měli dostatečný prostor pro vzájemné sdílení postřehů,
uvádění využitelných příkladů a aplikování teoretických znalostí z výuky v reálných
situacích. Na kvalitě výuky se pozitivně odrazil jasně stanovený cíl vyučovací hodiny
a účelně použité metody a formy směřující k pochopení probírané nové učební látky. Mezi
žáky i pedagogy panovala oboustranná důvěra, vstřícnost a ochota. Žáci pracovali se
zájmem, dokázali mezi sebou dobře spolupracovat, současně dostávali kvalitní zpětnou
vazbu využitelnou k dalšímu učení. Příkladné bylo průběžné vyhodnocení práce podporující
posilování jejich sebevědomí. Ve výuce byly efektivně využity aktuální informace a
současná problematika ve zdravotnictví. Velmi dobře bylo využito mezipředměto výc h
vztahů. Vedení žáků k účelnému uplatnění sebereflexe dosahovaných výkonů efektivně
napomáhalo naplnění vzdělávacího cíle. Žáci byli systematicky vedeni k dodržování správné
terminologie, využívání a procvičování odborných pojmů i při činnostech každodenní praxe.
Praktické vyučování bylo dobře organizačně promyšleno s účelným střídáním různých
výukových metod. Většina žáků dokázala účelně využít již nabytých dovedností i znalostí.
V průběhu praktického vyučování byli žáci vedeni ke spolupráci, cíleně diskutova li
k zadaným úkolům, velmi dobře byla k učení využita práce s chybou. Systematicky byla
hodnocena kvalita práce i výkon jednotlivých žáků a byla jim poskytována velmi dobrá
zpětná vazba využitelná k dalšímu učení.
Průběh výuky ve vyšším odborném vzdělávání byl sledován v anglickém jazyce a
ošetřovatelství. V semináři anglického jazyka byly u žáků cíleně prohlubovány znalosti
odborné zdravotnické terminologie. Ve výuce odborného předmětu byli studenti vhodně
motivováni k plnění zadaných úkolů a k podpoře samostatného myšlení. Na kvalitě výuky
se pozitivně odrazila práce s přenesenými aktuálními daty získanými z různých zdrojů a také
jejich následná analýza a vyhodnocování.




                                            4/8
                          Hodnocení výsledků vzdělávání
Škola pravidelně sleduje úspěšnost žáků ve vzdělávání. V rámci externího ověřování
žákovských znalostí proběhlo testování, při kterém ve srovnání s celorepubliko vými
výsledky dosáhli žáci v informační gramotnosti dobrých úspěchů a v matematice, fyzice
a anglickém jazyce výborných výsledků.
Pedagogičtí pracovníci pravidelně sledovali a zaznamenávali průběžné výsledky vzdělává ní
jednotlivých žáků a studentů. Tyto výsledky společně s výsledky tříd a skupin vedení školy
projednávalo a analyzovalo, na základě vyhodnocování byla přijímána účelná opatření
k jejich zkvalitnění.
Systém podpory poskytované žákům ohroženým školním neúspěchem měla škola velmi
dobře nastaven. Již v počáteční fázi vzdělávání byli žáci se slabším prospěchem a zvýšenou
absencí ve škole evidováni, jejich neúspěchy a problémy v učení se vedení školy
i pedagogičtí pracovníci cíleně zabývali a v průběhu studia jim byla poskytována podpora
formou konzultací a doučování v jednotlivých předmětech. Tato pomoc byla žáky ve velké
míře využívána. Dále škola nabízela žákům kroužek na podporu matematické gramotnosti a
logiky. Dopady využívaných podpůrných opatření škola účelně vyhodnocovala, průběžně
sledovala jejich uplatňování a jejich účelnost.
Po celou dobu studia se škola žákovským výsledkům vzdělávání soustavně věnovala, všichni
žáci přihlášení k maturitní zkoušce tuto zkoušku následně konali. Výsledky společné
i profilové části maturitní zkoušky v posledních třech letech byly celkově na velmi dobré
úrovni. Ve srovnání s výsledky ostatních středních škol obdobného typu byla úspěšnost žáků
při zkoušce vyšší. Maturitní výsledky vedení školy i předmětové komise pravidelně
sledovaly, analyzovaly a průběžně vyhodnocovaly. I přes velmi dobrou úspěšnost žáků
u maturitní zkoušky byla na základě jejich výsledků v roce 2020/2021 zpracována podrobná
analýza výsledků profilové části maturitní zkoušky s vyhodnocením a stanovenými
opatřeními k jejich zlepšení. Nejvýznamnějším opatřením bylo nové nastavení skladby
volitelných předmětů. Ve školním roce 2021/2022 následně byla provedena další důkladná
analýza, tentokrát zaměřená na výsledky společné části maturitní zkoušky. Výsledky
analýzy škola vyhodnotila s nastavením dalších opatření vedoucích k jejich zkvalitňová ní.
Jednalo se především o zvýšení pozitivní motivace žáků, zintenzivnění procvičování oblastí,
ve kterých se nejčastěji chybovalo, individuální podporu žáků včetně nabídek a realizace
doučování a konzultací. Realizace přijatých opaření zejména u žákovských výsledků ve
školní části maturitní zkoušky se na úspěšnosti žáků u zkoušek projevila pozitivně.
Výsledky studentů při ukončování vyššího odborného vzdělávání v posledních třech letech
byly na výborné úrovni, všichni studenti u absolutoria uspěli, více než třetina z nich prospěla
s vyznamenáním. Výsledky úspěšnosti studentů byly pravidelně sledovány a evidovány.
Také výsledky závěrečných zkoušek ve sledovaném období byly na výborné úrovni. Všichni
žáci uspěli. Počty žáků, kteří studium ukončili s vyznamenáním, se průběžně zvyšova ly.
V loňském školním roce se závěrečné zkoušky nekonaly, v předloňském školním roce
s vyznamenáním prospěla již polovina žáků.
Škola vytváří vhodné podmínky a motivuje své žáky a studenty k zapojení do mnoha aktivit
s pozitivním dopadem na rozvoj jejich odborných kompetencí. Žáci se pravidelně účastní
vědomostních jazykových, matematických, přírodovědných, ekonomických soutěží,
dovednostních odborných soutěží i soutěží v rámci středoškolské odborné činnosti. Mezi
nejvýznamnější úspěchy patřila jejich čelní umístění v soutěžích zaměřených na astronomii,
oblasti literatury a v poskytování první pomoci pořádaných na celostátní i mezinárod ní
úrovni.


                                             5/8
                                         Závěry
Vývoj školy
- Zvyšující se počet žáků ve zdravotnických oborech vzdělání.
- Zkvalitnění materiálních podmínek vzdělávání především pro odbornou přípravu žáků
   a studentů a zařazování informačních a komunikačních technologií do výuky.
Silné stránky
- Výborná umístění žáků v soutěžích v rámci kraje a republiky i velmi dobré výsledky
  získané v soutěžích na mezinárodní úrovni.
- Kvalitní činnost školního poradenského pracoviště podporující zlepšování vzdělávac ího
  pokroku žáků.
Slabé stránky a/nebo příležitosti ke zlepšení
- Zintenzívnit míru využívání slovní interpretace informací získaných z různých zdrojů
  žáky zejména v teoretické výuce všeobecně vzdělávacích předmětů.
- Zkvalitnění vedení žáků k podpoře kritického myšlení v teoretické výuce všeobecně
  vzdělávacích předmětů.
Doporučení pro zlepšení činnosti školy
- Zaměřit se při hospitační činnosti na sledování efektivity využívání výběru úloh
  s odlišnou úrovní náročnosti.
- Při plánování dalšího vzdělávání pedagogických pracovníků se zaměřit na podporu
  vedení žáků ke kritickému myšlení v teoretické výuce všeobecně vzdělávacích předmětů.
- Ve výuce klást větší důraz na využívání slovní interpretace informací získanýc h
   z různých zdrojů žáky.


            Seznam dokladů, o které se inspekční zjištění opírají
 1.   Zřizovací listina Masarykova gymnázia, zdravotnické školy a Vyšší odborné školy
      zdravotnické Vsetín čj.: 1138/2001ŠK ze dne 12. 9. 2001, vydaná Zlínským krajem
      ve znění dodatků č. 1 až 9 k 25. 6. 2018
 2.   Rozhodnutí ve věci změny zápisu do rejstříku škol a školských zařízení vydané
      Krajským úřadem Zlínského kraje čj.: 83589/2018 ze dne 12. 12. 2018 s účinností
      od 1. 9. 2019
 3.   Výpis správního řízení vydaný MŠMT č. j. MSMT-10546/2020-2 ze dne 3. 3. 2020
      s platností od 3. 3. 2020
 4.   Rozhodnutí ve věci změny zápisu do rejstříku škol a školských zařízení vydané
      Krajským úřadem Zlínského kraje čj.: 19188/2020 ze dne 20. 4. 2020 s účinností
      od 1. 9. 2020
 5.   Jmenování ředitele školy č. j. KUZL 43618/2018 ze dne 9. července 2018 s účinností
      od 1. 8. 2018
 6.   Povolení výjimky z počtu žáků ve třídě čj.: KUZL 766271/2022 ze dne 12. 9. 2022
 7.   Školní řád pro střední školu a pro vyšší odbornou školu ve školním roce 2022/2023
      k datu inspekce
 8.   Zápisy z jednání pedagogické rady a předmětových komisí 2020/2021 a 2021/2022
      k datu inspekce


                                          6/8
 9.   Školní vzdělávací program oboru vzdělání Ošetřovatel a Praktická sestra ve školním
      roce 2022/2023 k datu inspekce
10.   Školní vzdělávací program pro čtyřleté gymnaziální vzdělávání a pro osmileté
      gymnaziální vzdělávání ve školním roce 2022/2023 k datu inspekce
11.   Akreditovaný vzdělávací program Diplomovaná všeobecná sestra 53-41-N/11, forma
      vzdělávání denní a kombinovaná ve školním roce 2022/2023
12.   Třídní knihy a výkazy, rozvrhy tříd ve školním roce 2022/2023 k datu inspekce
13.   Koncepce dalšího rozvoje školy ve školním roce 2017/2018
14.   Hospitační a kontrolní činnost ředitele a zástupců ředitele školy ve školním roce
      2020/2021, 2021/2022 a 2022/2023 k datu inspekce
15.   Doklady o dosaženém vzdělání pedagogů ve školním roce 2022/2023 k datu inspekce
16.   Plány dalšího vzdělávání pedagogických pracovníků 2021/2022 a 2022/2023
17.   Zápisy předmětových komisí ve školním roce 2021/2022 a 2022/2023 k datu inspekce
18.   Autoevaluace školy ve školním roce 2020/2021 a 2021/2022
19.   Spisy žáků a studentů přijatých a nepřijatých ke vzdělávání pro školní rok 2020/2021
      a 2021/2022 k datu inspekce
20.   Dokumentace k výchovnému poradenství a minimální prevenci ve školním roce
      2021/2022 a 2022/2023 k datu inspekce
21.   Dokumentace k zajištění podmínek bezpečnosti a zdraví žáků a studentů ve školním
      roce 2022/2023 k datu inspekce
22.   Dokumentace k zajištění školního stravování ve školním roce 2021/2022 a ve školním
      roce 2022/2023 k datu inspekce
23.   Podklady k vyhodnocení příjmů a výdajů školy za rok 2021 a 2022 k datu inspekce




                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Zlínský inspektorát, Zarámí 88,
P. O. Box 125, 760 01 Zlín, případně prostřednictvím datové schránky (g7zais9), nebo
na e-podatelnu csi.z@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




                                           7/8
Složení inspekčního týmu a datum vyhotovení inspekční zprávy

Titul, jméno, příjmení, funkce
 Ing. Zuzana Mücková, školní inspektorka,
 vedoucí inspekčního týmu                            Zuzana Mücková v.r.

 PhDr. Josef Hitmár, školní inspektor
                                                      Josef Hitmár v. r.

 Mgr. Zuzana Tydlačková, školní inspektorka
                                                   Zuzana Tydlačková v. r.

 Mgr. Jana Zámečníková, školní inspektorka
                                                    Jana Zámečníková v. r.

 Mgr. Radovan Zicháček, školní inspektor
                                                    Radovan Zicháček v. r.

 Ing. Anna Zámečníková, kontrolní pracovnice
                                                   Anna Zámečníková v. r.
 MUDr. Lenka Výletová, odborník na
 zdravotnické předměty                               Lenka Výletová v. r.

Ve Zlíně 15. 12. 2022




                                            8/8
