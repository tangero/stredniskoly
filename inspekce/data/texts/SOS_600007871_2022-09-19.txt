                                     Česká školní inspekce
                                    Středočeský inspektorát
__________________________________________________________________________________________________________ __




                         IN S P E K Č N Í ZP R ÁVA
                                          Čj. ČŠIS-1764/22-S


Název                                Vyšší odborná škola a Střední odborná škola, Březnice,
                                     Rožmitálská 340
Sídlo                                Rožmitálská 340, 262 72 Březnice
E-mail                               skola@sbrez.cz
IČO                                  61 100 277
Identifikátor                        600 007 871
Právní forma                         příspěvková organizace
Zastupující                          Ing. Marie Fiřtíková
Zřizovatel                           Středočeský kraj
Místo inspekční činnosti             Rožmitálská 340, Březnice
Termín inspekční činnosti            19., 20.,22. a 23. září 2022


Inspekční činnost byla zahájena předložením pověření k inspekční činnosti.


                                  Předmět inspekční činnosti
Zjišťování a hodnocení podmínek, průběhu a výsledků vzdělávání podle přísluš nýc h
školních vzdělávacích programů (dále ŠVP) a akreditovaných vzdělávacích programů,
naplňování ŠVP a jeho souladu s právními předpisy a rámcovým vzdělávacím programem
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.
Inspekční činnost na podnět podle § 174 odst. 6 školského zákona.




2022/2023                                            1
                                   Charakteristika
Příspěvková organizace (dále „škola“) sdružuje vyšší odbornou školu (dále VOŠ), střední
školu (SŠ), domov mládeže (DM), školní jídelnu a školní hospodářství. K termínu inspekční
činnosti se v ní vzdělávalo 183 žáků v denní formě ve čtyřletých oborech s maturitní
zkouškou Sociální činnost, Informační technologie a Agropodnikání a 96 studentů v denní
a kombinované formě vyššího odborného vzdělávání v oboru Sociální práce. Počet žáků SŠ
v posledních dvou letech ve srovnání s minulou inspekční činností narostl, výrazně
v letošním školním roce. Přesto je nejvyšší povolený počet žáků školy využit zhruba
z poloviny. U VOŠ je patrná tendence ke zvyšování počtu studentů v denní formě
a snižování jejich počtu v kombinované formě. Jejich nejvyšší povolený počet je využit
z jedné třetiny. V oborech vzdělání VOŠ Informační technologie a Obchodování
se zemědělsko-potravinářskými komoditami neprobíhá vzdělávání od školního roku
2019/2020, resp. 2015/2016. Průběžně roste počet ubytovaných, aktuálně jich je 67 ve třech
výchovných skupinách. Školní stravování využívá 144 žáků a studentů. Ve školním
hospodářství se obhospodařují rozsáhlé pozemky v bezprostřední blízkosti školy.
K termínu inspekce škola vzdělávala šest žáků s platným doporučením školského
poradenského zařízení a identifikovala dalších sedm žáků s potřebou podpůrných opatření.
Aktuálně se ve škole vzdělávalo sedm žáků s odlišným mateřským jazykem, někteří z nich
s částečnou jazykovou bariérou.


                         Hodnocení podmínek vzdělávání
Ředitelka školy (dále „ředitelka“) vykonává svou funkci od roku 2008. V dlouhodobém
záměru do roku 2025 vhodně navazuje na vyhodnocenou strategii z předcházejících let
a vychází z účelně zpracované SWOT analýzy. Konkrétní kroky k dosažení nastavenýc h
cílů jsou přehledně a podrobně rozpracovány v ročních plánech práce. Škola se aktivně
zapojuje do projektové činnosti, kontinuálně se zlepšují materiální podmínky a prohlubuje
se spolupráce se sociálními partnery. Strategie návaznosti vyššího odborného studia
na střední vzdělávání se dobře daří rozvíjet u oboru Sociální činnost a Sociální práce.
Prioritní úkoly připravit žáky na úspěšné složení maturitní zkoušky (MZ), motivovat je
k vyššímu úsilí a zaměřit se na prevenci školní neúspěšnosti společně se snižováním vysoké
absence se nedaří dostatečně naplňovat. Rovněž cíl podporovat širší spolupráci učitelů,
jejich vzájemné hospitace a diferencovat jejich přístup k žákům využíváním inovativníc h
metod se daří plnit částečně. Většina nedostatků z minulé inspekční činnosti přetrvává.
Ředitelka vhodně delegovala část pravomocí na poradní sbor, který projednává úkoly
v rámci operativních porad či porad vedení. Od školního roku 2022/2023 došlo ke změně
na pozici zástupce ředitelky, což přineslo některé těžkosti, které se postupně daří
odstraňovat. Informační systém pro žáky, studenty, zaměstnance a zákonné zástupce byl
vhodně rozšířen pomocí on-line platformy využívané v distanční výuce. Avšak zástupci
školního parlamentu při rozhovoru potvrdili, že komunikace mezi žáky, studenty a vedením
školy byla omezená a začíná se rozvíjet až ve školním roce 2022/2023. V DM se zpravidla
dařilo projednávat podněty při jednání domovní rady. Vedení školy méně systematick y
získávalo objektivní zpětnou vazbu pro hodnocení činnosti školy a zjištění případných rizik
ve vzájemných vztazích.
Škola dbá na prevenci a omezování rizikových situací v bezpečnosti a ochraně zdraví.
Zajišťování bezpečnosti žáků a studentů je funkční. Drobné úrazy se staly především při
hodinách tělesné výchovy.



2022/2023                                   2
Pro kvalitu vzdělávání ve všech oborech je přínosná velmi dobrá spolupráce s organizace mi,
ve kterých je zajišťováno praktické vyučování. Významná je charitativní a dobrovolnická
činnost žáků a studentů, která účinně rozvíjí jejich sociální kompetence.
V personální oblasti došlo k částečné obměně sboru, která se významněji nepromítla do míry
jeho kvalifikovanosti. Odborná kvalifikace chybí jednomu učiteli, který si ji doplňuje
studiem, podobně jako jedna vychovatelka. Ve školním poradenském pracovišti (ŠPP) došlo
ke změně na pozici výchovného poradce, který si specializační studium doplňuje,
dlouhodobě vykonává svou funkci kvalifikovaná školní metodička prevence.
Hospitační činnost vedení školy byla méně četná a zpravidla nevyústila v konkrétní
doporučení pro pozitivní ovlivnění průběhu vzdělávání, což se negativně projevilo
v hospitované výuce. Dalšího vzdělávání pedagogických pracovníků se účastnila zhruba
polovina sboru. Zaměřené bylo například na doplňující didaktické vzdělávání v anglické m
jazyce, vzdělávání ze šablon a na odborné předměty, ale chybělo vzdělávání učitelů v oblasti
inovativních a aktivizačních prvků ve výuce. Předmětové komise se ve své činnosti účelně
soustředily především na problematiku plnění ŠVP a akreditovaného vzdělávac ího
programu, plánování a organizaci soutěží, obnovu pomůcek, pouze některé z nich na vhodná
opatření ke zvýšení kvality například maturitních prací.
Vedení školy i nadále věnuje velkou pozornost zdokonalování materiálních podmínek .
Prostředí školy je příjemné, upravené a esteticky vyzdobené, chybí však prostory
pro relaxaci žáků a studentů či volně přístupná knihovna vhodná pro rozvoj jejich čtenářské
gramotnosti. Velká pozornost je věnována prostředí DM, podmínky pro ubytování a zejména
pro sportovní vyžití jsou velmi dobré. Finanční prostředky ze státního rozpočtu, z projektů,
grantů a z doplňkové činnosti škola cíleně investuje do zlepšování podmínek pro vzdělává ní.
                          Hodnocení průběhu vzdělávání
V hodnocené výuce projevovali pedagogové zájem o žáky a studenty a jejich vzdělání.
Poskytovali jim dostatek času pro řešení úlohy nebo formulaci odpovědi. Žáci i studenti
bez obav pokládali otázky a sdělovali své postřehy. V hodinách byli účinně motivo vá ni
častým propojováním teoretických vědomostí s jejich využitím v praxi. V některých
hodinách byla názornost výuky podpořena použitím digitální techniky. Při vzdělávání byly
zaznamenány výrazné kvalitativní rozdíly v různých vzdělávacích oblastech a v účinnos ti
užitých forem a metod pedagogické práce. V polovině vyučovacích hodin s neefektivní
frontální organizací vyučování docházelo k nerovnoměrnému zapojení žáků a studentů
do vyučování a v některých případech i k jejich pasivitě. Dominantní role učitele a důraz
na předávání hotových informací nedostatečně rozvíjely schopnost odborné diskuse
a neumožňovaly rozvoj souvislejšího mluveného projevu žáků a studentů. V naprosté
většině hodin chyběly ve větší míře metody a formy práce podporující kooperaci ve skupině
či spolupráci ve dvojici a často nedocházelo k diferenciaci učiva ani úkolů. Až na výjimk y
neproběhly didakticky správné závěry vyučovacích hodin s efektivním shrnutím učiva
a potřebným zhodnocením zvládnutí učební látky.
Při výuce ve SŠ ve všeobecně vzdělávacích předmětech vyučující v českém jazyce účinně
rozvíjela obsahově náročnou komunikaci ve slohové práci. V podpoře čtenářské gramotnosti
však škola nepostupuje dostatečně systematicky, ani v požadované komplexnosti napříč
celým předmětovým spektrem. Efektivní práce s textem nebyla ve sledovaných hodinách
patrná, žáci pouze vyhledávali informace v učebnici nebo v pracovním listu. Jen v některých
hodinách se věnovali formulování hlavních myšlenek vyplývajících z textu. Rovněž nebyla
patrná složitější práce s textem nebo s autorským záměrem a chyběla účinnější podpora
rozvoje kritického myšlení žáků. Výuka anglického jazyka byla správně vedena v daném



2022/2023                                    3
cizím jazyce, ve třetině hodin byla vhodně doprovázena použitím digitálních technologií.
Pouze v jedné třetině hodin byla zaznamenána diferenciace obsahu probíraného učiva
či vrstevnické hodnocení a sebehodnocení. Zvolené formy práce neumožňovaly dostatečný
rozvoj komunikativních kompetencí. Ve výuce matematiky vyučující srozumite lně
formulovali vzdělávací cíl, ne vždy však dosažení tohoto cíle zhodnotili. Výuka byla
především zaměřena na vhodně strukturované procvičování a upevňování znalostí žáků.
V případě nedostatečných znalostí potřebných k řešení příkladu jim vyučující zpravidla
poskytovali individuální pomoc. Žáci byli správně vedeni k využití alternativních postupů
a odhadu při řešení úloh. Přibližně ve dvou třetinách výuky se vyučujícím problémovými
otázkami a účelně vedeným rozhovorem dařilo udržet pozornost a iniciativu žáků. Zbývajíc í
výuka zejména v nižším ročníku však žáky jen málo motivovala, převaha činností na straně
učitele vedla k jejich nerovnoměrnému zapojení až k pasivitě. Ve větší části hospitovanýc h
hodin byla účinně zvyšována názornost výuky nejen využitím didaktické techniky,
ale i pomocí grafických znázornění.
V hodinách odborných předmětů oboru Informační technologie vyučující správně vycháze l
z míry osvojení učiva a často podněcoval žáky vhodně formulovanými otázkami
k logickému odvozování potřebných souvislostí. V předmětu praktického zaměření byl nižší
počet žáků účelně využit k individualizaci výuky. V závěru vyučovacích hodin byli všichni
vedeni ke shrnutí probraného učiva. Výuka se vyznačovala pozitivní atmosférou a vstřícným
přístupem učitelů k žákům.
Ve výuce odborných předmětů v oboru Sociální činnost využili vyučující názorné pomůcky.
V menší části hodin vytvořili prostor pro řešení zadaných úkolů v rámci skupinové práce,
při které žáci zároveň využili poznatky z jiných předmětů a aplikovali je do reálných
situací. Vhodně byly využity videoukázky, které efektivně demonstrovaly praktické činnosti
jednotlivých zařízení v rámci poskytování konkrétních sociálních služeb. Efektivitu výuky
snižovala ve většině hodin dominantní úloha učitele, která při frontální organizaci výuky
vedla k pasivitě žáků, nerozvíjela jejich kritické myšlení a nepodporovala je ve využití
různých informačních zdrojů.
V odborných předmětech v oboru Agropodnikání panovala tvůrčí a přátelská atmosféra,
učitelé uplatňovali zásadu přiměřenosti a věnovali individuální péči žákům, kterým bylo
třeba při plnění probíraných témat pomáhat. V některých hodinách se vyučujícím dařilo
oživit výuku promítnutím videa, vyplňováním pracovních listů, přehlednými nákresy
na tabuli a samostatným vyhledáváním informací žáky na mobilních telefonec h.
Při společném opakování byli díky nižšímu počtu žáků ve třídě většinou zapojeni téměř
všichni. Ve výuce nácviku desetiprstové hmatové metody byli žáci zvyklí pracovat
s počítačovým programem, psali zcela individuálně a učitel jim pouze poskytoval pomoc.
Výuka však působila jednotvárně a nebyla oživena zařazením například soutěže
či relaxačními prvky.
Při praktickém vyučování na pracovištích školní zahrady, ve skleníku, v rekonstruova nýc h
dílnách a na rozhlehlých pozemcích využívají žáci běžně malou i velkou zemědělskou
techniku. Část výuky probíhala efektivně pod vedením učitelky odborných předmětů
za spolupráce pracovnice ze státního kontrolního ústavu, která poutavě žáky seznamova la
s určováním škůdců a chorob rostlin. Žáci byli vhodně vybaveni do terénu, sledovali
výsledky zásahu do porostů a kladli zajímavé dotazy. Na pracovišti smluvního partnera
se pod dohledem instruktora v provozovnách živočišné výroby vhodně seznamova li
s reálným provozem.
Při výuce ve VOŠ v odborných předmětech se většinou dařilo předávat studentům učivo
přehledně a názorně. Pedagogové často vystupovali příjemně a přirozeně, uváděli vhodné


2022/2023                                   4
příklady z praxe a některým se podařilo rozvinout odbornou diskusi účelným rozdělením
studentů do dvojic či skupin. V průběhu výuky se na ně pedagogové často obraceli s dotazy,
což zvyšovalo přirozené aktivní zapojení do vyučování a dobře posloužilo k vzájemné mu
hodnocení. Ve zdařilých výukových jednotkách reagovali pedagogové vstřícně na různé
nápady a příklady uváděné studenty, kladli zajímavé otázky, které studenty zaujaly.
U některých pedagogů však pojetí přednášky svou nízkou náročností odpovídalo učivu
na SŠ. Zaznamenána byla jednotvárná, monotónní výuka, která nepodněcovala studenty
k žádné aktivitě. Nevhodné bylo čtení poznámek pedagogem z notebooku a jejich diktování
studentům. Tyto vyučovací jednotky postrádaly soudržnost, vedly studenty k činnoste m,
které se k danému předmětu nevztahovaly.
V hodnocené výuce anglického jazyka ve VOŠ bylo patrné, že zvolený způsob výuky
podněcoval studenty k aktivitě a vzájemné interakci mezi nimi a vyučujícími. Pedagogové
volili pestrá cvičení s podporou audiovizuální techniky, efektivně pozměňovali organizač ní
formy výuky, důsledně používali cizí jazyk. Studenti velmi dobře rozuměli, prokazovali
dobré znalosti, používali širokou slovní zásobu a dokázali pohovořit o odborných tématech.
V další části výuky založené na samostatné práci studentů byly vhodně podporovány jejich
produktivní řečové dovednosti při tvorbě složitějších písemných odpovědí na odborné
otázky.
V DM bylo nedílnou součástí spolupráce vychovatelek předávání zkušeností praktického
charakteru a metodických pokynů, také v rámci jejich pomoci žákům při přípravě
na vyučování nebo kontrole jejich úkolů. Vhodně byly realizovány volnočasové aktivity
při sportovních akcích, při realizaci rukodělných činností nebo při zajištění naučných besed
a návštěv kulturních zařízení v divadle, v kině nebo na koncertě.


                          Hodnocení výsledků vzdělávání
Ke zjišťování dosažené úrovně znalostí a dovedností žáků škola používá standardní nástroje,
tj. ústní a písemné zkoušení a hodnocení praktických činností, k interní evaluaci
dosahovaných výsledků v jazykovém vzdělávání ve střední škole jsou ve vyšších ročnících
rovněž zadávány typové didaktické testy.
Průměrný prospěch žáků se ve školních letech 2018/2019 až 2021/2022 výrazněji neměnil,
pohyboval se kolem 2,1 až 2,3. Podíl žáků prospívajících s vyznamenáním činil přibližně
8 %, neprospívajících bylo cca 10 % žáků, vyjma druhého pololetí školního roku 2019/2020,
kdy se výsledky žáků zlepšily. Z mezioborového porovnání je zřejmé, že nejlepšíc h
průběžných výsledků dosahují žáci oboru Sociální činnost. Žáci oboru Agropodniká ní
a Informační technologie měli v uvedeném období obdobný průměrný prospěch. Z podrobné
analýzy průběžných výsledků jsou patrné významné rozdíly mezi průměrným prospěchem
v jednotlivých předmětech. Méně se žákům daří dosáhnout lepších výsledků zejména
v českém jazyce a literatuře. Slabé výsledky žáků v průběhu vzdělávání zpravidla odpovídají
jejich slabším výsledkům u MZ.
Z rozboru výsledků je také zřejmé, že ve srovnání se školním rokem 2018/2019,
tj. s obdobím s plně prezenční výukou, došlo ve školním roce 2021/2022 ke zvýšení absence
žáků ve výuce, a to zejména v oboru Informační technologie a Sociální činnost. Od minulé
inspekční činnosti tak přetrvává nedostatečná motivace žáků k účasti ve vzdělávání. Rovněž
opatření přijatá školou k prevenci záškoláctví nejsou dostatečně účinná, po období
distančního vzdělávání také vzrostla míra neomluvené absence žáků.
Z hodnocení výsledků MZ vyplývá, že od předchozí inspekční činnosti se výrazně zvýšil
počet žáků, kteří po přihlášení k MZ tuto zkoušku také konají. Ve školních letech 2018/2019


2022/2023                                    5
až 2021/2022 (dále také „hodnocené období“) tak nekonali MZ jen jednotlivci, převážně
z důvodu neúspěšného ukončení závěrečného ročníku. Přesto vzhledem k nízkému počtu
přihlášených ovlivňuje neúčast i minimálního počtu žáků u MZ negativně celkovou výši
hrubé neúspěšnosti (podíl žáků neúspěšných u MZ nebo zkoušku nekonajících z celkového
počtu přihlášených) v daném oboru v republikovém srovnání.
V hodnoceném období míra hrubé neúspěšnosti žáků u MZ v jednotlivých školních letech
ve všech oborech kolísala. Z podrobné analýzy vyplývá negativní vliv distančního
vzdělávání na hrubou neúspěšnost žáků, při mezioborovém srovnání jsou však patrné
výrazné rozdíly. Z rozboru výsledků žáků oboru Agropodnikání je zřejmé jejich výrazné
zhoršení ve školním roce 2020/2021, tj. v období s plně distančním vzděláváním. Zatímco
ve dvou předcházejících školních letech s převahou prezenční výuky byla hrubá neúspěšnost
žáků u MZ nulová (všichni žáci po přihlášení MZ konali a uspěli), v roce 2021 se hrubá
neúspěšnost zvýšila především ve společné části MZ; byla téměř čtyřnásobně horší než
průměr ve srovnatelné skupině oborů. Ve školním roce 2021/2022 se výsledky žáků tohoto
oboru zlepšily, žáci až na výjimku u MZ uspěli. Vzhledem k velmi nízkému počtu
přihlášených však přesto hrubá neúspěšnost činila 20 %.
V oboru Sociální činnost byla v hodnoceném období hrubá neúspěšnost žáků vždy horší než
průměr v příslušné skupině oborů v ČR. Avšak v jednotlivých školních letech tento rozdíl
kolísal, a to ve společné i profilové části MZ. Z rozboru výsledků je zřejmé zhoršení zejména
po zahájení distančního vzdělávání. Zatímco ve školním roce 2018/2019 s plně prezenční
výukou hrubá neúspěšnost žáků téměř dosahovala průměrných hodnot při celorepubliko vé m
srovnání, ve školním roce 2019/2020 byla ve společné části MZ výrazně horší než průměr
v dané oborové skupině. V období s převahou distančního vzdělávání (školní rok
2021/2022), došlo ke zlepšení výsledků ve společné části MZ, pod průměr hrubé
neúspěšnosti v dané skupině oborů však klesly výsledky žáků v profilové části MZ.
V uvedeném školním roce se na rozdíl od předešlých školních let na míře hrubé neúspěšnosti
žáků podíleli pouze žáci, kteří MZ nekonali, neboť neukončili úspěšně závěrečný ročník,
tj. všichni konající žáci uspěli. Hrubá neúspěšnost byla přibližně 14 %.
V oboru Informační technologie nejsou patrné rozdíly mezi hrubou neúspěšností žáků
ve společné části MZ ve vztahu k podílu distanční výuky. V hodnoceném období všichni
přihlášení žáci (až na jednu výjimku ve školním roce 2018/2019) MZ konali a v dílčích
zkouškách uspěli. Při komparaci výsledků žáků v profilové části MZ je však zřejmý pokles
úspěšnosti žáků v praktické zkoušce v období distančního vzdělávání, v roce 2020/2021 tak
byla hrubá neúspěšnost žáků u MZ přibližně dvojnásobně horší než průměr v dané skupině
oborů vzdělání v ČR. Rovněž ve školním roce 2021/2022 je hrubá neúspěšnost v tomto
oboru určena výsledky žáků v praktické zkoušce profilové části MZ, činí cca 6 %.
Dosažené výsledky vzdělávání žáků neprokazují systematický přístup vedení školy a ŠPP
k jejich zlepšování. Nabízené doučování a konzultace využili jen někteří žáci. Chybí
podrobnější analýza příčin neúspěšnosti každého žáka a stanovení konkrétních opatření,
která by se promítla do hospitační činnosti vedení, dalšího vzdělávání pedagogickýc h
pracovníků a do práce ŠPP s každým jednotlivcem při důsledném a prokazatelné m
uplatňováním strategie předcházení školní neúspěšnosti.
Studenti VOŠ jsou motivovaní k dosahování dobrých výsledků. Hodnocení probíhá formou
zápočtů, klasifikovaných zápočtů a zkoušek prostřednictvím kreditního systému. Studenti,
kteří úspěšně dokončí první ročník, pak většinou studium zvládnou. Vysoká je také jejich
úspěšnost při zakončování studia, u řady z nich s vyznamenáním.
Škola vyhodnocuje a oceňuje úspěšnost žáků ve vědomostních soutěžích i aktivitác h
rozvíjejících jejich dovednosti. S výjimkou období uzavření škol z důvodu pandemie se žáci


2022/2023                                    6
zúčastňovali regionálních i vyšších kol soutěží různého zaměření včetně odborných.
Probíhala rovněž aktivní spolupráce s jinými DM většinou formou sportovních utkání.
Vysoká je uplatnitelnost absolventů školy v pracovním procesu, značná část úspěšných žáků
pokračuje v terciárním vzdělávání.


                                            Závěry
Vývoj školy
- Od letošního školního roku nastoupil nový zástupce ředitelky.
- Obor vzdělání Informační technologie na vyšší odborné škole je aktuálně nenaplně n
  (na rozdíl od minulé inspekční činnosti), stále se nedaří otevřít obor vzdělání
  Obchodování se zemědělsko-potravinářskými komoditami.
- Většina nedostatků zjištěných při minulé inspekční činnosti přetrvává.
Silné stránky
- Daří se účinná podpora odborného vzdělávání zlepšováním materiálních podmínek pro
  výuku a pokračující efektivní spoluprací se sociálními partnery.
Slabé stránky a/nebo příležitosti ke zlepšení
-       Méně efektivní pedagogické řízení a nižší účinnost kontrolní činnosti nevedou
        ke zlepšení průběhu výuky.
-       Přetrvává nízká pestrost používaných metod a forem pedagogické práce bez diferenc iace
        a individualizace učiva a nevyužívání sebehodnocení a vzájemného hodnocení žáků pro
        posílení jejich motivace k učení a snížení vysoké míry absence.
-       Chybí průběžná analýza výsledků vzdělávání žáků a příčin absence ve spolupráci
        se všemi pedagogy a školním poradenským pracovištěm a systematické stanovení
        konkrétních opatření pro zlepšení výsledků a snížení absence.
Doporučení pro zlepšení činnosti školy
-      Zefektivnit pedagogické řízení a zvýšit účinnost kontrolního systému v oblasti řízení
       výuky.
- Zefektivnit komunikaci se všemi aktéry vzdělávacího procesu.
- Rozšířit a prohloubit další vzdělávání pedagogických pracovníků a zaměřit ho
  na využívání moderních pedagogických metod, pestrých organizačních forem výuky
  a využívání formativního hodnocení a sebehodnocení.
- Analyzovat příčiny absence a skupinové i individuální výsledky vzdělávání v průběhu
  vzdělávání i při jeho ukončování. Na základě této analýzy systematicky přijímat vhodná
  opatření ke zlepšení.


                                       Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.




    2022/2023                                   7
Zprávu zašlete na adresu Česká školní inspekce, Středočeský inspektorát, Arabská
683, 160 66 Praha 6, případně prostřednictvím datové schránky (g7zais9), nebo na e-
podatelnu csi.s@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Zřizovací listina, čj. OŠMS/5332/2001, účinnost od 1. října 2001, vč. dodatků č. 1
       až 16
 2.    Potvrzení ve funkci ředitelky, čj. 053558/2019/KUSK, s účinností od 1. srpna 2019
 3.    Výpis z rejstříku škol a školských zařízení, k datu inspekční činnosti
 4.    Organizační řád, včetně organizačního schématu, k termínu inspekční činnosti
 5.    Dlouhodobý záměr VOŠ a SOŠ Březnice do roku 2025, plán práce, plán hospitační
       a kontrolní činnosti, dlouhodobý plán dalšího vzdělávání pedagogických pracovníků,
       k termínu inspekční činnosti
 6.    Školní vzdělávací programy pro vyučované obory vzdělání, školní vzdělávac í
       program pro domov mládeže, akreditovaný vzdělávací program pro vyučovaný obor,
       k termínu inspekční činnosti
 7.    Školní řády VOŠ a SŠ, vnitřní řád DM, provozní řády, řády učeben, k termínu
       inspekční činnosti
 8.    Třídní knihy, rozvrhy vyučovacích hodin, školní rok 2021/2022 a 2022/2023
       k termínu inspekční činnosti
 9.    Zápisy z jednání pedagogické rady, zápisy z operativních porad a porad vedení,
       zápisy z jednání předmětových komisí, školní rok 2021/2022 a 2022/2023 k termínu
       inspekční činnosti
10.    Personální dokumentace pedagogických pracovníků (vzorek), k termínu inspekční
       činnosti
11.    Dokumentace školního poradenského pracoviště, k termínu inspekční činnosti
12.    Dokumentace k přijímání uchazečů a k ukončování vzdělávání, školní rok 2021/2022
       k termínu inspekční činnosti
13.    Dokumentace k zajištění bezpečnosti a ochrany zdraví, kniha úrazů žáků a studentů,
       k termínu inspekční činnosti
14.    Výroční zpráva o činnosti školy ve školním roce 2020/2021
15.    Evidence žáků a studentů (školní matrika), k termínu inspekční činnosti
16.    Přehledy o výsledcích vzdělávání ze školního informačního systému, maturitní práce
       žáků (vzorek), absolventské práce (vzorek), školní roky 2018/2019 až 2021/2022
17.    Webové stránky školy www.sbrez.cz, k termínu inspekční činnosti
18.    Účetní závěrka za rok 2021, Závazné ukazatele rozpočtu na rok 2021 a 2022,
       Zúčtování dotací za rok 2021, Zpráva o hospodaření a činnosti příspěvkové
       organizace za rok 2021
19.    Inspekční zpráva, čj. ČŠIS-887/2017-S


                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Středočeský


2022/2023                                   8
inspektorát, Arabská 683, 160 66 Praha 6, případně prostřednictvím datové schránky
(g7zais9), nebo na e-podatelnu csi.s@csicr.cz s připojením elektronického podpisu, a to
k rukám ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Ing. Vladimíra Hokešová, školní
 inspektorka, vedoucí inspekčního týmu                    Hokešová v. r.

 Mgr. Eva Karasová, školní inspektorka
                                                          Karasová v. r.

 Ing. Jindra Malíková, školní inspektorka
                                                          Malíková v. r.

 Mgr. Pavla Vítková, školní inspektorka
                                                           Vítková v. r.

 Bc. Jana Jungerová, kontrolní pracovnice
                                                         Jungerová v. r.
 Bc. Mária Kotvanová, kontrolní
 pracovnice                                              Kotvanová v. r.
 Ing. Lenka Pecková, přizvaná osoba –
 odborník na předměty sociální práce a
 sociální činnost                                         Pecková v. r.
 Ing. Josef Kutílek, CSc., přizvaná osoba –
 odborník na zemědělské předměty a školní
 hospodářství                                              Kutílek v. r.




V Praze 19. 10. 2022


Datum a podpis ředitelky školy potvrzující projednání a převzetí inspekční zprávy


 Ing. Marie Fiřtíková
 ředitelka školy
                                                          Fiřtíková v. r.
V Březnici 21. 10. 2022



2022/2023                                     9
