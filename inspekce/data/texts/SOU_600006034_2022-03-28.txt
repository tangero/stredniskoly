                                     Česká školní inspekce
                                      Pražský inspektorát
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIA-2596/21-A


Název                               Soukromá střední škola gastronomie s.r.o.
Sídlo                               Svídnická 1a/599, 181 00 Praha 8 – Bohnice
E-mail                              info@skolagastronomie.cz
IČ                                  25098250
Identifikátor                       600006034
Právní forma                        Společnost s r.o.
Zastupující                         PaedDr. Tamara Kobyláková
Zřizovatel                          PaedDr. Tamara Kobyláková
Místo inspekční činnosti            Svídnická 1a/599, 181 00 Praha 8 – Bohnice
Termín inspekční činnosti           28. 3. − 31. 3. 2022


Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání podle § 174 odst. 2 písm. b) a c)
zákona č. 561/2004 Sb., o předškolním, základním, středním, vyšším odborném a jiném
vzdělávání (školský zákon), ve znění pozdějších předpisů, se zaměřením na neúspěšnost ve
společné části maturitní zkoušky (dále „MZ“).


                                         Charakteristika
Soukromá střední škola gastronomie s.r.o. (dále „škola“) poskytuje vzdělávání zakončené
maturitní zkouškou ve čtyřletém oboru vzdělání Gastronomie (denní forma studia),
dvouletém nástavbovém studiu oborů Gastronomie a Podnikání (denní a dálková forma)
a v tříletém oboru Kuchař – číšník (denní forma) zakončeném závěrečnou zkouškou.
K 30. září 2021 se ve střední škole vzdělávalo 220 žáků, z toho 113 žáků v oborech vzdělání


2021/2022
zakončených maturitní zkouškou (dále „maturitní obory“). Od posledního inspekčního
hodnocení v roce 2017 se zvýšil počet žáků v maturitních oborech. Nejvyšší povolený počet
žáků ve škole byl naplněn ze 44 %. K termínu inspekční činnosti se v maturitních oborech
vzdělávalo deset žáků se speciálními vzdělávacími potřebami (dále „SVP“) a dvanáct žáků
s odlišným mateřským jazykem.


                         Hodnocení podmínek vzdělávání
Ředitelka školy (dále „ředitelka“) působí v řídicí funkci od založení školy, je současně její
zřizovatelkou. Stanovená koncepce rozvoje školy se zaměřuje především na podporu
odborného vzdělávání, není však orientována na oblast všeobecného vzdělávání a dostatečně
nereflektuje neúspěšnost žáků ve společné části maturitní zkoušky (dále „MZ“). Od
předchozí inspekční činnosti byla upravena organizace vzdělávání tak, aby byly naplňová ny
příslušné školní vzdělávací programy. Přetrvávají však některé nedostatky, jako je chybějíc í
systémová podpora a metodické vedení začínajících učitelů a vyšší absence žáků.
Nastavená organizační struktura částečně respektuje velikost a zaměření školy. Ředitelka
současně vykonává funkci výchovné poradkyně a metodičky prevence. Kumulace několika
časově náročných funkcí ovlivňuje kvalitu poskytovaných poradenských služeb i efektivitu
kontrolního systému. Hospitační činnost provádí pouze ředitelka, avšak s nižší četností a její
zjištění nevyúsťují v konkrétní opatření, zejména v předmětech společné části MZ. V době
mimořádných opatření byla hospitační činnost zaměřena na zabezpečení distanční výuky,
méně na podstatné aspekty kvality práce pedagogických pracovníků. Pedagogická rada sice
projednává výsledky vzdělávání žáků, ze záznamů z jejích jednání je zřejmé, že pouze
statisticky vyhodnocuje vzdělávací výsledky, konstatuje daný stav, avšak neanalyzuje
příčiny neúspěšnosti žáků ani nepřijímá konkrétní opatření vedoucí k jejich zlepšení i ke
zlepšení výsledků ve společné části MZ.
Vzdělávání v předmětech společné části MZ zajišťuje sedm učitelů, dva pedagogové
nesplňují předpoklad odborné kvalifikace, z nichž jeden ve škole působí na základě zákonné
výjimky. Převážná část výuky anglického a německého jazyka je i nadále zajištěna učiteli
bez odborné kvalifikace, což se částečně odrazilo v nižší efektivitě vzdělávání.
Další vzdělávání pedagogických pracovníků (dále „DVPP“) zcela neodpovídá potřebám
školy. V posledních dvou školních rocích bylo zaměřeno převážně na oblast organizač ního
zajištění MZ. Vyučující předmětů společné části MZ se DVPP účastnili jen v nízké míře,
zejména pak chybělo vzdělávání v oblasti aktivizujících forem práce a inovativníc h
výukových metod, což se projevilo v kvalitě části výuky.
Materiální podmínky se od předešlé inspekční činnosti mírně zlepšily zejména v oblasti
využití digitální techniky ve vzdělávání, mj. posílení počítačové. Během distanční výuky
byly některé učebny vybaveny dataprojektorem a interaktivními tabulemi, byla pořízena
vhodná technika pro podporu učitelů i žáků, např. notebooky, tablety, mobilní LCD
obrazovky. Škola dbá na zajištění bezpečného prostředí, vyhodnocuje bezpečnostní rizika
a k jejich odstranění nebo zmírnění přijímá účinná opatření, např. zabezpečení vstupu školy.


                          Hodnocení průběhu vzdělávání
Vzdělávání ve všeobecně vzdělávacích předmětech mělo z hlediska metodické a didaktické
propracovanosti rozdílnou úroveň. Ve výuce jednotlivých předmětů se tak vyskytova ly
kvalitativní rozdíly ovlivněné pedagogickými zkušenostmi jednotlivých učitelů. Nižší počty
žáků ve třídách vytvářejí pozitivní klima. V části výuky vedlo časově a organizač ně
nevhodné rozvržení aktivit žáků k absenci didaktického závěru vyučovací hodiny, chybělo


2021/2022                                     2
shrnutí probraného učiva a vyhodnocení stanoveného vzdělávacího cíle s ohledem na
dosažený pokrok žáků.
Výuka českého jazyka a literatury byla zaměřena na získání a rozvoj klíčových kompetencí
a účelně podporovala přípravu žáků k MZ. Vyučovací hodiny se vyznačovaly jasnou
strukturou a definovaným cílem, jehož naplnění se v závěrech hodin dařilo ověřit. Učitelé
vhodně kombinovali frontální výuku se skupinovou prací. Během samostatné práce žáci
efektivně pracovali s různými druhy textu, vyhledávali klíčové informace důležité pro jeho
správné porozumění a vlastními slovy je interpretovali. Učitelé systematicky vedli žáky
k uvažování v širších souvislostech a v literárně historickému kontextu. K aplikaci
jazykových a literárně vědných znalostí přispívalo využívání modelových zadání
didaktického testu či zpracování kratších slohových útvarů s důrazem na obsahovou
i formální správnost textu. K efektivnímu osvojení strategie řešení úloh didaktického testu
napomáhal také důraz na samostatné zdůvodnění a dokládání tvrzení z textu jednotlivými
žáky. Pro upevnění poznatků byla účelně využita práce s chybou. Žáci byli také vedeni
k objektivnímu posouzení kvality své práce i svých spolužáků.
Ve výuce cizích jazyků převažovala práce učitele a frontální forma výuky kombinova ná
s řízeným rozhovorem. Zvolené vzdělávací strategie sice vedly k rozvoji receptivníc h
řečových dovedností (čtení a poslech s porozuměním), méně již produktivních (ústní
a písemný projev). Vyučující nevytvářeli dostatečný prostor pro samostatný souvislejší ústní
projev žáků, věnovali jen malou pozornost hodnocení úrovně jejich mluveného projevu,
nedostatečně pracovali s chybou jako s nástrojem nápravy. Výuka postrádala cílené
zaměření na přípravu žáků k didaktickému testu, chyběla efektivní práce s textem,
vyhledávání a interpretování získaných informací i využívání různých informačních zdrojů.
V části výuky žáci vhodně využili získanou slovní zásobu v oblasti gastronomie a dařilo se
tak účelně propojit poznatky z různých vzdělávacích oblastí. V hospitovaných hodinách
učitelé opomíjeli obsahovou či časovou diferenciaci zadaných úloh vzhlede m
k individuálním vzdělávacím potřebám žáků, především s ohledem na jejich rozdílné
pracovní tempo či různou úroveň jazykové pokročilosti.
Výuka matematiky byla didakticky a metodicky promyšlená, v hodinách byl kladen důraz
na procvičování i opakování učiva. Společné opakování již probraného učiva nebo
odvozování nových poznatků podporovalo pochopení probíraných jevů v širších
souvislostech. V polovině sledovaných hodin názornost výuky efektivně podpořila
didaktická technika. Žáci byli systematicky vedeni k pečlivému vypracování úloh s volbou
strategie řešení. V souvislosti s distanční výukou byl kladen důraz na doplnění praktických
návyků, např. konstrukční úlohy v geometrii, správně zapsaný postup při řešení úlohy,
jednoznačný grafický záznam řešení, opakování základních početních operací. Žáci se SVP
byli účinně podporováni využitím diferencovaných úloh. V hodinách ale převládala aktivita
na straně učitele, žáci většinou nedostávali dostatečný prostor k samostatnému vyjádření.
Na položené otázky často odpovídali vyučující dříve než žáci, neadresně položené dotazy
cíleně nepodporovaly zapojení méně aktivních jednotlivců. Zadávání úloh gradovanýc h
podle náročnosti bylo účinné pouze ojediněle, rovněž práce s chybou nebyla v procesu učení
žáků účelně využita.
Škola každoročně realizuje v závěrečném ročníku cvičné didaktické testy v reálném čase
a rozsahu. Chybí ale pravidelné zařazování typových úloh z didaktických testů do výuky
v nižších ročnících. Absence systematické přípravy žáků na společnou část MZ v nižšíc h
ročnících se tak projevuje jejich neúspěšností v didaktických testech.




2021/2022                                    3
                          Hodnocení výsledků vzdělávání
Uchazeči ke studiu byli do maturitních oborů přijímáni na základě jednotné přijímac í
zkoušky, minimální hranice úspěšnosti v rámci kritérií pro přijetí ale není stanovena. Jedním
z kritérií pro přijetí ke vzdělávání je i motivace uchazeče ke studiu, není však zřejmé, jak
toto kritérium škola ověřuje. Do maturitních oborů jsou v prvním kole přijímacího řízení tak
zpravidla přijati téměř všichni přihlášení uchazeči. Rozdílná vstupní úroveň uchazečů
nevytváří vhodné podmínky pro úspěšnost žáků v průběhu i při ukončování vzdělávání.
Školní poradenské pracoviště vedené ředitelkou sice komunikuje s třídními učiteli i s dalšími
pedagogickými pracovníky, seznamuje je s doporučeními školských poradenských zaříze ní
týkajících se vzdělávání žáků se speciálními vzdělávacími potřebami, avšak naplňová ní
podpůrných opatření není pravidelně sledováno a vyhodnocováno. Škola má sice vytvořenu
strategii pro předcházení školní neúspěšnosti, ta však zcela neodpovídá vzdělávac ím
potřebám žáků. Chybí systémové vyhledávání žáků ohrožených školním neúspěchem včetně
stanovení individuální formy pomoci těmto žákům. Učitelé nabízejí žákům individuá lní
konzultace, ti však podle vyjádření ředitelky nabídku konzultací téměř nevyužíva jí.
Komunikace se zákonnými zástupci probíhá pouze neformálně, z těchto jednání nebyly
vyvozovány žádné konkrétní závěry ani podpůrná opatření.
Z podrobné analýzy výsledků vzdělávání je zřejmá úzká souvislost mezi vysokou absencí
žáků a jejich podprůměrnými výsledky u MZ. Výše absence žáků byla v uplynulých dvou
školních rocích výrazně ovlivněna podílem distanční výuky, během níž byla absence nižší
až o 87 %. Ve školním roce 2018/2019 s plně prezenční výukou se roční absence žáků
denního studia pohybovala kolem 111 vyučovacích hodin na žáka a v prvním pololetí
školního roku 2021/2022 po návratu k prezenční výuce se zvýšila až na 120 zameškanýc h
hodin. Neúspěšní žáci denního oboru Gastronomie (čtyřletý obor) mají obvykle v průběhu
celého studia výrazně vyšší absenci, než je obvyklá míra absence ve třídě v daném školním
roce. U neúspěšných žáků dálkové formy studia je naopak absence minimální. Dílčí
pozitivní změnou od předešlé inspekční činnosti je snížení neomluvené absence žáků
maturitních oborů, a to i ve školním roce s plně prezenční výukou. V této oblasti byla
opatření školy částečně účinná.
Analýza dosahovaných výsledků vzdělávání žáků v průběhu i na konci studia dokládá velmi
výrazný rozdíl mezi vzdělávacími obory i formami studia. Průměrný prospěch na konci
školního roku se u žáků maturitních oborů v posledních třech školních rocích výrazněji
nezměnil, mírně lepších výsledků dosahují žáci denní formy nástavbového studia. Horší
průměrný prospěch školy dlouhodobě vykazují zejména žáci třetích a čtvrtých ročníků
denního čtyřletého oboru Gastronomie. Ve školním roce 2018/2019 pak výrazně horších
výsledků dosahovali žáci dálkové formy nástavbového studia oboru Gastronomie v českém
jazyce a v anglickém jazyce. Ve sledovaném období školních let 2018/2019 až 2020/2021
je počet neprospívajících žáků srovnatelný, jedná se většinou o jednotlivce. Pouze v dálkové
formě nástavbového oboru v roce 2020/2021 neprospělo téměř 26 % žáků.
Hrubá neúspěšnost (podíl žáků u zkoušky neúspěšných nebo zkoušku nekonajíc íc h
z přihlášených žáků) ve společné části MZ je dlouhodobě nejvyšší u žáků ve čtyřletém oboru
Gastronomie. Ve sledovaném období školních let 2018/2019 až 2020/2021 se sice hrubá
neúspěšnost mírně zlepšila z 60 % na 50 % v rámci školy, ale ve srovnání se skupinou oborů
v ČR se výrazně zhoršila. V roce 2018/2019 v rámci ČR dosahovali žáci hrubé neúspěšnosti
32 %, avšak v roce 2020/2021 zhruba 15 %.
Ve skupině nástavbových oborů vzdělání jsou výrazné rozdíly v dosažených výsledcíc h
žáků v denní a v dálkové formě studia. Ve sledovaném období jsou úspěšnější žáci denní
formy studia, ve srovnání se skupinou oborů v ČR dosahují dokonce výrazně lepších
výsledků. Obor Gastronomie v denní formě byl s odstupem několika let otevřen od školního


2021/2022                                    4
roku 2019/2020 a tito žáci složili zkoušku rovněž s dobrým výsledkem. V dálkové formě
studia žáci naopak dosahují dlouhodobě výrazně horších výsledků, v roce 2018/2019
dosáhla hrubá neúspěšnost žáků v oboru Gastronomie téměř 80 % a v oboru Podnikání
dokonce 92 %. V následujícím období došlo naopak ke zlepšení výsledků žáků v denní
i v dálkové formě Podnikání, ve stejné skupině oborů v ČR byli žáci naopak horší.
Neúspěšnost žáků ve společné části MZ je dána zejména jejich výsledky v didaktickýc h
testech. Ve vztahu k předmětům společné části MZ je neúspěšnost vzhledem k počtu
maturantů v jednotlivých letech srovnatelná v českém jazyce a literatuře a v anglické m
jazyce. V matematice, kterou si ale volí nepravidelně jen jednotlivci, obvykle prvomatura nti
neuspějí. Nadále přetrvává vysoká disproporce mezi hodnocením žáků v průběhu vzdělává ní
a jejich neúspěšností u MZ. Obdobné zjištění bylo konstatováno již při předešlé inspekční
činnosti.


                                         Závěry
Vývoj školy
- přetrvává nižší účinnost kontrolních mechanismů, nedostatky v uvádění nových učitelů
   a vyšší absence žáků,
- vzrostl počet žáků v maturitních oborech,
- materiální podmínky se částečně zlepšily.
Silné stránky
- nižší počty žáků ve výuce, příjemná atmosféra ve vzdělávání,
Slabé stránky a/nebo příležitosti ke zlepšení
- méně účinná kontrolní činnost vedení školy, nižší zaměření na kontrolu kvality výuky
   v předmětech společné části MZ,
- nedostatečná podpora rozvoje interaktivních řečových dovedností a nízké využití
   kooperativních forem práce i aktivizujících metod ve výuce cizích jazyků,
- nižší míra podpory žáků během vzdělávání vzhledem k jejich individuálním potřebám,
- přetrvává vyšší hrubá neúspěšnost žáků ve společné části MZ, zejména v českém
   a anglickém jazyce v dálkové formě studia,
- strategie předcházení školní neúspěšnosti zcela neodpovídá vzdělávacím potřebám žáků,
- vyšší absence žáků se negativně promítá do výsledků ve společné části MZ,
- nedostatečné zaměření dalšího vzdělávání pedagogických pracovníků na oblast
   inovativních metod výuky a oborové didaktiky předmětů společné části MZ,
- přijímání všech uchazečů do maturitních oborů nevytváří předpoklady pro zvýšení
   úspěšnosti žáků ve společné části MZ.
Doporučení pro zlepšení činnosti školy
- zaměřit hospitační činnost v předmětech společné části MZ na podstatné aspekty kvality
  výuky, vyvozovat z hospitační činnosti konkrétní opatření ke zvyšování kvality
  vzdělávání, průběžně sledovat, jak jsou realizována ve výchovně vzdělávacím procesu,
  a vyhodnocovat jejich účinnost,
- zaměřit další vzdělávání pedagogických pracovníků na potřeby školy, zejména na
  aktivizující metody a formy ve výuce,
- do výuky zařazovat metody a formy práce podporující samostatný slovní projev žáků,
  skupinovou a kooperativní práci,


2021/2022                                    5
- diferencovat a individualizovat výuku vzhledem k různým vzdělávacím předpokladům
  žáků,
- začleňovat do výuky motivační úvod a didaktický závěr hodin, využívat formativní
  hodnocení a zapojit žáky do evaluačních aktivit umožňujících reflexi vzdělávac ího
  procesu,
- konkretizovat strategii předcházení školní neúspěšnosti pro jednotlivé předměty společné
  části MZ a důsledně vyhodnocovat účinnost přijímaných opatření,
- průběžně sledovat a vyhodnocovat naplňování podpůrných opatření jednotlivých žáků,
- rozložit přípravu na společnou část MZ systematicky do průběhu celého vzdělává ní,
  zařazovat do výuky typové úlohy z didaktických testů pravidelně i v nižších ročnících,
- motivovat žáky k vyšší docházce do školy,
- přijímat uchazeče s odpovídajícími vzdělávacími předpoklady.


Pro účely zvýšení dotací právnická osoba vykonávající činnost školy nedosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů odstranit nedostatky zjištěné při inspekční činnosti a ve stejné lhůtě
písemně informovat Českou školní inspekci, jak byly nedostatky odstraněny
a přijmout adekvátní opatření k prevenci nedostatků zjištěných při inspekční činnosti
a ve stejné lhůtě písemně informovat Českou školní inspekci, jaká byla přijata
opatření.
Zprávu zašlete na adresu Česká školní inspekce, Pražský inspektorát, Arabská 683,
160 66 Praha 6, případně prostřednictvím datové schránky (g7zais9), nebo na e-
podatelnu csi.a@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Smlouvy o poskytnutí dotace a zvýšené dotace ze státního rozpočtu na školní roky
       2020/2021, 2021/2022, Účetní závěrka k 31. 12. 2020 včetně zprávy nezávis lé ho
       auditora, Finanční vypořádání dotací ze státního rozpočtu za rok 2021, výpisy
       z účetnictví školy za hodnocené období
 2.    Výpis z rejstříku škol a školských zařízení – stav k termínu inspekční činnosti
 3.    Inspekční zpráva, čj. ČŠIA-690/17-A, přijatá opatření ředitelky
 4.    Školní matrika vedená elektronicky, stav k termínu inspekční činnosti, včetně údajů
       o prospěchu žáků za školní roky 2018/2019 – 2020/2021
 5.    Dokumentace školního poradenského pracoviště včetně strategie předcházení školní
       neúspěšnosti, stav k termínu inspekční činnosti
 6.    Údaje o výsledcích uchazečů v jednotné přijímací zkoušce v letech 2017 - 2020,
       kritéria přijímacího řízení pro školní roky 2019/2020 – 2021/2022, schválené
       maximální počty tříd a přijímaných žáků pro školní roky 2020/2021 – 2022/2023
 7.    Dokumentace o ukončování vzdělávání MZ – školní roky 2018/2019 – 2021/2022,
       výsledky ve společné části MZ za období 2019 – 2021


2021/2022                                   6
 8.    Školní vzdělávací programy maturitních oborů včetně dodatků účinné k termínu
       inspekční činnosti
 9.    Výroční zprávy o činnosti školy za školní roky 2018/2019 – 2020/2021
10.    Třídní knihy a rozvrhy vyučovacích hodin, stav k termínu inspekční činnosti
11.    Školní řád střední školy účinný od 20. 5. 2021
12.    Záznamy z pedagogických rad a z jednání předmětových komisí předmětů společné
       části MZ – školní roky 2019/2020 – 2021/2022
13.    Výběr z personální dokumentace pedagogických pracovníků – školní roky 2019/2020
       – 2021/2022


                                          Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Pražský inspektorát,
Arabská 683, 160 66 Praha 6, případně prostřednictvím datové schránky (g7zais9),
nebo na e-podatelnu csi.a@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Lucie Burešová, školní inspektorka,              Mgr. Lucie Burešová, v. r.
 vedoucí inspekčního týmu
 Ing. Stanislava Grundová, školní                    Ing. Stanislava Grundová, v. r.
 inspektorka
 Mgr. Hana Vejrážková, školní inspektorka             Mgr. Hana Vejrážková, v. r.
 Ing. Ivana Černá, kontrolní pracovnice                  Ing. Ivana Černá, v. r.

V Praze 30. 5. 2022


Datum a podpis ředitelky školy potvrzující projednání a převzetí inspekční zprávy


 PaedDr. Tamara Kobyláková,                         PaedDr. Tamara Kobyláková, v. r.
 ředitelka školy

V Praze 9. 6. 2022




2021/2022                                    7
