                                  Česká školní inspekce
                                 Olomoucký inspektorát
                             Wellnerova 25, 779 00 Olomouc
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIM-2148/24-M
                                      Sp. zn. ČŠIM-S-442/24-M


Název                               Střední odborná škola Prostějov
Sídlo                               nám. Edmunda Husserla 30/1, 796 01 Prostějov
E-mail                              sos@sosprostejov.cz
IČO                                 00 544 612
Identifikátor                       600 015 289
Právní forma                        příspěvková organizace
Zastupující                         Ing. Mária Zámostná
Zřizovatel                          Olomoucký kraj
Místo inspekční činnosti            nám. Edmunda Husserla 30/1, Prostějov
                                    Čs. armádního sboru 184/72, Vrahovice, Prostějov
Inspekční činnost na místě          2., 3., 5. a 6. 12. 2024

Inspekční činnost byla zahájena doručením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání, a to podle školních
vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Střední odborná škola Prostějov (dále škola, subjekt) poskytuje střední stupeň vzdělání
s maturitní zkouškou ve čtyřletých oborech vzdělání 69-41-L/01 Kosmetické služby
a 65-41-L/01 Gastronomie, a to i jako komplementární obor vzdělání L0+H umožňujíc í
žákům získat střední vzdělání s výučním listem a střední vzdělání s maturitní zkouškou,
a ve dvouletém nástavbovém oboru vzdělání 64-41-L/51 Podnikání (dále maturitní obory).
Dále poskytuje střední stupeň vzdělání s výučním listem ve tříletých oborech vzdělání
29-54-H/01 Cukrář, 29-56-H/01 Řezník - uzenář, 32-52-H/01 Výrobce kožedělného zboží,
65-51-H/01Kuchař - číšník, 66-51-H/01 Prodavač a 53-41-H/01 Ošetřovatel (dále
nematuritní obory). Všechny obory vzdělání jsou realizovány v denní formě vzdělávání.
V termínu inspekční činnosti bylo ve škole vzděláváno celkem 387 žáků, z toho bylo
64 žáků s prvním až třetím stupněm podpůrných opatření a 13 žáků s odlišným mateřským
jazykem. Informace o své činnosti škola zveřejňuje prostřednictvím výroční zprávy
o činnosti školy a na webových stránkách školy (www.sosprostejov.cz).


                         Hodnocení podmínek vzdělávání
Řízení subjektu je nastaveno na velikost a podmínky školy, opírá se o pravidelné i operativní
porady a úzkou spolupráci s pedagogickým sborem. Stanovená organizační struktura
a soubor vnitřních směrnic umožňují účelné delegování kompetencí a povinností na
jednotlivé zástupce ředitelky školy, určují míru jejich odpovědnosti, zajišťují přenos
informací v rámci subjektu. Přitom vychází ředitelka školy ze školních vzdělávac íc h
programů a koncepce rozvoje školy, která je zaměřena na podporu odborného vzdělává ní
vedoucí ke zvyšování uplatnitelnosti absolventů na trhu práce, rozvoj spolupráce se
stávajícími i novými partnery, vzdělávání veřejnosti, pouze v obecné rovině však na
efektivní práci s průběžnými i závěrečnými výsledky vzdělávání žáků. Od poslední
inspekční činnosti přijala ředitelka školy opatření zejména v oblasti kontrolní a hospitační
činnosti vedení školy, podpory dalšího vzdělávání pedagogických pracovníků školy, analýzy
výsledků vzdělávání žáků. Přesto se tato opatření projevují ve zlepšování výsledků
vzdělávání žáků u maturitní zkoušky pouze částečně.
K naplňování profilů absolventa napomáhá složení stabilizovaného pedagogického sboru.
Pedagogy s kratší profesní praxí podporuje ředitelka školy činností uvádějícího učitele, či
konzultacemi s vedením školy, což přispívá k jejich úspěšnému začlenění do vzdělávac ího
procesu. Výměna zkušeností a námětů ke zkvalitňování průběhu vzdělávání prostřednictvím
realizovaných vzájemných hospitací napříč pedagogickým sborem však stále systematick y
nastavena není. Hospitační činnost vedení školy je rovnoměrně rozložena mezi praktické
a teoretické vyučování, od poslední inspekční činnosti došlo pouze k mírnému nárůstu počtu
hospitací ve vyučovacích předmětech společné části maturitní zkoušky. I přes nastavené
zpětnovazební mechanismy a kontrolní činnost se však v praxi nepodařilo zcela elimino vat
některé dílčí nedostatky v oblasti vedení vyučovacího procesu. Prostor pro zefektivnění této
činnosti má škola stále v podpoře průběhu vzdělávání, a to v oblasti metodiky cílené na
diferenciaci vzdělávacího obsahu, v uplatňování pestrých organizačních forem a metod
práce a podpoře zpětné vazby o dosažené aktuální úrovni vzdělávacího cíle u jednotlivýc h
žáků. Profesní rozvoj pedagogických pracovníků je podporován formou dalšího vzdělává ní,
které bylo v hodnoceném období zaměřeno z velké části na rozvoj odbornosti pro oblasti
realizovaných oborů vzdělání, otázky z obecné pedagogiky a psychologie, nebo prevence
projevů rizikového chování, v menší míře pak na didaktiku vyučovacích předmětů společné
části maturitní zkoušky či efektivní práci s výsledky vzdělávání. Příležitostí školy tak


                                            2/10
zůstává zacílit další vzdělávání na oblast inovativních metod a forem výuky ve středním
vzdělávání a v souladu s aktuálními trendy vzdělávání.
Vedení školy je aktivní v projektové činnosti a vyhledávání zdrojů financování, které jsou
pak účelně využívány ke zkvalitňování materiálních podmínek pro praktické i teoretické
vyučování. Zlepšování materiálních podmínek i členství školy v řadě odborných organizac í
a asociací přispívá k rozvoji odborných kompetencí žáků. Významná je spolupráce se
zaměstnavateli zejména v oblasti externích odborných praxí pro žáky. Škola disponuje celou
řadou navázaných partnerství s firmami, které tyto odborné praxe žáků zabezpečují.
Vzdělávací nabídku škola velmi dobře rozšiřuje realizací různých vzdělávacích akcí, čímž
podporuje osobnostní rozvoj žáků a jejich uplatnění na trhu práce (např. exkurzemi,
naučnými programy a kurzy) i spoluprací s řadou vzdělávacích institucí. Aktivně také
podporuje účast žáků v soutěžích, ať už vlastních, či organizovaných jinými subjekty. Škola
je také významným Centrem celoživotního učení Olomouckého kraje a Centrem kolegiá lní
podpory.


                          Hodnocení průběhu vzdělávání
Průběh vzdělávání byl hodnocen inspekčními hospitacemi ve vybraných odborných
i všeobecně vzdělávacích předmětech a v rámci odborného výcviku, a to napříč všemi obory
vzdělání.
Hodnocené vyučovací hodiny probíhaly v příznivé pracovní atmosféře, žáci dodržovali
pravidla komunikace s učiteli a respektovali stanovené postupy práce. Metodická
propracovanost vyučovacích hodin teoretického vyučování (odborných i všeobecně
vzdělávacích předmětů) se kvalitativně odvíjela od osobního přístupu a pedagogickýc h
zkušeností učitelů. Vyučovací hodiny probíhaly dynamicky bez časových prostojů, v části
výuky všeobecně vzdělávacích předmětů byla výrazněji využívána informačně receptivní
metoda, realizovaná formou frontální práce s vysvětlováním. Při výkladu vzdělávac ího
obsahu vyučující účelně zařazovali odborné informace doplněné o nové poznatky s příklady
na jejich uplatnění v praxi. Žákům poskytovali průběžnou zpětnou vazbu a pomoc při řešení
úkolů. Převažovalo však předávání hotových informací, pestré metody práce, jako např.
kritické myšlení, či základy jednoduché argumentace se však v hodnocených vyučovac íc h
hodinách vyskytly výjimečně. Využita byla rovněž samostatná práce žáků mnohdy završena
společným ústním či písemným procvičením vzdělávacího obsahu. Někteří učitelé volili
aktivity ve dvojicích, avšak ke vzájemné kooperaci a komunikaci žáků docházelo
sporadicky. K posílení názornosti výuky pedagogové využívali vhodné učební pomůcky,
s audiovizuální didaktickou technikou pracovali účelně převážně pouze pedagogové. Jen
ojediněle byli žáci vedeni k systému práce spojené se získáváním informací z různých zdrojů
či práce s chybou. Pracovní tempo odpovídalo schopnostem žáků, individuální přístup
vzhledem k žákům se speciálními vzdělávacími potřebami ve výuce nebyl vždy patrný,
stejně tak nedocházelo k diferenciaci vzdělávacího obsahu směrem k žákům rychlejš ím
a talentovaným. V závěru části hodnocených vyučovacích hodin bylo realizováno alespoň
stručné shrnutí a zhodnocení jejich průběhu. Motivační stanovení cílů na následujíc í
vyučovací hodinu, reflexe žáků a prostor k formativnímu i vzájemnému žákovskému
hodnocení však většinou chyběly.
Hodnocené vyučovací hodiny anglického jazyka byly převážně vedeny v tomto jazyce,
český jazyk byl účelně využíván při vysvětlování gramatických jevů či složitějších zadání
úkolů. Většina žáků dokázala reagovat na pokyny a otázky kladené v anglickém jazyce.
Frontální výuka byla vhodně doplňována prací ve dvojicích či skupinách. Žákům tak byl


                                           3/10
poskytován prostor pro vlastní mluvní vyjádření, který žáci využívali s různou mírou zaujetí
a zapojení. Vyučující monitorovali práci všech, účelně poskytovali žákům podporu, chyby
opravovali s citem a pedagogickým taktem. Vhodně byla zařazována poslechová cvičení
i opakování slovní zásoby a jednotlivých gramatických jevů s využitím didaktické techniky
a mobilních telefonů, což vedlo k aktivnímu zapojení všech žáků do výuky.
I když výuka českého jazyka a literatury byla doplněna prací ve dvojicích či vícečlennýc h
skupinách, nesměřovala k rozvoji kritického myšlení, schopnosti argumentovat a obhajovat
svůj názor. Chyběly činnosti využívající moderní didaktické formy a metody jako jsou
objevování, experimentování, práce s chybou, tvořivost. Didaktický přístup prosazujíc í
mezipředmětové vztahy byl realizován minimálně. I když byla v průběhu hospitovanýc h
vyučovacích hodin vyučujícími využita didaktická technika, jednalo se o ne zcela funkční
prezentování výukových materiálů, což nevedlo k podpoře názornosti vzdělávacího obsahu
a rozvoji zájmu žáků o přednášenou problematiku. Rozvoj čtenářské gramotnosti byl
podpořen žákovskou prací s čítankou, avšak jednotlivé čtenářské strategie byly rozvíjeny
pouze ojediněle.
Od poslední inspekční činnosti nedošlo k významnému zlepšení kvality výuky matematik y.
Přestože byly škole doporučeny určité změny ve využití pestrých výukových metod a forem,
přístupech k žákům a realizaci hospitační činnosti vedení školy, tato doporučení se v praxi
neprojevila v dostatečné míře. V hodnocených vyučovacích hodinách přizpůsobovali učitelé
výukové metody a formy úrovni zvládnutí učiva žáky, avšak tyto postupy nevedly
k dostatečnému rozvoji matematické představivosti, logického myšlení ani k podpoře
alternativních přístupů k řešení úloh. Všichni žáci řešili stejné příklady zaměřené na základní
procvičování, přičemž chyběly komplexnější a problémově orientované úlohy, které by
podpořily hlubší porozumění a schopnost aplikovat matematické poznatky v praktických
situacích. Výuka byla převážně frontální, doplněná občasnou prací u tabule nebo řízeným
rozhovorem, do kterého se však aktivně zapojovala pouze část žáků. Při činnostech u tabule
měli žáci omezené možnosti argumentovat a vysvětlovat své postupy, protože řešení
většinou prezentovali učitelé. Tento přístup vedl k pasivitě části žáků, kteří se zaměřova li
spíše na opisování faktů z tabule. Práce s chybou a vyvozování závěrů z řešených úloh byly
využívány také jen okrajově. Skupinová práce žáků byla sice zařazena, ale její efektivita
byla nízká. Žáci nebyli vedeni ke spolupráci ani k rozdělení rolí ve skupině, což bránilo
aktivní analýze problémů, sdílení nápadů a diskusi o různých přístupech k řešení
matematických úloh. Učitelé poskytovali zpětnou vazbu převážně na základě aktuálníc h
výkonů žáků, avšak chybělo důslednější využití formativního hodnocení, které by lépe
zohlednilo individuální pokrok každého žáka v matematice. Během hodnocených
vyučovacích hodin matematiky žáci vykazovali spíše průměrné znalosti a často se potýkali
s obtížemi při aplikaci základních matematických postupů.
Výuka odborného výcviku v nematuritních oborech Kuchař – číšník, Cukrář a maturitním
oboru Kosmetické služby byla sledována na jednotlivých pracovištích školy. V pracovních
skupinách pod dohledem učitelů odborného výcviku byla zajištěna účelná organizace
prováděných pracovních činností žáků, které probíhaly v souladu s tematickým rozvržením
vzdělávacího obsahu. Učivo navazovalo na teoretické znalosti z oblasti přípravy teplých
pokrmů, cukrářských výrobků a kosmetiky. Při komunikaci se žáky byl kladen důraz na
dodržování odborné terminologie. Výuka ve skupinách jednotlivých ročníků byla
realizována formou samostatné práce na určených zadaných úkolech v rámci oboru vzdělání,
případně se žáci věnovali procvičování již získaných dovedností. Učitelé s odbornou praxí
úspěšně rozvíjeli schopnosti žáků porozumět zadání úkolu, dohlíželi, zda žáci efektivně
pracují, a v průběhu vyhodnocovali jejich samostatné úsilí při pracovních činnostech.
Z hlediska motivace žáků se pozitivně uplatňovala především individuální podpora.


                                             4/10
Průběžná kontrola samostatné práce byla zaměřena zejména na správnost provádění
jednotlivých pracovních činností, důraz byl kladen na dodržování pracovních technik
a dodržování technologických postupů. U většiny žáků byla patrná samostatnost při práci
a zvládnutí pracovních operací. Kromě odborných kompetencí byly ve výuce rozvíjeny
zejména kompetence komunikativní, sociální a personální.


                         Hodnocení výsledků vzdělávání
Škola průběžně sleduje a zjišťuje výsledky vzdělávání žáků s využitím běžných interníc h
evaluačních nástrojů založených na soustavném pozorování žáka a uplatňování různých
forem ústního a písemného zkoušení. Ve vybraných vyučovacích předmětech pravidelně
zařazuje písemné práce většího rozsahu, které umožňují porovnávat dosažené výsledky žáků
s očekávanými výstupy ve školních vzdělávacích programech. Získané informace jsou
obvykle pouze konstatovány a vyhodnocovány obecně na úrovni tříd, aniž by byly přijímá ny
konkrétní návrhy opatření k minimalizaci chyb a zlepšování výsledků vzdělává ní
jednotlivých žáků. Škole tak chybí zpětná vazba o příčinách školního neúspěchu zejména ve
vyučovacích předmětech, které jsou součástí společné části maturitní zkoušky. Škola se také
zapojuje do výběrového zjišťování výsledků vzdělávání organizovaného Českou školní
inspekcí, kde žáci dosahují ve srovnání s republikovým průměrem slabých výsledků.
S výstupy této evaluace škola systematicky nepracuje a další formy pravidelného srovnávání
dosahovaných výsledků žáků s jinými školami aktuálně nevyužívá.
Celkové výsledky vzdělávání jednotlivců i tříd jsou projednávány na jednáních pedagogické
rady. Záznamy z jednání obsahují převážně statistická vyhodnocení prospěchu,
chování a absence žáků. Chybí detailnější rozbor, stanovení dalších postupů a následné
systematické vyhodnocování jejich individuální podpory a pokroku. Škola si tak dlouhodobě
nevytváří prostor pro průběžnou zpětnou analýzu a hodnocení účinnosti zavedených
opatření. Usnesení z jednání pedagogické rady mají pro pedagogické pracovníky spíše
informativní charakter, aktuálně nesměřují ke zkvalitnění výchovně vzdělávacího procesu.
Pouze na konci klasifikačního období třídní učitelé zpětně analyzují příčiny školní
neúspěšnosti a opakovaně navrhují opatření, jako jsou doučování a konzultace pro žáky.
Základním nástrojem pro hodnocení výsledků vzdělávání žáků jsou stanovená pravidla
hodnocení, která jsou součástí školního řádu. V těchto pravidlech však chyběly zásady
pro určení váženého průměru u jednotlivých typů zkoušek, které by zajistily předpoklad
pro objektivitu hodnocení žáků.
V hodnoceném období tří uzavřených školních roků nedošlo ke zhoršení celkového
prospěchu žáků. Průměrný prospěch na konci klasifikačního období ve školním roce
2021/2022 činil 2,18 a ve školních rocích 2022/2023 a 2023/2024 kles na hodnotu 2,12, resp.
2,07. Z celkového počtu žáků prospělo s vyznamenáním přibližně 13 % žáků a neprospělo
v průměru 6 % žáků. Nejčastějšími vyučovacími předměty, ze kterých byli žáci hodnoceni
nedostatečnou, byly Matematika, Český jazyk a literatura, Anglický jazyk a některé odborné
předměty. Přestože došlo k mírnému zlepšení, od poslední inspekční činnosti je stále patrný
vysoký počet žáků ohrožených školní neúspěšností. Škola sice přijala písemné strategie
k předcházení této situace, avšak jejich obsah není sdílen a v praxi jednotně uplatňová n
všemi pedagogickými pracovníky. Někteří žáci ohrožení školní neúspěšností využíva jí
doučování, ale účinnost této podpory je vyhodnocována spíše neformálně jednotlivými
učiteli. Systémové a efektivní vyhodnocování dopadu realizovaných opatření zatím nebylo
zavedeno. V těchto směrech jsou předmětové komise a pedagogická rada využívány v malé
míře. Pozitivem je, že škola věnuje pozornost aktivitám, které prohlubují profesní


                                           5/10
dovednosti žáků, a umožňuje jim účast v odborných soutěžích. Tímto zajišťuje žákům nejen
prezentaci osvojených teoretických znalostí, ale i aplikaci získaných praktických dovedností
při reálných činnostech.
Škola považuje za jednu z hlavních příčin školní neúspěšnosti vysokou absenci žáků.
Při omlouvání absence klade důraz na systematickou práci a důslednost třídních učitelů
a u zletilých žáků také na spolupráci s praktickými lékaři. Ve srovnání se školním rokem
2021/2022, kdy průměrná absence na žáka činila 123 hodin, došlo k postupnému poklesu –
ve školním roce 2022/2023 byla průměrná absence na žáka 94 hodin a ve školním roce
2023/2024 činila 91 hodin. Tento klesající trend byl zaznamenán i u oborů vzdělání
zakončených maturitní zkouškou.
Při inspekční činnosti byly analyzovány výsledky žáků v oborech vzdělání Podnikání,
Gastronomie a Kosmetické služby ve společné části maturitní zkoušky v jarním
a podzimním zkušebním období let 2022 až 2024. Sledována byla tzv. hrubá neúspěšnost
žáků (prvomaturantů), která vypovídá o tom, jak velká část žáků z celkového počtu
přihlášených ke společné části maturitní zkoušky byla neúspěšná. V hodnoceném období
měla hrubá neúspěšnost kolísavou tendenci. Nejhoršího výsledku ve společné části maturitní
zkoušky dosáhla škola ve dvouletém nástavbovém oboru vzdělání Podnikání, kde v roce
2022 hrubá neúspěšnost činila 73 %. V roce 2023 došlo k poklesu hrubé neúspěšnosti
na 18 %, ale v roce 2024 opět došlo ke zhoršení, kdy hrubá neúspěšnost vzrostla na 33 %.
V dalších dvou oborech vzdělání Gastronomie a Kosmetické služby hrubá neúspěšnost
v hodnoceném období postupně klesala. V oboru Gastronomie ze 43 % na 33 % v roce 2024
a v oboru Kosmetické služby ze 33 % na 12 % v roce 2024. V těchto oborech vzdělání
dosáhla škola ve společné části maturitní zkoušky horších výsledků ve srovnání s průměrem
dané skupiny oborů v rámci České republiky v roce 2023 a 2024. V nástavbovém oboru
vzdělání Podnikání byly výsledky slabší než celorepublikový průměr v roce 2022 a 2024. Je
evidentní, že škole se nedaří zavádět účinná opatření ke zlepšení výsledků vzdělávání žáků
ve společné části maturitní zkoušky. Naopak v profilové části maturitní zkoušky, zaměřené
na odborné vyučovací            předměty,    dosahovali   žáci výsledků      srovnatelnýc h
s celorepublikovým průměrem pro danou skupinu oborů. Procentuální podíl žáků, kteří
nedokončili studium (včetně maturitní zkoušky) ve vztahu k počtu žáků přijatých do
maturitních oborů, se tak snížil z 57 % v roce 2022 na 36 % v roce 2024.
Výsledky žáků při ukončování vzdělání závěrečnou zkouškou jsou celkově na velmi dobré
úrovni. Škole se daří výrazně motivovat žáky k úspěšnému ukončení vzdělává ní
v nematuritních oborech vzdělání. V hodnoceném období let 2022 až 2024 konalo
závěrečnou zkoušku celkem 182 žáků, přičemž pouze 11 z nich neuspělo.
Školní poradenské pracoviště poskytuje poradenské služby učitelům, žákům a jejich
zákonným zástupcům, je zastoupeno výchovnou poradkyní, školní metodičkou prevence
a kariérovou poradkyní. Všichni členové školního poradenského pracoviště se pravidelně
setkávají, společné schůzky napomáhají ke vzájemné informovanosti. Výchovná poradkyně
se ve své činnosti zaměřuje především na péči o žáky se speciálními vzdělávac ími
potřebami. O dílčích krocích své činnosti si vede písemnou dokumentaci. Spolupracuje
s pedagogicko-psychologickými poradnami a dalšími poradenskými zařízeními.
O individuálních vzdělávacích potřebách žáků s přiznanými podpůrnými opatřeními
formálně informuje všechny vyučující na pedagogické radě a operativně formou mailové
komunikace. Uplatňování podpůrných opatření přímo ve výuce ale vedení školy či členové
školního poradenského centra prostřednictvím cílené hospitační činnosti dostatečně
nesledují. O doporučeních školských poradenských zařízení ke vzdělávání jednotlivých žáků
a nastavení podpůrných opatření vzhledem k jejich reálným potřebám informují pedagogy



                                           6/10
školy třídní učitelé. Takto nastavený přenos informaci není vždy zcela efektivní. Na třídní
učitele jsou přeneseny i další kompetence výchovné poradkyně, což vede např.
k nejednotnému vypracovávání plánu pedagogické podpory pro žáky s prvním stupněm
podpůrného opatření a jeho následnému vyhodnocování. I když je plán pedagogické podpory
u některých žáků zhotoven, nejsou tito žáci školou evidováni v elektronickém systému
školy, nedochází k přenosu informací o těchto žácích mezi všemi pedagogy. Vedení
třídnických hodin je členy školního poradenského centra metodicky podpořeno, avšak není
vhodně doplněno krátkými vstupy pracovníků školního poradenského centra, které by
přispěly k efektivní práci s třídním kolektivem.
Prevence projevů rizikového chování žáků je plně v kompetenci metodičky prevence. Při
realizaci sportovních a kulturních aktivit posiluje individuální vztahy mezi žáky. Souvisejíc í
témata jsou částečně začleňována přímo do výuky vybraných vyučovacích předmětů
a v případě potřeby je problematika rizikového chování součástí třídnických hodin. Škola
realizuje tematicky zaměřené a odborně vedené besedy, přednášky a preventivní programy,
avšak jejich plánování je nahodilé a jejich efektivita je vedením školy hodnocena ojediněle.
Forma participace žáků na chodu školy probíhá prostřednictví žákovského kolegia.


                                          Závěry
Vývoj školy
– Od poslední inspekční činnosti došlo k navýšení počtu žáků i tříd školy, ke zlepšení
  materiálních podmínek.
– Byla inovována vzdělávací nabídka školy, a to úpravou oboru vzdělání Gastronomie,
  který je aktuálně nabízen jako komplementární obor vzdělání L0+H.
– K některým opatřením pro zlepšení činnosti školy navrženým Českou školní inspekcí
  ředitelka školy nepřijala efektivní opatření, v praxi tak nedošlo ke zlepšení stavu.
– Škole se zatím nedaří využívat potenciálu pestrých organizačních forem i výukovýc h
  metod při vzdělávání žáků ve všeobecně vzdělávacích a teoretických odborných
  vyučovacích předmětech, ale i formativně hodnoticí i sebehodnoticí nástroje důležité pro
  utváření učení žáků.
– Škole se aktuálně nedaří přijímat účinná opatření vedoucí ke zlepšení výsledků
  vzdělávání žáků ve společné části maturitní zkoušky.
Silné stránky
– Efektivní spolupráce s vnějšími partnery, účelné propojování teoretického a praktického
  vyučování přispívá k rozvoji klíčových kompetencí žáků. (1.5)
– Systematické zapojování školy do projektové činnosti přispívá ke zkvalitňo vá ní
  materiálních podmínek umožňujících realizaci profilu absolventa. (2.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Řízení školy není plně funkční v oblasti systematické práce s výsledky vzdělává ní.
  Účinnost opatření přijatých ke snižování neúspěšnosti žáků nevedla k výraznějš ímu
  zlepšení výsledků vzdělávání žáků při ukončování vzdělávání maturitní zkouškou. (2.1)



                                             7/10
– V hodnocených vyučovacích hodinách všeobecně vzdělávacích a teoretických odborných
  předmětů byly ojediněle zaznamenány pestré metody práce a činnosti vedoucí
  k objevování, experimentování a rozvoji kritického myšlení žáků. Žáci jen výjimeč ně
  pracovali s různými informačními zdroji. (4.2)
– V hodnoceném teoretickém vyučování chyběla diferenciace vzdělávacího obsahu
  a výukových aktivit pro optimální naplnění individuálních vzdělávacích potřeb žáků.
  Žáci se v menší míře zapojovali do evaluačních aktivit při závěrečném shrnutí výuky,
  málokdy byli vedeni k sebehodnocení. Učitelé nevytvářeli příležitosti pro účelné využití
  formativního hodnocení žáků. (4.3, 6.2)
– Škola nedostatečně analyzuje data získaná z interní a externí evaluace výsledků
  vzdělávání žáků. Škole se pouze částečně daří zavádět účinná opatření ke zlepšení
  výsledků žáků ve společné části maturitní zkoušky. Škola dosahuje ve společné části
  maturitní zkoušky horších výsledků ve srovnání s průměrem dané skupiny oborů v rámci
  České republiky. (5.1, 5.2, 5.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Další vzdělávání pedagogických pracovníků vyučujících všeobecně vzdělávací předměty
  účinněji zacílit zejména na oblast inovativních metod a forem výuky ve středním
  vzdělávání a v souladu s aktuálními trendy vzdělávání.
– Podporovat a rozvíjet spolupráci pedagogických pracovníků formou vzájemnýc h
  hospitací za účelem odborné zpětné vazby, kolegiálního sdílení získaných poznatků
  a námětů vedoucích ke zkvalitňování průběhu vzdělávání.
– Řídicí a kontrolní činnost vedení školy zaměřit na využívání efektivních metod a forem
  práce, na posuzování a diferenciaci vzdělávacího obsahu.
– Podporovat aktivitu žáků využitím pestrých organizačních metod a forem ve výuce
  (badatelská výuka, skupinové kooperativní aktivity, heuristické metody, podpora
  čtenářských a komunikačních dovedností aj.).
– Důsledněji uplatňovat individuální přístup k žákům a diferenciaci činností s ohledem
  na jejich vzdělávací možnosti a potřeby.
– Do výuky častěji zařazovat práci žáků s různými informačními zdroji a vést je
  k samostatnému objevování poznatků, efektivnímu vyvozování závěrů a kritickému
  myšlení.
– Častěji zapojovat žáky do evaluačních aktivit při závěrečném shrnutí vyučovací hodiny
  a do vzájemného hodnocení.
– Změnit přístup k využívání stávajících předmětových komisí a pedagogické rady, zlepšit
  jejich metodickou a hodnoticí činnost. Při jejich jednání přijímat konkrétní opatření
  v návaznosti na průběžnou analýzu výsledků vzdělávání žáků, zpětně vyhodnoco vat
  účinnost těchto opatření a následně je upravovat nebo zavádět další opatření.
– Vytvořit jednotný a všemi pedagogy sdílený systém pro hodnocení písemných prací žáků.
  Ve školním řádu vytvořit transparentní zásady pro stanovování váženého průměru
  jednotlivých typů zkoušek.
– Využívat zdroje informací o dosahovaných výsledcích vzdělávání žáků (např. formou
  externích testovacích nástrojů), které umožní srovnání s výsledky ostatních škol.


                                           8/10
– Pro zajištění podpory jednotného přístupu všech vyučujících společně sdílet a v praxi
  využívat zpracovanou strategii pro předcházení školní neúspěšnosti žáků. Její účinnost
  vyhodnocovat všemi pedagogickými pracovníky.
– Podat návrh na výmaz oboru vzdělání 64-41-L/51 Podnikání.


                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Školní vzdělávací programy pro realizované obory středního vzdělání platné ve
      školním roce 2024/2025
 2.   Koncepce SOŠ Prostějov, ze dne 15. 12. 2022
 3.   Školní řád Střední odborné školy Prostějov, s účinností od 1. 2. 2023
 4.   Školní matrika vedená elektronicky k termínu inspekční činnosti
 5.   Hospitační záznamy, školní roky 2021/2022 až 2024/2025
 6.   Výroční zprávy o činnosti školy za školní roky 2021/2022 až 2023/2024
 7.   Přehledy prospěchu tříd, školní roky 2021/2022 až 2023/2024
 8.   Souhrnné výsledky maturitní zkoušky, jejích částí a předmětů povinných zkoušek
      společné části, roky 2022, 2023 a 2024
 9.   Výsledky závěrečných zkoušek, roky 2022, 2023 a 2024
10.   Zápisy z jednání pedagogické rady, školní roky 2021/2022 až 2024/2025
11.   Zápisy z jednání předmětových komisí, školní roky 2021/2022 až 2024/2025
12.   Písemné práce žáků, školní rok 2023/2024, namátkový výběr
13.   Vyhodnocení písemných prací, školní rok 2023/2024
14.   Analýzy příčin školní neúspěšnosti, školní roky 2021/2022 až 2023/2024
15.   Preventivní program školy, školní rok 2024/2025, ze dne 2. 9. 2024
16.   Inspekční zpráva, čj. ČŠIT-2381/18-T, ze dne 31. 12. 2018
17.   Vyjádření k jednotlivým bodům inspekční zprávy čj. ČŠIT-2381/18-T, ze dne
      23. 1. 2019
18.   Inspekční zpráva, čj. ČŠIM-1095/21-M, ze dne 3. 1. 2022
19.   Vyjádření k jednotlivým bodům inspekční zprávy čj. ČŠIM-1095/21-M, ze dne
      21. 1. 2022
20.   Souhrnná dokumentace poradenských služeb ve škole, školní rok 2024/2025, vedená
      k termínu inspekční činnosti
21.   Tabulka žáků s přiznanými podpůrnými opatřeními ve školním roce 2024/2025,
      vedená k termínu inspekční činnosti


                                         9/10
22.   Hodnocení činnosti výchovného poradce, školní rok 2023/2024
23.   Dlouhodobá strategie výchovného poradenství, ze dne 31. 8. 2018
24.   Plán práce výchovného poradce, školní rok 2024/2025
25.   Zápisy výchovných komisí, školní rok 2024/2025
26.   Aktivity pro třídnické hodiny, školní rok 2024/2025, nedatováno
27.   Souhrnná dokumentace odborného výcviku, školní rok 2024/2025
28.   Personální dokumentace pedagogických pracovníků školy, namátkový výběr, vedená
      k termínu inspekční činnosti
29.   Plán dalšího vzdělávání pedagogických pracovníků na období 2022 - 2024 (součást
      celoročního plánu na školní rok 2024/2025)
30.   Údaje o dalším vzdělávání pedagogických pracovníků (průběžné záznamy
      realizovaných seminářů)
31.   Doklady související se zajištěním bezpečnosti žáků, školní rok 2024/2025
32.   Doklady vztahující se k finančním podmínkám školy, rok 2023


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Markéta Adamová, školní inspektorka, vedoucí inspekčního týmu
 Mgr. Pavel Fridrich, školní inspektor
 RNDr. Josef Husárek Ph.D., školní inspektor
 Mgr. Věra Krakovská, školní inspektorka
 Ing. Renata Skutková, kontrolní pracovnice
16. 12. 2024




                                        10/10
