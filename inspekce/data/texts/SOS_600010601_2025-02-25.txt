CSI0X00DE4PT




                                Česká školní inspekce
                                Liberecký inspektorát
                          Masarykova 801/28, 460 01 Liberec
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIL-250/25-L
                                       Sp. zn. ČŠIL-S-54/25-L


Název                               Střední škola Kateřinky - Liberec, s.r.o.
Sídlo                               Horská 167, 460 14 Liberec 17
E-mail                              info@skolakaterinky.cz
IČO                                 25 016 181
Identifikátor                       600 010 601
Právní forma                        společnost s r.o.
Zastupující                         Ing. Roman Bečka
Zřizovatel                          Mgr. Václav Tichý
Místa inspekční činnosti            Horská 160, Liberec
                                    Horská 161, Liberec
                                    Horská 167, Liberec
Inspekční činnost na místě          25. 2. 2025 − 27. 2. 2025

Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
a domovem mládeže podle příslušných školních vzdělávacích programů, hodnocení
naplnění školních vzdělávacích programů a jejich soulad s právními předpisy, případně
s rámcovými vzdělávacími programy podle § 174 odst. 2 písm. b) a c) zákona č. 561/2004
Sb., o předškolním, základním, středním, vyšším odborném a jiném vzdělávání (školský
zákon), ve znění pozdějších předpisů.
                                    Charakteristika
Střední škola Kateřinky – Liberec, s.r.o. (dále „škola“ nebo „instituce“) vykonává činnost
střední školy, domova mládeže (dále „domov“) a školní jídelny s nejvyššími povolenými
počty 510 žáků, 130 ubytovaných a 600 stravovaných (od 1. 9. 2025 700 stravovanýc h).
Nachází se v klidné části krajského města v rozsáhlém areálu, který sdílí s dalšími dvěma
školami, Střední školou designu interiéru Kateřinky – Liberec, s.r.o. a Střední školou
oděvního designu Kateřinky – Liberec, s.r.o.
Škola poskytuje střední vzdělání ve tříletých oborech vzdělání zakončených závěrečnou
zkouškou 33-59-H/01 Čalouník a 66-52-H/01 Aranžér v denní a 33-56-H/01 Truhlář v denní
a večerní formě vzdělávání. Dále nabízí obory vzdělání zakončené maturitní zkouškou 68-
42-M/01 Bezpečnostně právní činnost a 33-42-L/51 Nábytkářská a dřevařská výroba.
Ve formě denního studia se v době inspekční činnosti vzdělávalo 423 žáků, ve večerní formě
52 žáků. Škola evidovala 43 žáků se speciálními vzdělávacími potřebami a 13 žáků
s odlišným mateřským jazykem. Domov poskytoval ubytování 111 žákům.


                          Hodnocení podmínek vzdělávání
Areál, ve kterém se škola nachází, je využíván pro účely vzdělávání více než 70 let.
Z původně učňovského střediska se postupem času stalo centrum pro vzdělávání napříč
všemi stupni středního vzdělání, poskytované třemi navzájem propojenými školami, z nichž
s nejvyšším počtem žáků je Střední škola Kateřinky – Liberec, s.r.o. Ředitel školy stojí v čele
všech tří institucí čtyři roky. Při řízení vychází ze strategického plánu rozvoje školy,
ve kterém je zahrnut i vývoj domova a školní jídelny. Plán vypracovaný na šestileté období,
který je pravidelně evaluován, se daří naplňovat zejména v oblastech zajišťování kvalitního
technického vybavení pro odbornou praxi a rozšiřování spolupráce se se sociálními partnery.
Méně se již daří plnit cíle v oblastech vzdělávání, zejména v souvislos ti
s využíváním moderních výukových metod v hodinách teoretických předmětů.
K naplňování koncepčních záměrů a zkvalitnění své činnosti škola efektivně využívá cíleně
zaměřenou spolupráci se sociálními a profesními partnery. Dlouhodobě a velmi aktivně
spolupracuje se školami (Mendlova univerzita Brno, Technická univerzita v Liberci, Vyšší
policejní škola a Střední policejní škola Ministerstva vnitra v Holešově) za účelem dalšího
odborného vzdělávání pedagogických pracovníků i sdílení příkladů dobré praxe. Kvalitu
vzdělávání pozitivně ovlivňuje využívání odborníků z praxe.
Systém řízení a delegování jednotlivých činností na další pedagogy je cílený a promyšlený.
Silnou oporu má ředitel ve svých zástupcích, kteří se orientují na jednotlivé oblasti
vzdělávacího procesu. Kontrolní činnost zaměřená na vzdělávání je efektivně plánována,
realizována a vyhodnocována. Je třeba se více zaměřit na kontrolu účinnosti přijatých
opatření směřujících ke zkvalitnění vzdělávání v teoretických předmětech. Interním
mapováním, založeným na dotazníkovém šetření pro učitele, žáky i jejich zákonné zástupce,
získává ředitel informace o aktuálním stavu školního klimatu, které dále analyzuje,
vyhodnocuje a přijímá případná opatření. Celková kvalita interpersonálních vztahů
a sociálních procesů v domově však sledována není. Příležitostí k dalšímu zlepšení
komunikace mezi žáky, pedagogy a vedením by bylo zřízení žákovského parlamentu.
Pedagogický sbor se skládá z 57 převážně kvalifikovaných pedagogů. Požadavky stanovené
Ministerstvem vnitra na praxi u bezpečnostních sborů nebo v organizacích zabývajících se
prevencí kriminality splňují všichni učitelé odborných předmětů oboru vzdělání


                                             2/9
Bezpečnostně právní činnost. Odborné a praktické vyučování je zajištěno kvalitními
odborníky. Jejich bohaté profesní zkušenosti a propojování probíraného učiva s reálnými
příklady z praxe jsou pro výuku nesporným přínosem.
Pedagogové se dle svého zaměření sdružují ve 14 předmětových komisích, které na svých
setkáních projednávají zejména organizační záležitosti včetně naplňování školního
vzdělávacího procesu, v menší míře se zaměřují na samotný vyučovací proces. Pro zajištění
profesního růstu pedagogů a zkvalitňování vzdělávacího procesu vedení školy zpracovává
plán dalšího vzdělávání pedagogických pracovníků. Důraz je kladen na studium ke splnění
kvalifikačních předpokladů či k výkonu specializovaných činností, méně na využívá ní
inovativních metod ve výuce.
V oblasti dalšího vzdělávání a rozšiřování odbornosti se v rámci programů Erasmus+
zúčastnili učitelé odborných předmětů a odborného výcviku odborných stáží na střední škole
ve francouzském Caen, učitelé výtvarných předmětů na střední škole designu ve Stockholmu
a učitelé oboru Bezpečnostně právní činnost v americkém Texasu.
Žákům s potřebou podpůrných opatření je věnována zvýšená pozornost prostřednictvím
školního poradenského pracoviště. Poradenské služby zajišťuje koordinovaný tandem
skládající se z výchovné poradkyně, která vykonává i funkci kariérové poradkyně,
a metodičky prevence. Způsob podpory je přesně definován, vyučující jsou s ním neprodleně
seznámeni. Doporučení jsou sdílena na společném uložišti vyučujících. Jejich účinnost
je průběžně vyhodnocována v rámci pedagogického sboru, jednou ročně se školským
poradenským zařízením a během třídních schůzek se zákonnými zástupci žáků. Škola má
vhodně zpracovaný preventivní program. Témata primární prevence prolínají řadou
vyučovacích předmětů, žáci jsou do problematiky uváděni formou tematicky zaměřenýc h
projektových dnů, besed, přednášek apod.
V domově zabezpečují výchovně vzdělávací činnost čtyři vychovatelé ve čtyřech
výchovných skupinách. Organizování všech činností je efektivně vymezeno v nastavenýc h
plánech a pravidlech. Vzájemná komunikace a spolupráce všech účastníků vzdělává ní,
včetně zákonných zástupců ubytovaných žáků, je založena na každodenní osobní, e-mailové
či telefonické komunikaci, funkčně nastaveném systému vzájemného sdílení informac í,
pravidelných poradách vychovatelů. Vychovatelé spolupracují s ostatními pedagogy školy,
zajímají se o problémy ubytovaných žáků a pomáhají při jejich řešení.
Škola je ekonomicky stabilní, přičemž základními pilíři financování jsou poskytnutá dotace
ze státního rozpočtu, kontinuální zapojení do dalších dotačních programů
spolufinancovaných zejména prostřednictvím evropských sociálních a strukturálních fondů,
které umožňují žákům účastnit se odborných stáží i v zahraničí. Mezi ostatní zdroje patří
např. úplata za vzdělávání tzv. školné, prodej služeb. Zkvalitňování materiálních podmínek,
jejich obnovu a modernizaci se škole daří plnit pozvolna, postupně i vzhledem k finanč ní
náročnosti na pořízení pomůcek i materiálu potřebných pro odborné předměty vycházejíc íc h
z profilace školy.
Budova školy působí esteticky. Kromě kmenových tříd se žáci vzdělávají v počítačových
či jazykových učebnách a na odborných pracovištích. Škola nemá k dispozici odborné
učebny teoretické výuky odborných předmětů, avšak kmenové učebny i chodby jsou
vybaveny nástěnkami či plakáty s odbornou tematikou (zvláště učebny pro vzdělávací obor
Bezpečnostně právní činnost). Škola pro tento obor nedisponuje zátěžovým modelem, avšak
žáci jej mohou využívat při výcvikových kurzech. K výuce tělesné výchovy a pohybovým
aktivitám využívá škola vlastní tělocvičnu s mobilními tatami, posilovnu a prostředí v okolí
školy zasazené do CHKO Jizerských hor. Pro rozšíření vzdělávacího prostoru si škola
pronajímá další sportoviště.


                                            3/9
Pro školu je oblast bezpečnosti a ochrany zdraví (dále „BOZ“) zaměstnanců i žáků jednou
z prioritních témat. Především učitelé odborného výcviku jsou s bezpečnostními riziky
při práci v jednotlivých dílnách velmi dobře obeznámeni a svoje znalosti v oblasti BOZ pak
předávají žákům. Obecné podmínky k zajištění BOZ žáků jsou stanoveny ve školním řádu
i v řádech jednotlivých odborných pracovišť a žáci jsou s nimi na začátku školního roku
a průběžně seznamováni. Možná bezpečnostní rizika jsou pro školu neustálým procesem,
kdy jsou školou identifikována, analyzována a následně odstraňována nebo přijímá na
opatření k jejich eliminaci zejména v oblasti odborného výcviku, resp. na odborných
pracovištích. Důsledně je nutné věnovat pozornost fyzickému bezpečí v budovách domova
mládeže.
Škola podporuje současný trend zdravého životního stylu, kde se orientuje především
na oblast pohybu a sportu. Příležitostí je aktivnější spolupráce se školní jídelnou
při začlenění problematiky nutričně vyváženého stravování do této oblasti. Pozitivně lze
hodnotit vysoký podíl stravovaných a poskytování dietního stravování.


                           Hodnocení průběhu vzdělávání
Hospitační činnost probíhala ve výuce všech realizovaných oborů vzdělání. Společným
znakem sledovaných hodin byla vstřícná, podnětná a partnerská atmosféra akceptující
potřeby každého žáka. Výuka se vyznačovala kvalitní odbornou připraveností učitelů
a respektem žáků k dodržování pravidel. Samozřejmostí bylo sdělení tématu a náplně hodiny
v začátku hodiny. Příležitostí ke zlepšení je efektivnější hospodaření s časem v závěru
vyučovacích jednotek (shrnutí klíčových informací, znalostí a dovedností, zhodnocení
hodiny učitelem i samotnými žáky ve vztahu k vytčenému cíli). Odborné předměty byly
vyučovány věcně správně včetně aplikování platných právních norem v předmětech oboru
vzdělání Bezpečnostně právní činnost.
Ve většině sledovaných hodin všeobecně vzdělávacích a odborných teoretických předmětů
převažovala výuka výkladového charakteru s dominantní úlohou učitele doplňovaná
projekcí prezentace, obrázků či odborných videí. Žák se tak stával pouhým příjemcem
informací. Snaha o interakci žáků byla méně efektivní, aktivizační otázky směřovaly
většinou ke třídě a reagovali na ně jen někteří žáci. Ve výuce se téměř nevyskyto va ly
kooperativní formy. Žáci byli jen minimálně aktivizování, nebyly vedeni k samostatnému
projevu. Vyhledávání informací s jejich následným zpracováním a vyhodnocením bylo
zaznamenáno zřídka. V hospitovaných hodinách byly žákům nabízeny úlohy s odlišnou
kognitivní náročností pouze ojediněle. Pozitivem byly přesahy učiva napříč předměty
i zaměření všeobecně-vzdělávacích předmětů na řešení problematiky spojené s odborností
daného vzdělávacího oboru.
Zdařilé byly hodiny cizích jazyků, ve kterých se střídaly činnosti s využíváním aktivizujíc íc h
prvků. Zvolené vzdělávací strategie vedly k rozvoji slovní zásoby žáků i upevňová ní
gramatických struktur. Účinně byl prostřednictvím řízeného rozhovoru a práce ve dvojici
ve většině hodin podporován rozvoj komunikačních dovedností žáků.
Kladně lze hodnotit hodiny fyziky a ekonomiky, ve kterých byl vhodně podporován rozvoj
kooperativních dovedností formou skupinové práce, v jejímž průběhu žáci cíleně diskutova li
nad zadanými úkoly, pracovali s informačními zdroji pro vyhledávání informací, které
společně hodnotili a následně ostatním spolužákům prezentovali. Dominantní úlohu v těchto
hodinách převzali žáci. Učitel se stal moderátorem, který aktivity pouze řídí, koordinuje
a monitoruje. Touto efektivní podporou kooperace s rozdělením úloh ve skupině žáci
získávali další zkušenosti a dovednosti nejen v sociálních postojích.


                                              4/9
Odborná praxe vzdělávacího oboru Bezpečnostně právní činnost byla organizo vá na
v týdenních výcvikových kurzech. Při rozvoji odborných kompetencí žáků škola aktivně
spolupracuje s mnoha důležitými profesními partnery (především Policií ČR, Městskou
policií Liberec, Hasičským záchranným sborem ČR, Armádou ČR). Tato spolupráce je
na vynikající úrovni.
Výuka praktického charakteru se vyznačovala vysokou kreativní činností s individuá lním
přístupem k žákovi. Ti pracovali v tvůrčím, motivačním, odborně vedeném prostředí
podporujícím vlastní učení. Byli cíleně vedeni k aktivní aplikaci již získaných poznatků
v teoretických odborných předmětech a k logickému myšlení. Učitelé – odborníci z praxe
předávali žákům nejnovější poznatky a seznamovali je s moderními postupy a trendy
v daném oboru. Žáci konzultovali své práce, vyučující je průběžně kontrolovali, hodnotili,
cíleně mentorovali a poskytovali jim bezprostřední zpětnou vazbu k jejich činnosti.
Pozitivně lze hodnotit zvolené tempo, které udržovalo žáky v pohodovém pracovním módu.
I slabší žáci zažívali ve sledovaných hodinách odborného výcviku úspěch a dosahovali
pod odborným vedením vzdělávacího cíle.
Pozitivem odborného vzdělávání (teoretického a praktického) byla vysoká mezipředměto vá
synchronizace.


                          Hodnocení výsledků vzdělávání
Vedení školy věnuje dlouhodobě náležitou pozornost vyhodnocování výsledků vzdělává ní
žáků školy. Pro ověřování dosažení očekávaných výstupů podle školních vzdělávac íc h
programů jsou využívány standardní interní evaluační nástroje. Výsledky vzdělávání žáků
vyučující zaznamenávají do školního informačního systému, zákonní zástupci jsou
s výsledky seznamováni na čtvrtletních třídních schůzkách a v případě potřeby
při individuálních konzultacích. Výsledky jsou na základě analýzy projednávány
na pravidelných jednáních pedagogické rady a v případě potřeby jsou žákům ohroženým
školním neúspěchem nabízena opatření ke zlepšení (konzultace, individuální a skupinová
doučování, podpora členů školního poradenského pracoviště, spolupráce se zákonnými
zástupci).
V posledních dvou školních letech v učebních oborech prospělo s vyznamenáním v průměru
12,5 % žáků, 3,6 % neprospělo. V maturitních oborech prospělo s vyznamenáním 13,5 %
žáků a 1,7 % neprospělo. V případě selhávání prospěchu žáka zejména v hlavníc h
předmětech kurikula (matematika, český jazyk, anglický jazyk) škola zavedla tzv. „školní
komisionální zkoušky“. Osvědčil se také průběžný mentoring výsledků vzdělává ní
a bezprostřední spolupráce se zákonnými zástupci.
Škola pracuje s výsledky žáků z externích testování a na základě jejich analýzy přijímá
opatření ke zlepšení stavu. V souvislosti s vyhodnocením úspěšnosti žáků ve čtenářské
gramotnosti se učitelé ve výuce více věnují práci s textem, což se daří především
v jazykových předmětech, méně v ostatních předmětech. Žáci jsou také motivo vá ni
k zapojování do literárních soutěží.
V rámci přípravy na maturitní zkoušku zařazují pedagogové ve výuce průběžně úlohy
z didaktických testů. Pro odbornou profilovou zkoušku mají žáci k dispozici materiály
zpracované pro jednotlivá témata. Intenzivní příprava je pak realizována ve čtvrtém ročníku.
O účinnosti podpory žáků v průběhu vzdělávání svědčí výsledky školy při ukončování
vzdělávání maturitní zkouškou. Výborných výsledků u maturitní zkoušky dosahují
opakovaně žáci oboru vzdělání Bezpečnostně právní činnost. Ve školním roce 2023/2024


                                            5/9
a 2024/2025 uspěli po podzimním zkušebním období všichni přihlášení žáci. Méně úspěšní
u maturitní zkoušky jsou žáci nástavbových oborů. Čistá neúspěšnost po podzimním
opravném termínu byla 20 %. Celorepubliková čistá neúspěšnost v této skupině oborů byla
průměrně 17,1 %.
Úspěšnost žáků při ukončování vzdělávání závěrečnou zkouškou škola podporuje efektivní
přípravou v rámci odborného výcviku i teoretické výuky kvalifikovanými pedagogy, velmi
dobrým materiálním vybavením a efektivní spoluprací se sociálními partnery. V roce 2022
i 2023 byla úspěšnost žáků školy téměř 100 %.
Žáci školy jsou motivováni k účasti v různých soutěžích, do kterých se aktivně zapojují.
Významných úspěchů dosahují zejména ve sportovních, zdravotnických a odborných
oblastech (např. Studentská střela – 1. místo, Policistou na zkoušku s bílými tygry - 1. místo,
mistrovství ČR obor Truhlář – 5. místo). K rozvoji občanských i odborných kompetencí žáků
přispívají také mimoškolní akce a aktivity, kterými jsou například slavnostní slib žáků oboru
Bezpečnostně právní činnost ve spolupráci s Armádou ČR, četné odborné stáže v tuzemsku
i zahraničí, různé tematické přednášky, exkurze, kurzy a mnoho dalších.
Výchovné problémy, které se objevují pouze ojediněle, jsou školním poradenským
pracovištěm citlivě, ale důsledně řešeny jak se samotným žákem, tak v případě nutnosti
i s jeho zákonným zástupcem.
Škola úzce a účelně spolupracuje se zaměstnavateli při tvorbě školních vzdělávac íc h
programů, při realizaci závěrečných zkoušek, při zajištění odborných praxí a při zavádění
nejmodernějších technologií (Cech čalouníků, dekoratérů a truhlářů, Cech parketářů
a podlahové techniky, Hospodářská komora ČR, Sdružení aranžérů ČR, spolupráce s více
jak 50 firmami v oboru Truhlář, spolupráce s šesti firmami v oboru Čalouník).
Efektivní je také mezinárodní spolupráce související s mobilitou žáků všech vzdělávac íc h
oborů probíhající formou kurzů, krátkodobých i dlouhodobých vzdělávacích aktivit a stáží
na odborných pracovištích partnerů i v odborných školách v zahraničí. Žáci oboru
Bezpečnostně právní činnost se zúčastnili pobytu v Lotyšsku a odborné stáže na filipínské m
ostrově Panglao Island Bohol. V rámci dlouhodobé mobility Erasmus Pro vycestovali žáci
tříletých vzdělávacích oborů na stáže do Portugalska a do Lotyšska. Škola se v rámci
projektu ERASMUS + KA2 zapojila do projektových setkání žáků a učitelů ze šesti
evropských států. Projekt je zaměřen na digitální klíčové dovednosti pro truhláře.
V domově mládeže je ubytovaným žákům nabízena široká škála zájmových aktivit
v různých oblastech (vaření, keramika, deskové hry, malování henou, sezónní zahradnické
práce aj.), dostává se jim i podpory v oblasti vzdělávání formou doučování z maturitníc h
předmětů. K podpoře vzdělávání a přípravě na vyučování žáci využívají knihovnu
a klubovny.


                                          Závěry
Vývoj školy
– Rozšíření a modernizace počítačových učeben.
– Modernizace vybavení strojové části školních dílen oboru Truhlář včetně softwaru
  odpovídající současným trendům ve výrobě.
– Úprava koncepce vzdělávacího programu oboru Aranžér.
– Rekonstrukce a modernizace školních dílen pro obor Aranžér.


                                             6/9
– Přesun školních dílen oboru Čalouník do více vyhovujících prostorů.
– Postupná rekonstrukce pokojů v domově mládeže.
– S účinností od 1. 9. 2025 bude navýšena kapacita školní jídelny na 700 stravovaných.
Silné stránky
– Škola při zajištění odborného a praktického vyučování spolupracuje napříč všemi obory
  se širokým spektrem sociálních partnerů. (1.5)
– Bohatá nabídka přeshraniční spolupráce v rámci projektu Erasmus+ přináší inovace
  do vzdělávání a podporuje rozvoj jazykové gramotnosti žáků i pedagogů. (1.5)
– Při plánování výuky odborného výcviku vycházejí vyučující z dosavadních znalostí žáků,
  zaměřují se na jejich individuální potřeby, poskytují žákům průběžnou zpětnou vazbu
  a motivují je k učení a sebehodnocení. (4.1)
– I slabší žáci zažívali ve sledovaných hodinách odborného výcviku úspěch a dosahovali
  vzdělávacího cíle. (4.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– V hodinách teoretické výuky byla patrná nižší míra aktivizace žáků a podpora jejich
  kooperativních dovedností. (4.2)
– Ojediněle bylo zaznamenáno využívání informačních zdrojů žáky, samostatné
  vyhledávání a vyhodnocování informací s uplatněním kritického myšlení. (4.2)
– V teoretickém vzdělávání byla častá absence hodnocení naplnění vzdělávacích cílů
  s využitím vzájemného hodnocení a sebereflexe žáků. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Motivovat učitele ke vzájemným hospitacím,           popřípadě ke sdílení praktických
  zkušeností.
– Zaměřit se na následné hospitace pro ověření účinnosti přijatých opatření.
– V rámci dalšího vzdělávání pedagogů se zaměřit na oblasti aktivizačních metod a forem
  práce ve vzdělávání.
– Ve výuce více využívat kooperativní druhy práce doplněné vyhledáváním informac í
  s jejich následnou analýzou a prezentací. Motivovat žáky k náročnější komunikaci.
– Sledovat a vyhodnocovat klima na domově mládeže.
– Zavést žákovský parlament.
– V rámci předmětových komisí se více zaměřit na průběh výuky a její přínos pro žáky.
– Transformovat kmenovou třídu vzdělávacího oboru Bezpečnostně právní činnost
  na odbornou učebnu zaměřenou na specifickou odbornou činnost.
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování



                                            7/9
dotací soukromým školám, předškolním a školským zařízením, ve znění pozdějších
předpisů.


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1. Dokumentace podle § 28 školského zákona vedená a platná ve školním roce 2024/2025
 2. Strategický plán školy (2023–2029), ze dne 1. 9. 2023
 3. Organizační řád, ze dne 29. 8. 2024
 4. Plán dalšího vzdělávání pedagogických pracovníků na školní rok 2024/2025, ze dne
    30. 8. 2024
 5. Zápisy z jednání předmětových komisí, školní roky 2023/2024, 2024/2025
 6. Plán hospitací zástupce ředitele školy pro pedagogickou činnost, školní roky 2023/2024,
    2024/2025
 7. Hospitační záznamy         z provedené hospitační činnosti zástupce ředitele
    pro pedagogickou činnost, školní roky 2023/2024 a 2024/2025
 8. Souhrnná dokumentace k výchovnému poradenství a prevenci rizikového chování žáků,
    vedená ve školním roce 2024/2025
 9. Souhrnná dokumentace k ukončování vzdělávání, vedená k datu inspekční činnosti
10. Souhrnná dokumentace k přijímacímu řízení na školní rok 2024/2025
11. Smlouvy o zajištění odborné praxe žáků, školní rok 2023/2024 (vzorek)
12. Souhrnná dokumentace k hodnocení bezpečnosti a ochrany zdraví žáků, vedená k datu
    inspekční činnosti
13. Výpis z rejstříku škol a školských zařízení, ze dne 27. 1. 2025
14. Webové stránky školy


                                        Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.


                                            8/9
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

  Ing. Jana Kočí, školní inspektorka,
  vedoucí inspekčního týmu                         ……………………………………..

  Mgr. Ilona Hronová, školní inspektorka           ……………………………………..

  Mgr. Iva Suchánková, školní inspektorka          ……………………………………..

  Mgr. Michal Peterka, přizvaná osoba              ……………………………………..

  plk. Mgr. Jaromír Tobiáš, přizvaná osoba         ……………………………………..

  Ing. Andrea Trejtnarová, kontrolní pracovnice    ……………………………………..



24. 3. 2025




                                             9/9
