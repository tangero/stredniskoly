                                    Česká školní inspekce
                                    Pardubický inspektorát
___________________________________________________________________________________________________________ _




                         IN S P E K Č N Í ZP R ÁVA
                                           Čj. ČŠIE-129/22-E


Název                                Střední průmyslová škola stavební Pardubice
Sídlo                                Sokolovská 150, 533 54 Rybitví
E-mail                               skola@spsstavebni.cz
IČ                                   00 191 191
Identifikátor                        600 170 853
Právní forma                         příspěvková organizace
Zastupující                          Mgr. Renata Petružálková
Zřizovatel                           Pardubický kraj
Místo inspekční činnosti             Sokolovská 150, Rybitví
Termín inspekční činnosti            12., 20. a 21. 4., 2., 3., 5., 6, a 9. 5. 2022


Inspekční činnost byla zahájena předložením pověření k inspekční činnosti.


                                  Předmět inspekční činnosti
Předmětem inspekční činnosti bylo zjišťování a hodnocení podmínek, průběhu a výsledků
vzdělávání poskytovaného školou vykonávané podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů, včetně hodnocení naplňování školních
vzdělávacích programů.


                                          Charakteristika
Střední průmyslová škola stavební Pardubice (dále „škola“) vykonává činnost střední školy,
domova mládeže a školní jídelny. Vzdělává žáky ve tříletých oborech vzdělání 33-56-H/01
Truhlář, 36-64-H/01 Tesař, 36-67-H/01 Zedník, 82-51-H/01 Umělecký kovář a zámečník


2021/2022
ukončovaných závěrečnou zkouškou a ve čtyřletých oborech vzdělání v denní
i kombinované formě vzdělávání (denní a distanční) obor vzdělání 36-47-M/01 Stavebnictví
a v denní formě vzdělávání obor vzdělání 33-41-L/01 Operátor dřevařské a nábytkářské
výroby ukončovaných maturitní zkouškou. Od 1. 9. 2020 počínaje prvním ročníkem
umožňuje škola žákům v rámci vzdělávání v oboru vzdělání s maturitní zkouškou
33-41-L/01 Operátor dřevařské a nábytkářské výroby absolvovat také závěrečnou zkoušku
a získat výuční list v oboru vzdělání 33-56-H/01 Truhlář. V době inspekční činnosti se
ve škole vzdělávalo 332 žáků v 16 třídách, z toho bylo evidováno 23 žáků se speciálními
vzdělávacími potřebami. Žákům ze vzdálenějších míst škola zajišťuje ubytování v domově
mládeže, který se nachází v areálu školy. Stravování žáků a zaměstnanců školy je zajištěno
ve vlastní školní jídelně rovněž v areálu školy.


                         Hodnocení podmínek vzdělávání
Ředitelka školy využívá svoje dlouholeté zkušenosti ve funkci k systematickému řízení
provozu školy, zejména ke zkvalitňování a modernizaci materiálních podmínek. V oblasti
vlastního hodnocení školy se zaměřila na analýzu potřeb ve vzdělávání, z nichž vyplynuly
dílčí cíle koncepčního vedení školy. V oblasti pedagogického řízení školy jsou řešeny
zejména aktuální potřeby účastníků vzdělávání. Důraz je kladen na využití zkušeností
z období distančního vzdělávání, rozvoj digitálních kompetencí pedagogů a efektivní
využívání práce s počítačem ve výuce a k vytváření a podpoře sociálních kontaktů. Mezi
priority patří získávání dalších finančních prostředků zapojením do projektů. Vedení školy
se aktivně podílí na prohlubování spolupráce s mnoha sociálními partnery pro realizac i
odborného výcviku a odborné praxe žáků školy.
Škola má vytvořené kontrolní mechanismy pro monitorování a vyhodnocování kvality
poskytovaného vzdělávání. Pedagogický proces je hodnocen především prostřednictvím
plánované hospitační činnosti vedení školy ve výuce. Zpětné informace, které jsou
poskytovány pedagogům, pouze částečně napomáhají zvyšovat kvalitu výuky. V aktuálním
školním roce výuku zajišťovalo také několik začínajících učitelů. Někteří doposud
neabsolvovali pedagogické studium. Vedení školy je podporuje, stanovilo pro ně uvádějíc í
učitele a pomoc jim poskytují také ostatní učitelé. Nedostatek zkušeností a chybějíc í
pedagogické vzdělání se ale u některých začínajících učitelů projevily v průběhu hospitací,
a to v didaktické stránce výuky. K dalšímu zefektivnění vzdělávacích strategií na úrovni
školy přispěje zaměření kontrolní činnosti průběhu vzdělávání na oblast využívání metod
a forem práce, diferenciace výuky a využívání závěrů hodin k efektivnímu získávání
informací o dosažení vzdělávacího cíle. Následným krokem v této oblasti je plánování
dalšího vzdělávání a využití možnosti sdílení nových poznatků, například využívá ním
vzájemných hospitací, a to i napříč obory vzdělání a předměty.
Systém řízení vychází z organizační struktury delegování pravomocí na zástupkyni ředitelky
teoretického vyučování a zástupkyni ředitelky praktického vyučování, která se nově po svém
nástupu do funkce společně s ostatními podílí na vytváření podmínek pro rozvoj potřeb
školy. Nastavení otevřené komunikace mezi vedením školy, žáky a pedagogy a partnery je
významným nástrojem systému řízení školy a podporuje příznivé klima přispívajíc í
k realizaci výchovně vzdělávacího procesu ve škole. Prostřednictvím školního řádu a dalších
interních směrnic má škola přehledně nastavena pravidla svého působení.
Vedení školy aktivně usiluje o zkvalitňování materiálních podmínek pro vzdělává ní
i rozsáhlého areálu školy. Ve spolupráci se zřizovatelem a zapojením do projektů se daří
zázemí školy postupně modernizovat a doplňovat. Škola pro výuku disponuje vybavenými


2021/2022                                   2
učebnami a pracovišti praktického vyučování, účelně využívá také pracoviště v reálném
prostředí a u smluvních partnerů. Prostorové, materiální a technické podmínky školy
i domova mládeže umožňují realizaci vzdělávacích programů. Vybavení domova mládeže
je funkční, avšak značně opotřebované. Žádoucí je komplexní rekonstrukce domova
mládeže a také některých dílenských objektů. Od minulé inspekční činnosti škola realizova la
několik projektů pro zlepšení podmínek ke vzdělávání a k zajištění vzdělávání.


                          Hodnocení průběhu vzdělávání
Zhlédnuté vyučovací hodiny většinou probíhaly v atmosféře, která vytvářela příznivé
podmínky pro vzdělávání. V části hodin měl na atmosféru vliv zvolený způsob práce učitelů,
kteří většinou vhodně promýšleli strukturu hodiny, avšak častěji spíše z pohledu obsahu,
méně vzhledem k použitým metodám výuky. V mnoha hodinách převažovala frontální
výuka, s dominantním postavením učitele, který předával vesměs hotové poznatky, což
v některých hodinách vedlo k pasivitě žáků. Využívané metody a formy práce zahrnova ly
jen v části hodin zpestřující prvky s cílem aktivizace žáků, méně byl využíván prostor
pro diskusi, práci s chybou. V některých hodinách ale učitelé dokázali řízeným dialogem
žáky aktivně zapojit do vzdělávacího procesu. Dobře se to dařilo například v hodinách,
v nichž učitelé vedli výuku ve vzájemných mezipředmětových souvislostech, propojovali
vyučované téma se zkušenostmi z praktického vyučování, žáci sami uváděli své zkušenosti
z praxe a kladli otázky k probíranému tématu. V těchto hodinách žáci spolupracova li
s učitelem, obvykle odpovídali s porozuměním dané problematice, prokazovali dosažení
příslušných kompetencí a získávali zpětné informace o kvalitě svých znalostí. Byli vedeni
k vyvozování a logickým závěrům.
Hodiny se převážně vyznačovaly dobrou odborností pedagogů podpořenou mnoha
praktickými zkušenostmi a učivo bylo zpravidla předkládáno v přiměřeném rozsahu.
Pro zvýšení názornosti se učitelé opírali o trojrozměrné pomůcky, videa, obrázky a pracovní
listy, které obvykle vhodně doplňovali ústně a graficky na tabuli. Jen v malé míře byly
využity skupinové a kooperativní činnosti žáků, častěji učitelé zařazovali samostatnou práci
žáků a práci ve dvojicích. Aktivita žáků a zaujetí byly vyšší v hodinách, v nichž učitelé
využili pracovní listy, například s vhodně zvolenými texty přispívajícími k rozvoji čtenářské
gramotnosti, charakteristice a interpretaci textu, procvičení a upevnění učiva.
Efektivita vzdělávání v anglickém jazyce se odvíjela od aplikovaných metod a forem práce
jednotlivých pedagogů. Učitelky vedly hodiny ve vyučovaném jazyce, češtinu využíva ly
pouze pro podporu porozumění žáků. Ve všech hodinách byla patrná snaha o rozvoj
komunikačních dovedností a kompetencí. Učitelky zařazovaly párovou práci s rozhovory
a následnou reflexí informací, které během rozhovorů žáci získali. Efektivně byla zařazena
i poslechová cvičení a práce s textem.
V průběhu všech sledovaných hodin učitelé v malé míře využívali možnosti diferenco vat
úkoly podle individuálních potřeb žáků. Zpětnou vazbu o pochopení učiva žáky získáva li
učitelé občas v průběhu výkladu. Sebehodnocení nebo vzájemné hodnocení žáků bylo
zaznamenáno výjimečně. Dílčím nedostatkem byly chybějící nebo velmi stručné závěry
hodin, většinou nedocházelo k ověřování naplnění stanovených cílů vzdělávání.
Odborný výcvik byl realizován při cvičných i produktivních činnostech. Probíhal nejen
na pracovištích školy, ale také např. na zakázkách v místě stavby pod vedením učitelů nebo
instruktorů, na pracovištích smluvních partnerů, a to vždy s potřebným materiálně
technickým vybavením. Vyučování bylo dobře organizačně zajištěno. Aktivní individuá lní
přístup učitelů k žákům, vhodné instruktážní ukázky jednotlivých úkonů a příp. i podpora


2021/2022                                    3
přítomných žáků se speciálními vzdělávacími potřebami motivovaly žáky k dodržování
technologických postupů, k samostatnosti a k pečlivosti. V průběhu sledované výuky bylo
zaznamenáno efektivní využívání času a aktivní přístup žáků k plnění zadaných úkolů.
Učitelé poskytovali žákům informace využitelné k jejich dalšímu učení, sledovali a hodnotili
výkon, produktivitu a kvalitu práce. Bylo dbáno na upevňování zásad bezpečné práce
a ochrany zdraví. Realizace výuky prostřednictvím produktivních činností, přispíva la
k celkovému rozvoji žáků a potvrzovala úspěšné osvojení některých potřebných
kompetencí. Žáci byli schopni komunikovat o vykonávané práci a zdůvodnit pracovní
postup.
Činnost domova mládeže je organizována napříč výchovnými skupinami a je zaměřená
zejména na aktivity v oblasti sportovního vyžití. Do volnočasových aktivit se v případě
zájmu zapojují i neubytovaní žáci. Pro ubytované je vytvářeno pozitivní přátelské klima
nahrazující rodinné prostředí, zajištěna je podpora učení, k efektivnímu využívání volného
času a podpora zdravého životního stylu. Vychovatelé spolupracují s ostatními pedagogy
školy, zajímají se o problémy ubytovaných žáků a řeší je.


                          Hodnocení výsledků vzdělávání
Škola sleduje průběžné i celkové výsledky žáků a účastníky vzdělávání s nimi seznamuje.
Výsledky žáků a tříd jsou projednávány na čtvrtletních jednáních pedagogické rady.
Převládá však sumarizace nad podrobnou analýzou příčin neúspěšnosti jednotlivých žáků
a vyhodnocováním účinnosti přijatých opatření ke zlepšení. Žáci ohroženi školní
neúspěšností jsou sledováni a průběžně jim vyučující poskytují podporu formou doučování
a v případě zájmu i individuálních konzultací.
Celkové ročníkové výsledky žáků jsou spíše průměrné, do jisté míry je neúspěšnost žáků
ovlivňována jejich vyšší absencí při výuce, včetně neomluvených absencí. Škola analyzuje
důvody vyšší neúčasti ve výuce, což umožňuje využít vhodné nástroje ke snižování dopadů
vysoké absence. Pochvaly a kázeňská opatření jsou vhodně a smysluplně využívá na,
opatření k posílení kázně reflektují zejména chování žáků nebo jejich neomluvené absence.
Primární prevence a výchovné poradenství jsou zajišťovány dvěma pedagogickými
pracovníky. Výchovná poradkyně koordinuje práci s žáky se speciálními vzdělávac ími
potřebami, seznamuje pedagogy s podpůrnými potřebami žáků a v případě potřeby učitelům
nabízí pomoc prostřednictvím konzultace. I přes informovanost učitelů o přítomnosti žáků
se speciálními vzdělávacími potřebami ve výuce byla potřebná individualizace
a diferenciace ve vzdělávání těchto žáků v hodinách zaznamenána jen ojediněle. Metodik
prevence vytváří plán prevence a opatření a zajišťuje vhodné přednášky a další akce
obsažené v plánu aktivit v oblasti prevence v aktuálním školním roce. V rámci podpory
vztahů v třídním kolektivu škola v aktuálním školním roce začlenila adaptační aktivity
do programů na konci školního roku. Výchovná poradkyně a metodik prevence spolupracují
při práci s žáky a řešení případných problémů. Ve výchovných komisích škola řeší vysoký
počet zameškaných hodin.
Úspěšnost žáků u maturitních zkoušek byla od poslední inspekční činnosti spíše nižší
ve srovnání se školami obdobného zaměření. Ve školním roce 2020/2021 se do vyšší hrubé
neúspěšnosti u maturitních zkoušek částečně promítly i ročníkové výsledky žáků, protože
někteří žáci z důvodu slabého prospěchu museli např. opakovat poslední ročník studia
a maturitní zkoušku nemohli konat. Žáci, kteří maturitní zkoušku ve školním roce 2020/2021
absolvovali v jarním nebo podzimním termínu, byli zpravidla úspěšní, zkoušku nezvládli



2021/2022                                    4
pouze v ojedinělých případech. Výsledky u závěrečných zkoušek jsou statisticky lepší,
ve školním roce 2020/2021 po podzimních opravných termínech neuspěl jediný žák,
příznivým zjištěním je prospěch s vyznamenáním u třetiny žáků konajících závěrečné
zkoušky.
Prostřednictvím jednání Žákovského parlamentu jsou žáci vedeni k zájmu o dění kolem
sebe, podílet se na správě školy a dávat podněty k jejímu rozvoji. Přínosná je spolupráce
s mnoha sociálními partnery, která je uskutečňována také prostřednictvím členství školy
v mnoha institucích (Hospodářská komora ČR, Asociace středních průmyslových škol, Cech
suchých staveb, České komory akreditovaných inženýrů a techniků ve stavebnictví). Škola
je také autorizovanou školou v profesních kvalifikacích. Podporovat a rozvíjet podmínky
rozvoje školy v oblasti materiální i vzájemné spolupráce školy a rodičů žáků se daří
ve spolupráci se Sdružením rodičů a přátel školy při střední škole Rybitví a školskou radou.
Žáci se účastní především odborných soutěží, v některých dosáhli dobrých výsledků
(např. mezinárodní soutěž SKILL, soutěž Řemeslo doma).


                                         Závěry
Vývoj školy
- Od 1. 9. 2020 počínaje prvním ročníkem umožňuje škola žákům v rámci vzdělává ní
  v oboru vzdělání s maturitní zkouškou 33-41-L/01 Operátor dřevařské a nábytkářské
  výroby absolvovat také závěrečnou zkoušku a získat výuční list v oboru vzdělání 33-56-
  H/01 Truhlář,
- zkvalitnění materiálních podmínek pro vzdělávání ve střední škole.
Silné stránky
- Aktivní přístup vedení školy při zkvalitňování materiálně technických podmínek,
- funkční systém spolupráce školy se sociálními partnery přispívající k získávání
  odborných kompetencí žáků a jejich dalšímu profesnímu uplatnění.
Slabé stránky a/nebo příležitosti ke zlepšení
- Nedostatečné využívání metod a forem výuky pro aktivizaci žáků,
- neúčelné využívání závěrů vyučovacích hodin k efektivní zpětné vazbě o dosažení
  vzdělávacího cíle,
- málo využívaná diferenciace činností podle individuálních potřeb žáků.
Doporučení pro zlepšení činnosti školy
- Zaměřit hospitační činnost na sledování zařazování aktivizačních metod a forem činností
  žáků, diferenciaci a individualizaci výuky a využívání závěru hodin k získávání zpětné
  vazby a vyhodnocování stanoveného cíle,
- poskytovat pedagogům efektivní metodickou podporu, která by přispěla ke zvyšová ní
  kvality vzdělávacího procesu,
- zaměřit další vzdělávání pedagogů na didakticko-metodické aspekty výuky (využití
  aktivizujících metod a diferenciace a individualizace výuky podle potřeb jednotlivýc h
  žáků, efektivní zpětné vazby o naplnění vzdělávacích cílů).




2021/2022                                    5
                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů přijmout adekvátní opatření k prevenci nedostatků zjištěných
při inspekční činnosti a ve stejné lhůtě písemně informovat Českou školní inspekci,
jaká byla přijata opatření.
Zprávu zašlete na adresu Česká školní inspekce, Pardubický inspektorát, Sukova
třída 1556, 530 02 Pardubice, případně prostřednictvím datové schránky (g7zais9),
nebo na e-podatelnu csi.e@csicr.cz s připojením elektronického podpisu.


            Seznam dokladů, o které se inspekční zjištění opírají
 1. Výpis z rejstříku škol a školských zařízení ze dne 4. 4. 2022
 2. Školní řád SPŠ stavební Pardubice s účinností od 1. 2. 2020
 3. Školní vzdělávací programy oborů vzdělání platné ve školním roce 2021/2022
 4. Dokumenty k plánování a realizaci dalšího vzdělávání pedagogických pracovníků
    ve školním roce 2021/2022 (výběr)
 5. Dokumentace ke kontrolní a hospitační činnosti ve školním 2021/2022 (výběr)
 6. Rozvrhy hodin pro školní rok 2021/2022
 7. Školní matrika – aktuální stav
 8. Třídní knihy pro školní roky 2021/2022 (výběr)
 9. Deníky odborného výcviku pro školní rok 2021/2022 (výběr)
10. Personální dokumentace k odborné kvalifikaci pedagogických pracovníků (výběr)
11. Dokumentace k zajištění bezpečnosti a ochrany zdraví žáků při vzdělávání a s ním
    přímo souvisejících činnostech
12. Záznamy z jednání pedagogické rady ve školním roce 2021/2022
13. Záznamy z jednání předmětových komisí ve školním roce 2021/2022
14. Dokumentace výchovného poradenství a preventivních programů pro školní
    rok 2021/2022
15. Dokumentace k ukončování vzdělávání žáků ve školním roce 2020/2021
16. Výroční zpráva o činnosti školy za školní rok 2020/2021
17. Deníky výchovných skupin v domově mládeže vedené ve školním roce 2021/2022
18. Školní vzdělávací program domova mládeže platný ve školním roce 2021/2022
19. Vnitřní řád domova mládeže platný ve školním roce 2021/2022
20. Inspekční zpráva čj. ČŠIE-1072/15-E


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Pardubický
inspektorát, Sukova třída 1556, 530 02 Pardubice, případně prostřednictvím datové
schránky (g7zais9), nebo na e-podatelnu csi.e@csicr.cz s připojením elektronického
podpisu, a to k rukám ředitele inspektorátu.


2021/2022                                 6
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Petra Holánková, školní inspektorka,           Mgr. Petra Holánková v. r.
 vedoucí inspekčního týmu
 Ing. Jan Černý, školní inspektor                       Ing. Jan Černý v. r.


 Bc. Daniela Růžová, kontrolní pracovnice             Bc. Daniela Růžová v. r.


 Mgr. Hana Řebíčková, školní inspektorka             Mgr. Hana Řebíčková v. r.


 Mgr. Martin Valášek, školní inspektor               Mgr. Martin Valášek v. r.


 Ing. Josef Charamza, odborník na stavebnictví       Ing. Josef Charamza v. r.

V Pardubicích 3. 6. 2022


Datum a podpis ředitelky školy potvrzující projednání a převzetí inspekční zprávy


 Mgr. Renata Petružálková, ředitelka školy          Mgr. Renata Petružálková v. r.

V Rybitví 8. 6. 2022




2021/2022                                    7
