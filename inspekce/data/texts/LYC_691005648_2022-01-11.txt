                                     Česká školní inspekce
                                     Plzeňský inspektorát
____________________________________________________________________________________________________________




                         IN S P E K Č N Í ZP R ÁVA
                                           Čj. ČŠIP-13/22-P


Název                               Waldorfská základní škola a střední škola
                                    Dobromysl z.ú.
Sídlo                               Husova 1126, 301 00 Plzeň - Jižní Předměstí
E-mail                              skola@skoladobromysl.cz
IČ                                  01811193
Identifikátor                       691005648
Právní forma                        zapsaný ústav
Zastupující                         Ing. Silvie Kubová
Zřizovatel                          Waldorf Plzeň z. s.
Místo inspekční činnosti            Husova 1126, 301 00 Plzeň - Jižní Předměstí
Termín inspekční činnosti           11. 1. − 13. 1. 2022


Inspekční činnost byla zahájena předložením pověření k inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání poskytovaného základní
školou, školní družinou a školním klubem podle § 174 odst. 2 písm. b) zákona č. 561/2004
Sb., o předškolním, základním, středním, vyšším odborném a jiném vzdělávání (školský
zákon), ve znění pozdějších předpisů. Zjišťování a hodnocení naplňování školních
vzdělávacích programů podle § 174 odst. 2 písm. c) školského zákona.


                                         Charakteristika
Právnická osoba Waldorfská základní škola a střední škola Dobromysl z.ú. (dále „škola“)
vykonává činnost základní školy, školní družiny, školního klubu a školní jídelny-výdejny.



2021/2022
K termínu inspekční činnosti se v základní škole vzdělávalo v devíti třídách 181 žáků, z toho
29 žáků se speciálními vzdělávacími potřebami.
Vzdělávací cíle vycházejí ze základního konceptu waldorfské pedagogiky, kterým je celostní
rozvoj osobnosti žáka. Tomu je přizpůsoben učební plán, metody i obsah učiva. Disponib ilní
časová dotace je využita v souladu s deklarovanými vzdělávacími prioritami školy zejména
k posílení výuky cizích jazyků a předmětů specifických pro waldorfskou školu – eurytmie
a kreslení forem.
Na dopolední vyučování navazuje činnost čtyř oddělení školní družiny a školního klubu.


                         Hodnocení podmínek vzdělávání
Koncepce rozvoje školy se zaměřuje na uplatňování principů waldorfské pedagogiky. Důraz
je kladen na vzdělávání zaměřené na rozvoj osobnosti žáka bez úzké specializace, na jeho
vnitřní motivaci a aktivní a tvůrčí přístup k životu a k okolnímu světu. Koncepční záměry
vycházejí z potřeb školy a daří se je průběžně realizovat. S vymezenými cíli se vedle
pedagogického sboru identifikují i rodiče, s nimiž je navázána průběžná aktivní spolupráce.
Ředitelka školy (dále „ředitelka“) uplatňuje v řídicí funkci své dlouholeté manažerské
dovednosti. Nastavená organizační struktura odpovídá typu a velikosti školy. Řídící
kompetence ředitelka účelně delegovala také na své zástupkyně, vedoucí vychovate lk u,
výchovnou poradkyni a metodičku prevence rizikových jevů. Záležitosti týkající se
vzdělávání řeší ředitelka kromě pedagogické rady s dalším poradním orgánem – kolegiem
učitelů, které je tvořeno všemi pedagogickými pracovníky. Jeho činnost založená na aktivní
týmové spolupráci je přínosná pro uplatňování jednotného přístupu při realizaci školních
vzdělávacích programů.
Vyhodnocování stanovených plánů se uskutečňuje pravidelně, na jeho základě jsou
přijímána dílčí opatření pro další období. Kontrolní činnost je prováděna průběžně, zřejmá
je systematická práce vedení školy na sjednocování požadavků a kritérií hodnocení výsledků
vzdělávání. Hodnocení kvality práce pedagogických pracovníků obsahuje potřebná
doporučení vedoucí ke zkvalitnění vzdělávání. Následná kontrola však není důsledná
V pedagogickém sboru proběhla v období od minulé inspekční činnosti částečná obměna,
která se však neprojevila zvýšením míry kvalifikovanosti pedagogických pracovníků. Nově
příchozím a začínajícím učitelům poskytují metodickou i organizační pomoc uvádějíc í
pedagogové. Nekvalifikovanost a krátká pedagogická zkušenost třetiny vyučujících se
v některých případech negativně projevila v rozdílné kvalitě poskytovaného vzdělává ní,
např. nízkou mírou zapojení žáků do výuky či nevyužíváním didaktických pomůcek
a nedostatečným průběžným hodnocením žáků. V souladu s filozofií školy se pedagogičtí
pracovníci v rámci dalšího vzdělávání prioritně vzdělávají v tématech waldorfské
pedagogiky, vzdělávání v oblasti metod a forem výuky či hodnocení výsledků vzdělává ní
probíhá ojediněle.
Škola vytváří dobré podmínky pro spolupráci se zákonnými zástupci žáků. Rodiče se
spolupodílí na chodu školy, zapojují se do mimoškolních aktivit, pomáhají s organizac í
kulturních a sportovních akcí. Přínosné partnerské vztahy rozvíjí škola v rámci Asociace
waldorfských škol ČR. Pedagogové se zúčastňují pravidelných setkání, při nichž si vyměňují
zkušenosti s učiteli jiných waldorfských škol.
Vedení školy věnuje pozornost rozvoji a obnově materiálně technického zázemí školy.
Materiální podmínky ke vzdělávání se nadále zlepšují a přispívají tak ke zkvalitně ní
vzdělávání. Škola disponuje dostatečným množstvím kmenových i odborných učeben


2021/2022                                    2
(výuka informatiky, učebna výtvarné výchovy, dílny). Pro výuku tělesné výchovy je kromě
eurytmického sálu a vlastní malé tělocvičny využívána pronajatá prostorná tělocvična.
Pedagogičtí pracovníci poskytují žákům nezbytné informace o zásadách bezpečnosti
a ochrany zdraví a zajišťují nad nimi náležitý dohled. V prostorách školy nebylo zjištěno
žádné bezpečnostní riziko, vstup do budovy je technicky zajištěn.
Účelné nakládání s finančními prostředky vytváří příznivé předpoklady pro realizac i
školních vzdělávacích programů. Hlavními zdroji financování potřeb školy jsou úplata
za vzdělávání a dotace poskytnutá ze státního rozpočtu. Škola usiluje s úspěchem o finanč ní
i věcné dary. Zapojením do projektů se podařilo zajistit např. posílení počtu pedagogickýc h
pracovníků (dělení tříd na skupiny, přítomnost dalšího pedagoga ve výuce), podpora výuky
eurytmie hudební korepeticí, podpora výuky umělci z praxe, podpora dělené výuky jazyků,
nákup pomůcek a materiálu k výuce, vybavení učeben a dalších prostor školy.



                          Hodnocení průběhu vzdělávání
Společným znakem výuky byla příznivá pracovní atmosféra podporující učení. Žáci
respektovali pravidla práce a měli zažité pracovní návyky. V přístupu vyučujíc íc h
dominovala trpělivost, zájem a důslednost. Průběh výuky většinou splňoval požadavky
metodiky waldorfské výuky, kdy na sebe postupně navazovaly tři základní části vyučová ní,
tj. část rytmická, výkladová či procvičovací a část vyprávěcí. Při výuce hlavních předmětů,
které probíhaly v epochách, si žáci osvojovali a prohlubovali učivo. Výuka ostatních
předmětů probíhala v hodinách stanovených v týdenním rozvrhu. Přirozenou součástí výuky
byla i společná rytmická deklamace básní, říkanek, zpěv a pohybové aktivity spojené
s učivem. Zvolené aktivity rozvíjely komunikační, sociální a pracovní kompetence. Výrazná
byla podpora rozvoje sociální gramotnosti, která účelně prolíná celým výchovně -
vzdělávacím procesem. Při výuce eurytmie, kdy žáci v pohybových prostorových formách
viditelně znázorňují řeč či hudbu, usilovali pedagogové o rozvoj pohybových dovedností
žáků v koordinaci s myšlením a cítěním. V předmětu Kreslení forem zařazovali k nácviku
obratnosti dětské ruky, psaní písmen a číslic a k rozvoji prostorové a tvarové představivos ti
dynamická lineární cvičení, která pokládají základ pro výuku geometrie. Učitelé usilova li
o rozvoj schopnosti uměleckého vyjádření, představivosti a flexibilního myšlení žáků.
Ve sledovaných hodinách vyučující většinou kombinovali frontální výuku se samostatnou
prací žáků, v některých případech uplatňovali kooperaci při skupinové práci a práci
ve dvojicích. Učivo bylo zpravidla probíráno v souvislostech, nechybělo zařazení
mezipředmětových vztahů a v části hodin i příkladů z praxe. Přínosné byly metody práce
s chybou jako účinným prostředkem k hledání a pochopení problému. Učitelé často
využívali metodu vyprávění a hojně rozvíjeli smyslové vnímání žáků, podporovali rozvoj
vyjadřování a slovní zásoby. Respektovali tempo práce žáků, poskytovali jim prostor pro
dotazy a individuální dopomoc, v menší míře však využívali ocenění dílčích pokroků žáků
formou pochvaly a povzbuzení. K zapojení většiny žáků do výuky využívali někteří učitelé
motivující a aktivizující metody, střídali statické a pohybové činnosti, soustředění
a uvolnění. V části výuky, kde byla efektivita vzdělávání nižší, převládala frontální výuka
s verbální převahou učitele, kooperativní formy činností nebyly uplatňovány nebo nebyly
zcela účinné. Zvolené vzdělávací strategie vedly v některých případech k pasivitě části žáků.
Kvalitu vzdělávacího procesu snižovaly dílčí metodické a didaktické nedostatky, např.
nezařazení vstupní a průběžné motivace, nerovnoměrné zapojení žáků do výuky nebo nízká
míra aktivizujících metod. Rozdíly ve výkonnosti žáků a schopnosti jejich koncentrace


2021/2022                                     3
kladly zvýšené nároky na výběr metod a forem práce, což nebylo u vyučujících s krátkou
praxí ve waldorfské pedagogice nebo bez příslušné kvalifikace plně zvládnuto. Shrnutí učiva
v závěru výuky neprobíhalo vždy efektivně nebo chybělo, nedocházelo tak k ověření splnění
vzdělávacího cíle. Žáci nebyli vedeni k posouzení kvality práce své i vrstevníků podle
předem daných kritérií. V menší míře byly úkoly ve výuce diferenciovány. Při některých
aktivitách se nepříznivě projevila absence předmětové specializace pro první stupeň, a to
zejména v dodržování zásady přiměřenosti. Specifikem waldorfských škol je absence
učebnic, učitelé využívali didaktické materiály, které si sami nebo ve spolupráci s kolegy či
rodiči vytvořili. Využívání didaktické techniky nebylo zaznamenáno.
Organizace činností při výuce tělesné výchovy a eurytmie byla logicky uspořádána
a podporovala rozvoj fyzické zdatnosti na základě motivace k přirozené potřebě pohybu.
Žáci se aktivně podíleli na realizaci pohybového režimu a uplatňovali kondičně zaměřené
činnosti s cílem zlepšit svoji fyzickou připravenost i pohybové dovednosti, jejichž úroveň
odpovídala věku. V závěru hodin nechybělo shrnutí a zhodnocení práce žáků s prvky
formativního hodnocení.
Důležitou součástí waldorfské pedagogiky je environmentální výchova včetně pěstitelství
a práce na zahradě, díky níž jsou žáci vedeni ke skutečnému porozumění přírodním
zákonitostem.
Ve většině sledované výuky byla přínosná spolupráce asistentů či dalších pedagogickýc h
pracovníků s vyučujícími. Asistenti poskytovali přiměřenou pomoc nejen žákům
se speciálními vzdělávacími potřebami, ale svou činností napomáhali i plynulos ti
vzdělávacího procesu formou dopomoci ostatním žákům nebo přípravou učebních materiálů.
Nabídka školních a mimoškolních aktivit umožňuje žákům dále rozšiřovat a prohlubovat si
vědomosti zejména v jazykové oblasti a ve vztahu k přírodě.
Zájmové vzdělávání ve školní družině a školním klubu vhodně navazuje svojí kreativní
nabídkou a organizací na zásady waldorfské pedagogiky. Nabízelo účastníkům rozvíje ní
jejich zájmů, relaxaci a prohlubování přátelských vztahů s vrstevníky. Vychovate lk y
dokázaly zaujmout přítomné, s ohledem na jejich momentální kondici a rozpoložení volily
vhodné činnosti, dopřály jim možnost volby mezi odpočinkem a aktivito u.


                          Hodnocení výsledků vzdělávání
Vyučující sledují úspěšnost žáků ve vzdělávání, její analýzu a vyhodnocování provádí
na čtvrtletních pedagogických radách a každotýdenních setkáních kolegia učitelů. Úroveň
dosažených znalostí a dovedností hodnotí a ověřují analýzou různých činností žáků.
Ke zjišťování dosažené úrovně znalostí a vědomostí žáků jsou využívány běžné nástroje
(ústní zkoušení, písemné práce, aktivita v hodinách, portfolia žáků, epochové sešity).
Vyučující používají i vlastní hodnoticí nástroje včetně motivačního hodnocení, které probíhá
slovní formou. Slovní hodnocení napomáhá vyjádřit nejen úroveň získaných schopností
žáků, míru zvládnutých dovedností, návyků a samostatnosti, ale také motivaci žáků
k jednotlivým činnostem. Individuální výsledky škola zjišťuje na konci druhého stupně
vzdělávání také formou posuzování kvality závěrečných prací žáků. Pedagogové
při hodnocení žáků důsledně respektují individualitu a zaznamenávají jejich osobní pokrok
v osvojování znalostí a dovedností. V hodnocení převažují pozitivní formulace a doporučení
k následnému zlepšení.
Škola má nastavený systém předávání informací o výsledcích vzdělávání žáků, který je
založen především na častém osobním kontaktu třídního učitele se zákonnými zástupci.


2021/2022                                    4
Zpětná vazba prostřednictvím písemného sdělení je žákům a zákonným zástupcům
poskytována zejména po ukončení jednotlivých epoch učiva.
V loňském školním roce prospěli všichni žáci. Hodnocení žáků v rámci konzultací s jejich
rodiči pozitivně ovlivňuje výsledky vzdělávání. Uplatňování systému výchovných opatření
je motivační, převyšují pochvaly nad kázeňskými opatřeními. Problémy žáků řeší škola
okamžitě projednáním se zákonnými zástupci.
Žáci jsou prostřednictvím prožitkového učení vedeni k myšlení v souvislostech, k tvořivé mu
přístupu a v sociální rovině ke spolupráci a toleranci.
Systém poradenských služeb školy je komplexní a funkční. Dobře nastavené preventivní
mechanismy, zejména úzká spolupráce všech pedagogů přispívá k úspěšnému řešení
vzniklých problémů v jejich počátku. Problémy žáků jsou řešeny primárně na úrovni
osobních kontaktů založených na důvěře, což umožňuje včasné zahájení potřebné
intervence. Poradenské služby jsou také poskytovány zákonným zástupcům žáků i všem
vyučujícím školy. Účinnou podporou je činnost poradenských zařízení, které škola v případě
potřeby oslovuje. Na základě doporučení školských poradenských zařízení realizuje škola
podpůrná opatření včetně pedagogické intervence. Diferenciace a individualizace však byla
ve výuce zaznamenána pouze ojediněle, nastavená úprava způsobu hodnocení a ověřování
vědomostí a dovedností se ve sledované výuce téměř neprojevila.
Výsledky vzdělávání škola prezentuje na akcích, které organizuje ve spolupráci
se zákonnými zástupci žáků. Účelně propracovaný systém partnerství rodiny a školy vede
k propojení školních i mimoškolních činností. V rámci zkvalitnění své výchovné, vzdělávac í
i preventivní činnosti spolupracuje škola s řadou institucí. Mezi významné partnery patří
Asociace waldorfských škol České republiky, z. s.
V zájmovém vzdělávání byly nenásilnou formou rozvíjeny postoje, schopnosti a dovednosti
žáků v souladu s požadavky vzdělávacího programu a charakteristikou školy. Podporovány
byly kladné vztahy a rozvíjení schopnosti spolupracovat a respektovat druhého. Výsledky se
odráží i v prezentaci školy na veřejnosti (výzdoba školy i veřejná vystoupení).


                                         Závěry
Vývoj školy
- Od poslední inspekční činnosti se škola úspěšně rozvíjí ve všech sledovaných oblastech.
- Vedení školy se nedaří zajistit vzdělávání kvalifikovanými pedagogy.
- Zefektivnila se činnost školního poradenského pracoviště, zlepšila se informova no st
  vyučujících o speciálních vzdělávacích potřebách jednotlivých žáků.


Silné stránky
- Nastavený systém vzájemné podpory a týmové spolupráce pedagogů včetně vzájemnýc h
  hospitací a sdílení zkušeností umožňuje rozvoj jejich pedagogických dovedností, jejich
  participaci na chodu školy a vzájemnou zastupitelnost.
- Při vzdělávání je žákům s potřebou podpůrných opatření poskytována odpovídajíc í
  individuální péče. Kvalitu vzdělávání pozitivně ovlivňuje činnost asistentů pedagoga
  a dalších pedagogických pracovníků.




2021/2022                                   5
Slabé stránky a/nebo příležitosti ke zlepšení
- Část pedagogického sboru nesplňuje podmínku odborné kvalifikovanosti, někteří
  pedagogičtí pracovníci si vzdělání dosud nedoplňují, což se negativně projevilo v části
  výuky.
- Užívání méně efektivních forem a metod výuky v některých hodinách, jejichž důsledkem
  byla převaha aktivity učitele a pasivita žáků.
- Pedagogové nevyužívali důsledně při vzdělávání možností k vzájemnému hodnocení
  a sebehodnocení žáků.


Doporučení pro zlepšení činnosti školy
- Více uplatňovat kooperativní učení a účinnější metody výuky směřující k aktivitě žáků
  ve výuce.
- Ve vyšší míře uplatňovat ve výuce diferenciaci vzhledem k rozdílným schopnostem
  a pracovnímu tempu žáků.
- Důsledně sjednocovat a dodržovat nastavený systém průběžného hodnocení žáků.
- Vést pedagogy k doplnění studia potřebného k dosažení kvalifikace.
- Při plánování dalšího vzdělávání pedagogických pracovníků se zaměřit na další možnosti
  profesního růstu nejen v rámci waldorfské pedagogiky, ale i v oblasti moderních
  vzdělávacích strategií.


Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 15 dnů přijmout adekvátní opatření k prevenci nedostatků zjištěných
při inspekční činnosti a ve stejné lhůtě písemně informovat Českou školní inspekci,
jaká byla přijata opatření.
Zprávu zašlete na adresu Česká školní inspekce, Plzeňský inspektorát,
Koperníkova 26, 301 00 Plzeň, případně prostřednictvím datové schránky (g7zais9),
nebo na e-podatelnu csi.p@csicr.cz s připojením elektronického podpisu.




2021/2022                                  6
            Seznam dokladů, o které se inspekční zjištění opírají
 1.    Jmenování do funkce ředitelky základní školy, střední školy a všech školských
       zařízení školy Waldorfská základní škola a střední škola Dobromysl z.ú. na základě
       rozhodnutí správní rady ze dne 1. 9. 2021 s účinností od 1. 9. 2021 na dobu neurčitou
 2.    Notářský zápis o rozhodnutí Správní rady Obecně prospěšné společnosti o přeměně
       na zapsaný ústav ze dne 27. 8. 2020
 3.    Výpis z rejstříku ústavů vedeného Krajským soudem v Plzni oddíl U, vložka 170
       ze dne 15. 10. 2021
 4.    Rozhodnutí o zápisu do školského rejstříku čj. PK-ŠMS/7866/21 s účinnos tí
       od 1. 9. 2021
 5.    Inspekční zpráva čj. ČŠIP-24/15-P
 6.    Školní matrika vedená ve školním roce 2021/2022
 7.    Školní vzdělávací program Waldorfská základní škola Dobromysl, 4. verze
       dokumentu platná od 1. 9. 2019
 8.    Školní vzdělávací program pro zájmové vzdělávání ve školní družině platný
       ve školním roce 2021/2022
 9.    Školní vzdělávací program pro zájmové vzdělávání ve školním klubu platný
       od 1. 1. 2022
10.    Školní řád platný ve školním roce 2021/2022
11.    Vnitřní řád školní družiny a školního klubu platný ve školním roce 2021/2022
12.    Přihlášky k zájmovému vzdělávání pro školní rok 2021/2022
13.    Rozvrh hodin platný ve školním roce 2021/2022
14.    Třídní knihy základní školy, školní družiny a školního klubu vedené ve školním roce
       2021/2022
15.    Plán dalšího vzdělávání pedagogických pracovníků ve školním roce 2021/2022
16.    Krizový plán školy
17.    Minimální preventivní program pro školní rok 2021/2022
18.    Školní program proti šikanování
19.    Strategie prevence a řešení školní neúspěšnosti žáků


                                        Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Plzeňský inspektorát,
Koperníkova 26, 301 00 Plzeň, případně prostřednictvím datové schránky (g7zais9),
nebo na e-podatelnu csi.p@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.



2021/2022                                    7
Složení inspekčního týmu a datum vyhotovení inspekční zprávy



 Mgr. Jitka Křížková, MBA, školní                  Mgr. Jitka Křížková, MBA v. r.
 inspektorka, vedoucí inspekčního týmu
 Mgr. Jaroslav Štilip, odborník v oblasti          Mgr. Jaroslav Štilip v. r.
 základního vzdělávání
 Mgr. Milena Vlčková, odborník v oblasti          Mgr. Milena Vlčková v. r.
 waldorfské pedagogiky
 Ing. Monika Zelená, kontrolní pracovnice         Ing. Monika Zelená v. r.



V Plzni 2. 2. 2022




Datum a podpis ředitelky školy potvrzující projednání a převzetí inspekční zprávy


 Ing. Silvie Kubová,                                Ing. Silvie Kubová v. r.
 ředitelka školy



V Plzni 2. 2. 2022




2021/2022                                   8
