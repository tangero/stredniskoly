                                     Česká školní inspekce
                                      Zlínský inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIZ-859/22-Z


Název                               Střední škola pedagogická a sociální Zlín, s.r.o.
Sídlo                               Česká 4787, 760 05 Zlín
E-mail                              sekretariat@sspgs-zlin.cz
IČ                                  25344587
Identifikátor                       600014436
Právní forma                        Společnost s.r.o.
Zastupující                         Mgr. Alena Kulíšková
Zřizovatel                          Josef Mareček
Místo inspekční činnosti            Česká 4787, 760 05 Zlín
Termín inspekční činnosti           1. 6. až 2. 6. 2022, 6. 6. až 7. 6. 2022


Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného ve střední škole
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů, za období od poslední inspekční činnosti.



                                         Charakteristika
Právnická osoba Střední škola pedagogická a sociální Zlín, s.r.o. založená soukromým
subjektem vykonává činnost střední školy a poskytuje vzdělávání v denní formě ve dvou
maturitních oborech vzdělání 75-31-M/01 Předškolní a mimoškolní pedagogika, 75-41-


2021/2022
M/01 Sociální činnost a ve tříletém oboru vzdělání 53-41-H/01 Ošetřovatel zakončeném
závěrečnou zkouškou s výučním listem. V dálkové formě vzdělávání škola nabízela
i dvouleté maturitní studium v oboru vzdělání 75-31-M/01 Předškolní a mimoško lní
pedagogika. Ve školním roce 2021/2022 se ve škole vzdělávalo celkem 289 žáků, z toho 199
v oborech denní formy studia a 90 v dálkové formě. K datu inspekční činnosti škola
vykazovala 10 žáků se speciálními vzdělávacími potřebami (dále „SVP“) s přiznaným
1. až 2. stupněm podpůrného opatření.
Žáci mají možnost se stravovat ve školní jídelně sousední základní školy.



                         Hodnocení podmínek vzdělávání
Vedení školy při zpracování koncepčních dokumentů vycházelo ze strategické vzdělávac í
politiky ČR do roku 2030, na niž logicky navazovala střednědobá koncepce rozvoje školy
a roční plány její činnosti se specifikovanými kroky jejich plnění. Realizovatelné cíle byly
pravidelně na konci každého školního roku vyhodnocovány a byly účelně obnovovány
s ohledem na moderní trendy vzdělávání a aktuální požadavky trhu práce. Na průběžné
inovaci koncepce se cíleně podílely předmětové komise a vedení školy se zřizovatelem. Své
podněty do ní vnášeli také zákonní zástupci prostřednictvím školské rady. Partnerem vedení
školy byla i žákovská rada, která ředitelce školy poskytovala přínosné náměty a připomínk y
vedoucí ke zkvalitnění chodu školy. Ředitelce školy se dařilo vytvářet příznivé pracovní
klima ve škole, zaměřovala se především na vytváření jasných pravidel procesu vzdělává ní
a na podporu vzájemné spolupráce mezi všemi aktéry vzdělávání.
Vedení školy pro žáky vytvářelo kvalitní vzdělávací podmínky, úspěšně plnilo stanovené
úkoly zejména v oblasti materiálně technické, personální a ekonomické. Výrazně se dařilo
získávat a prohlubovat spolupráci s mnoha sociálními a zdravotnickými institucemi, což se
pozitivně odrazilo ve zkvalitnění výuky. Kontrolní a hospitační činnost byla účelně
rozdělena mezi členy vedení školy. V rámci hospitační činnosti bylo ve výuce sledováno
uplatňování moderních metod a forem, využití informačních technologií, klima ve třídě
s dalšími faktory ovlivňujícími průběh vyučovací hodiny. Pedagogům byla účinně
poskytována kvalitní zpětná vazba přispívající k jejich vlastnímu profesnímu rozvoji
a současně ke zlepšení výuky. Stanovené výukové cíle a efektivita aplikovaných metod
a forem práce vzhledem ke schopnostem žáků byly systematicky a pravidelně
vyhodnocovány.
Vzdělávání se uskutečňovalo podle školních vzdělávacích programů vycházejících z potřeb
praxe, se kterými vyučující aktivně pracovali. O své vzdělávací nabídce a podmínkách studia
škola vhodnou formou a v náležitém rozsahu informovala uchazeče o studium i veřejnost.
Pedagogický sbor byl stabilizovaný a odborně kvalifikovaný. Vedení školy cíleně plánovalo
a zajišťovalo další vzdělávání pedagogů, sdílení zkušeností s pedagogy jiných škol
a vzájemnou spolupráci pedagogického sboru, získávání dovedností v oblasti používá ní
informačních technologií a aplikaci aktivizujících metod a forem do výuky. Zejména
začínajícím vyučujícím byla poskytována účinná metodická podpora zkušenějš íc h
uvádějících kolegů-mentorů spočívající ve sdílených vzájemných hospitacích a v předávání
zpětné vazby.
Efektivním využitím vícezdrojového financování bylo dosaženo zlepšení materiálníc h
podmínek školy a realizace různorodých projektových akcí vhodně přispívajíc íc h
ke zdokonalení znalostí a dovedností pedagogů i žáků. Zvláště prospěšné byly aktivity cíleně


2021/2022                                    2
zaměřené na podporu žáků ohrožených školním neúspěchem a na rozvoj jejich odborných
dovedností prostřednictvím lektorů a společných kurzů s žáky jiných škol. Po materiá lní
stránce byla škola vybavena potřebným technickým zázemím, odbornými učebnami,
didaktickými pomůckami, technikou umožňující efektivní zařazování moderních metod
a forem do výuky i kvalitním zázemím pro praktickou přípravu žáků jednotlivých oborů
vzdělání. Prostředí školy bylo čisté a estetické, vedením školy byl zároveň kladen náležitý
důraz na zajištění bezpečnosti žáků. Škola se pravidelně zabývala vyhodnocová ním
bezpečnostních rizik a v případě potřeby přijímala adekvátní opatření a průběžně zajišťova la
informovanost a poučení žáků k bezpečnému chování.
Poradenské služby byly školou velmi dobře zabezpečovány. Všem žákům byla poskytována
adekvátní podpora a pomoc v souladu s jejich potřebami a doporučeními v rámci
vzdělávacích oborů. Výchovná poradkyně, vykonávající souběžně činnosti metodičky
prevence, kromě systematické péče o žáky se SVP poskytovala vhodnou metodickou pomoc
i pedagogům. Jednotlivé preventivní aktivity a programy organizované školou se účinně
promítaly do konkrétních činností žáků ve výuce i při mimoškolních akcích.
Škola intenzivně a účelně spolupracovala s mnoha domácími i zahraničními externími
partnery. Realizovaná praktická výuka žáků i další aktivity u partnerských sociálníc h
a zdravotnických zařízení byly cíleně orientovány na osobnostní rozvoj žáků i pedagogů,
smysluplně a efektivně propojovaly a doplňovaly teoretickou výuku. Do výuky byli také
v rámci projektové činnosti zapojeni odborníci z praxe, což vedlo jednak k obohacení
praktických zkušeností pedagogů, ale i ke zkvalitnění výuky.



                          Hodnocení průběhu vzdělávání
Během inspekční činnosti probíhaly hospitace ve všeobecně vzdělávacích a odborných
předmětech.
Ve sledovaných hodinách českého jazyka a literatury žáci při práci cíleně propojovali
teoretické poznatky z literární teorie a kulturně-historického vývoje s konkrétními
literárními texty. Své názory dokázali podpořit vhodnou argumentací, byli schopni
akceptovat i postřehy spolužáků. Účelně byla věnována dostatečná pozornost upevňová ní
získaných znalostí a dovedností žáků. V hodině občanské nauky žáci při vyvozování nového
učiva cíleně vycházeli z vlastních poznatků, které se jim dařilo zařazovat do souvislos tí.
Ve výuce obou předmětů aktivně pracovali s různými zdroji informací, které uměli kriticky
a objektivně vyhodnocovat.
Vyučovací hodiny jazyka anglického a německého byly efektivně vedeny v daných cizích
jazycích a vhodně tak rozvíjely jazykovou gramotnost žáků. Převažovala účelná samostatná
anebo skupinová práce žáků, v malé míře bylo využito práce ve dvojicích přispívajíc í
k upevnění jazykových dovedností a s výjimkou práce ve skupinách se málo vyskytova ly
aktivizační metody a formy výuky podněcující motivaci žáků. Organizace výuky byla
efektivní. Kromě práce s učebnicí žáci účelně získávali informace z různých zdrojů, zejména
z internetu a slovníků a s těmito informacemi pracovali, což se pozitivně propisovalo
do kvality výuky. Žákům byla průběžně poskytována kvalitní zpětná vazba a byli
vyučujícími vhodně podporováni a motivováni ke svému dalšímu učení.
Ve výuce matematiky a biologie byli žáci záměrně vedeni ke vzájemné spolupráci,
dodržování správné terminologie, hodnocení své práce a obhajobě výsledků a řešení
zadaných úkolů. Výuka biologie se vyznačovala efektivním využitím digitální techniky,


2021/2022                                    3
mezipředmětových vztahů a příkladů z reálného života. V matematice byly účelně
diferencovány úlohy podle obtížnosti, na velmi dobré úrovni probíhala i podpora
matematické i čtenářské gramotnosti. Zejména při vzdělávání žáků oboru vzdělání
Předškolní a mimoškolní pedagogika se promyšlené metody a formy výuky i průběžná
motivace pozitivně odrážely na úrovni její kvality.
V odborných předmětech převládala promyšlená frontální forma výuky nejčastěji ve spojení
s metodou řízeného rozhovoru či prací ve dvojicích. Stavba hodin a zvolená hlavní témata
byla dostatečně motivační pro další vzdělávání i rozvoj žákovských znalostí a dovedností
v konkrétním předmětu. Na žáky byly kladeny přiměřené a srozumitelné požadavky, měli
dostatek prostoru pro vyjádření vlastního názoru a prožitku. Pro účelnou podporu jejich
představivosti a porozumění byly efektivně využívány názorné učební pomůcky.
Ve sledovaných hodinách byly rovněž vhodně uplatňovány mezipředmětové vztahy,
při nichž docházelo k propojování učiva a reálného života. V předmětech zaměřenýc h
na didaktiku pedagogických činností byli žáci velmi dobře prakticky připravová n i
na plánování a realizaci těchto aktivit v předškolním a zájmovém vzdělávání. Systematick y
byli vedeni k rozvíjení dovednosti řešit problémy, pracovat samostatně i v týmu, respektovat
potřeby a názory dětí a také byli směřováni k sebereflexi ve vyhodnocování vlastní práce
s nimi. Významný důraz byl kladen na kvalitu mluveného projevu a jeho rozvoj, aplikaci
literární teorie, práci s chybou a na dodržování správné odborné terminologie.
V tělesné výchově byli žáci vhodně podněcováni k plnění pohybových činností a většina
z nich se do nich aktivně zapojovala. K lepšímu zvládnutí daného obsahu učiva rovněž
napomáhala účelně poskytovaná zpětná vazba žákům a dobře zvolené metody výuky
podporující dosažení vzdělávacího cíle.
Vyučování ve všech sledovaných předmětech probíhalo v příjemné pracovní atmosféře
a vyznačovalo se pozitivním vztahem mezi pedagogy a žáky založeném na vzájemné m
respektu. Během výuky žáci aktivně spolupracovali s vyučujícími a prokazovali dobrou
úroveň znalostí. V závěru většiny vyučovacích hodin nechybělo závěrečné shrnutí
probraného učiva s celkovým zhodnocením průběhu vyučovací hodiny, na němž se zpravidla
aktivně podíleli jak vyučující, tak jednotliví žáci. Žáci dostávali průběžnou zpětnou vazbu
využitelnou k jejich dalšímu učení, dostatečně byl také vytvářen vhodný časový prostor
k sebehodnocení žáků i hodnocení jejich spolužáků.



                          Hodnocení výsledků vzdělávání
Škola pečlivě a systematicky mapovala dosažený pokrok ve vzdělávání žáků, cíleně se
zabývala individuálními a celkovými výsledky jejich vzdělávání. Dále tyto výsledky účelně
analyzovala v ročních autoevaluačních zprávách, z jejichž závěrů vycházela účinná opatření
směřující ke zkvalitnění výuky. Sdílený školní informační systém umožňoval všem aktérům
vzdělávacího procesu systematické sledování úspěšnosti žáků v průběhu celého školního
roku.
Pro žáky 1. ročníku škola každoročně realizovala vstupní testy v jazyce českém a anglické m
a společenskovědních předmětech s cílem ověřit si jejich znalosti. V závěru školního roku
byl následně zjištěn posun ve vzdělávacích výsledcích těchto žáků. Současně pro žáky
3. ročníku škola organizovala možnost vyzkoušet si maturitu nanečisto, z níž rovněž
vyvozovala účelná opatření pro zlepšení jejich studijních výsledků. Kromě interního
zjišťování vzdělávacích výsledků se vzorek žáků školy v období od minulé inspekční
činnosti zúčastnil externího zjišťování jejich znalostí a dovedností v informač ní


2021/2022                                    4
a matematické gramotnosti, kdy žáci dosahovali nižší úspěšnosti ve srovnání s ostatními
zúčastněnými školami.
U žáků ohrožených školním neúspěchem pedagogové školy nabízeli vhodnou podporu
formou konzultačních hodin, probíhalo také doučování k maturitním zkouškám – v jazyce
českém a anglickém a společenskovědních předmětech. Pro snížení žákovské neúspěšnosti
v průběhu jejich studia škola nabízela rovněž možnosti volby nepovinných předmětů
a individuální konzultace realizované prezenčně i v online podobě. Nabízené aktivity
ke zlepšení vzdělávacích výsledků byly žáky individuálně využívány.
Při úpravě vzdělávání žáků se SVP škola plně respektovala doporučení školských
poradenských zařízení, s nimiž účinně spolupracovala a současně využívala vlastníc h
podpůrných opatření, jejichž dopady průběžně sledovala a účelně vyhodnocovala.
Celkové výsledky vzdělávání žáků u maturitních zkoušek jednotlivých oborů vzdělání
vykazovaly v období od minulé inspekční činnosti velmi dobrou úroveň. V porovnání
s celorepublikovým průměrem měly výsledky vzdělávání u maturitních zkoušek zlepšujíc í
se tendenci, mimo školní rok 2017/2018, kdy žáci školy dosáhli mírně horších výsledků
ve společné části v českém jazyce a literatuře a v jazyce anglickém.
Celkové výsledky vzdělávání žáků u závěrečných zkoušek učebního oboru byly na velmi
dobré úrovni. V posledních čtyřech letech zkoušku úspěšně vykonali všichni žáci, pětina
z nich s vyznamenáním.
Škola výsledky vzdělávání žáků v průběhu i při ukončování jejich studia pravidelně
evidovala a systematicky analyzovala a přijímala další opatření k jejich zlepšení. K dosažení
dobrých výsledků v posledních dvou letech pozitivně přispělo posílení časové dotace
maturitních předmětů – jazyka českého a anglického. Ve zlepšení výsledků maturitníc h
zkoušek se také pozitivně projevilo uplatňování důsledného individuálního přístupu
k žákům.
Vedení školy spolu s vyučujícími vytvářelo žákům velmi dobré podmínky pro jejich
zapojení do literárních, recitačních, hudebních, sportovních a vědomostních soutěží
na školní, regionální i celostátní úrovni. V posledních letech v dramatických a literár níc h
soutěžích žáci školy obsadili přední místa v celorepublikových kolech.
K upevňování a rozvíjení komunikačních dovedností žáků rovněž smysluplně přispěly
i pobyty v zahraničí, při nichž se žáci seznámili také s reáliemi a kulturou cizích zemí.
Součástí některých zahraničních pobytů byla i stáž v tamějších mateřských školách či
sociálních a zdravotnických institucích, při nichž byli žáci vedeni k vlastním samostatným
výstupům realizovaným v daném cizím jazyku. Získané informace žákům umožňo va ly
srovnání mezi vzdělávacími systémy v mateřských školách nebo poměry ve zdravotnick ýc h
službách v České republice a v zahraničí.
Ke zkvalitnění znalostí a dovedností žáků cíleně přispívala každoročně organizo va ná
olympiáda pro mateřské školy a podílení se na pořádání akcí pro celou řadu sociálníc h
a zdravotnických zařízení. V době epidemie Covid-19 se žáci vhodně zapojovali
do dobrovolnických prací v sociálních a zdravotnických zařízeních, což významně přispělo
k získávání nových zkušeností v rámci jejich profesní přípravy.




2021/2022                                    5
                                         Závěry
Vývoj školy
- Nově vyučovaný obor vzdělání 53-41-H/01 Ošetřovatel od 1. 9. 2014.
- Zkvalitnění materiálně technického zázemí školy.
Silné stránky
- Dlouhodobá oboustranně přínosná spolupráce s vnějšími sociálními partnery v oblasti
  propojování teoretické a praktické výuky.
- Účelné propojování teoretických a praktických znalostí a zkušeností ve všech oborech
  vzdělání umožňující žákům získávat pracovní návyky a odborné dovednosti.
Slabé stránky a/nebo příležitosti ke zlepšení
- Zintenzivnění práce s informacemi z různých informačních zdrojů ve výuce.
Doporučení pro zlepšení činnosti školy
- Zaměřit se na efektivní zařazování metod a forem podporujících aktivizaci a kreativitu
  žáků ve výuce cizích jazyků.


Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


            Seznam dokladů, o které se inspekční zjištění opírají
 1.    Notářský zápis N 57/2001, NZ 43/2001 ze dne 12. 2. 2001
 2.    Výpis z obchodního rejstříku, vedeného Krajským soudem v Brně oddíl C,
       vložka 26307 – ověření ze dne 3. 2. 2021
 3.    Rozhodnutí MŠMT ve věci zápisu změny v údajích v rejstříku škol a školských
       zařízení Čj. MŠMT-36869/2016-2 ze dne 1. 12. 2016
 4.    Jmenovací dekret ředitelky školy ze dne 27. 5. 2009 s účinností od 1. 7. 2009
 5.    Školní řád čj.:2021/407 ze dne 1. 9. 2021k datu inspekce
 6.    Zápisy z jednání pedagogické rady a předmětových komisí ve školním roce
       2019/2020, 2020/2021 a 2021/2022 k datu inspekce
 7.    Třídní knihy a výkazy, rozvrhy tříd a vyučujících ve školním roce 2021/2022 k datu
       inspekce
 8.    Koncepce školy čj. 2021/504 ze dne 23. 11. 2021
 9.    Střednědobá koncepce školy 2020–2025 k datu inspekce
10.    Roční koncepční plány ve školním roce 2018/2019, 2019/2020, 2020/2021 k datu
       inspekce


2021/2022                                   6
11.    ŠVP Sociální činnost, od 1. 9. 2021 k datu inspekce
12.    ŠVP Předškolní a mimoškolní pedagogika, od 1. 9. 2021 k datu inspekce
13.    ŠVP Ošetřovatel, od 1. 9. 2021 k datu inspekce
14.    Plán personálního rozvoje pedagogických pracovníků ve školním roce 2019/2020,
       2020/2021 a 2021/2022 včetně vyhodnocení uplynulých školních roků
15.    Doklady o dosaženém vzdělání pedagogických pracovníků ve školním roce
       2021/2022 k datu inspekce (vzorek)
16.    Výroční zpráva o činnosti školy 2017/2018, 2018/2019, 2019/2020 a 2020/2021
17.    Dokumentace k zajištění podmínek bezpečnosti a zdraví žáků ve školním roce
       2021/2022 k datu inspekce
18.    Podklady k vyhodnocení příjmů a výdajů školy za rok 2019 až 2022 k datu inspekce
19.    Dokumentace výchovného poradenství a prevence rizikového chování žáků
       ve školním roce 2021/2022 k datu inspekce
20.    Dokumentace k přijímacímu řízení pro školní rok 2020/2021
21.    Záznamy o hospitační a kontrolní činnosti ve školním roce 2019/2020, 2020/2021,
       2021/2022 k datu inspekce
22.    Hospitační činnost vedení školy a její vyhodnocení ve školním roce 2019/2020,
       2020/2021, 2021/2022 k datu inspekce
23.    Výsledky autoevaluace školy, školní rok 2018/2019, 2019/2020, 2020/2021 k datu
       inspekce



                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Zlínský inspektorát,
Zarámí 88, P. O. Box 125, 760 01 Zlín, případně prostřednictvím datové schránky
(g7zais9), nebo na e-podatelnu csi.z@csicr.cz s připojením elektronického podpisu, a
to k rukám ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




2021/2022                                  7
Složení inspekčního týmu a datum vyhotovení inspekční zprávy



 Mgr. Zuzana Tydlačková, školní                     Zuzana Tydlačková v.r.
 inspektorka, vedoucí inspekčního týmu
 Mgr. Soňa Bergerová, školní inspektorka              Soňa Bergerová v.r.
 Bc. Lea Boďová, školní inspektorka                     Lea Boďová v.r.
 Mgr. Radovan Zicháček, školní inspektor             Radovan Zicháček v.r.
 Ing. Anna Zámečníková, kontrolní                   Anna Zámečníková v.r.
 pracovnice
 Mgr. Jana Zámečníková, školní                       Jana Zámečníková v.r.
 inspektorka
 Ing. Zuzana Mücková, školní inspektorka             Zuzana Mücková v.r.

Ve Zlíně 23. 6. 2022


Datum a podpis ředitelky školy potvrzující projednání a převzetí inspekční zprávy




 Mgr. Alena Kulíšková,                               Alena Kulíšková v.r.
 ředitelka školy

Ve Zlíně 28. 6. 2022




2021/2022                                  8
