CSI0X00BRCTY




                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIA-2846/23-A
                                      Sp. zn. ČŠIA-S-414/23-A


Název                               Křesťanské gymnázium
Sídlo                               Kozinova 1000, 102 00 Praha 10 - Hostivař
E-mail                              reditel@krestanskegymnazium.cz
IČO                                 60 162 961
Identifikátor                       600 006 476
Právní forma                        školská právnická osoba
Zastupující                         Mgr. Ing. Božena Böhmová
Zřizovatel                          Arcibiskupství pražské
Místo inspekční činnosti            Kozinova 1000, Praha 10 - Hostivař
Inspekční činnost na místě          10. 10. 2023 − 13. 10. 2023

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
a školským zařízením pro zájmové vzdělávání podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů.


                                         Charakteristika
Školská právnická osoba Křesťanské gymnázium (dále „škola“ nebo „gymnázium“)
vykonává činnost střední školy, školního klubu a střediska volného času - domu dětí
a mládeže (dále „SVČ“). Poskytuje všeobecné gymnaziální vzdělávání v osmileté denní
formě studia s možností široké profilace žáků v oblasti jazykové komunikace (anglick ý,
německý, francouzský jazyk, nepovinná řečtina), volitelných předmětů a navazující zájmové
činnosti. Gymnázium je církevní školou, která je otevřena i žákům bez vyzná ní,
respektujícím křesťanské hodnoty. Do všech ročníků je zařazena výuka náboženství,
od kvinty je povinně vyučován také latinský jazyk. Filozofie školy je založena na podpoře
všestranného rozvoje žáků a formování jejich existenciálních kompetencí prostřednictvím
řady duchovních aktivit.
Od roku 2019 došlo k utlumení čtyřletého oboru vzdělání. Ve sledovaném období posledních
tří školních let se zvýšila naplněnost školy, vzrostl počet žáků i tříd v osmiletém gymná ziu,
nejvyšší povolený počet žáků byl téměř využit. K 30. 9. 2023 se zde v 16 třídách vzděláva lo
526 žáků, z toho 270 žáků plnilo povinnou školní docházku. K termínu inspekční činnosti
bylo ve školním klubu a SVČ poskytováno vzdělávání ve 20 zájmových útvarech. Škola je
certifikovaným pracovištěm pro skládání mezinárodních zkoušek z německého jazyka.
Gymnázium sídlí v pronajatých prostorách základní školy v klidné lokalitě Prahy – Hostivař.
Ve školním roce 2022/2023 si škola připomněla 30. výročí své existence.


                         Hodnocení podmínek vzdělávání
Ředitelka školy (dále „ředitelka“) od posledního inspekčního hodnocení v roce 2015 završila
dlouhodobější strategický záměr k rozšíření oboru osmiletého gymnázia a vytvořila pro
transformaci školy potřebné personální, materiální a finanční podmínky. Ve sledovaném
období se zvýšila naplněnost školy, vzrostl počet učitelů, zlepšilo se materiálně technické
vybavení pro vzdělávání i zájmovou činnost. Částečnou generační výměnou prochází také
pedagogický sbor. K zefektivnění preventivní a psychologické péče přispělo rozšíření pozic
poradenského pracoviště a působení interní školní psycholožky. I přes vzrůstající počet žáků
si gymnázium udržuje charakter komunitní školy s převážně aktivním zapojením všech
aktérů do jejího života a demokratickou kulturou při vzdělávání. Soustavné naplňová ní
koncepce kvalitního všeobecného vzdělávání s akcentem na osobnostní růst žáků, mj.
formou projektové výuky, duchovních programů a realizací rozšiřujících vzdělávac íc h
aktivit, se odráží v dlouhodobě výborných výsledcích vzdělávání žáků. Strategický cíl pro
další období představuje inovace školního vzdělávacího programu (dále „ŠVP“) v oblasti
informatiky a digitálních kompetencí, nebo uplatňování prvků formativního hodnocení žáků.
Rozvíjené partnerské vztahy se zřizovatelem, akademickými institucemi a zahranič ními
školami přispívají k podpoře vzdělávání žáků i k jejich budoucímu profesnímu směřování.
Iniciativa žáků i rodičů se příznivě promítá v utváření školního prostředí, při organizac i
tradičních a dobrovolnických akcí i při prezentaci gymnázia na veřejnosti. V rámci
pravidelné evaluace vedení školy reflektuje i jejich podněty, např. při zavedení elektronické
třídní knihy nebo rozšíření nabídky volitelných předmětů ve vyšším stupni gymnázia.
Realizovaný způsob řízení je funkční a umožňuje optimální chod školy i SVČ. Kombinuje
ověřené řídicí postupy, mj. plánování, systém porad a účelné delegování kompetencí v rámci
užšího vedení i pověřených pracovníků, s každodenním neformálním kontaktem
zaměstnanců. Jeho nedílnou součástí je plynulý přenos informací a dobře využíva né
kontrolní i evaluační mechanismy. Posílení role předsedů předmětových komisí systémově
zajišťuje oblast odborného a metodického vedení výuky i kontrolní činnost. Aktivní
spolupráce vyučujících, mj. při koordinaci pojetí výuky předmětu, přípravě projektů
a pobytových akcí, probíhá na platformě metodických orgánů.
V oblasti pedagogického řízení došlo od poslední inspekční činnosti ke kvalitativnímu
posunu, zvýšila se četnost hospitací i provázanost metodické podpory s dalším vzdělává ním
pedagogů. Z inspekčních zjištění je ale zřejmé, že závěry z vlastní evaluace mají charakter
spíše individuální zpětné vazby k práci pedagoga a nejsou v dostatečné míře využívány při


                                             2/8
následném zaměření hospitační činnosti na konkrétně definované cíle pro zefektivně ní
některých didaktických postupů na úrovni školy. Naopak pravidelné rozvojové pohovory
učitelů s ředitelkou přispívají k reflexi vlastního pedagogického pokroku. Nastavené
kontrolní mechanismy jsou převážně funkční. Dílčí zjištěné nedostatky byly odstraněny
v průběhu inspekční činnosti.
Efektivitu řízení podporuje elektronický systém, který přispívá k informovanosti zákonných
zástupců žáků, slouží jako úložiště stěžejních dokumentů školy a databáze digitálníc h
výukových materiálů.
Personální zabezpečení výchovně vzdělávacího procesu umožňuje realizovat všeobecné
zaměření gymnázia, oblast jazykové profilace i zájmového vzdělávání. Při personální
obnově učitelů ředitelka cíleně získává i praktikanty vysokých škol, popř. bývalé absolventy.
Vzdělávání zajišťuje věkově rovnoměrně rozložený pedagogický sbor 55 pracovníků, z toho
dva rodilí mluvčí, tři asistenti pedagoga a školní kaplan. Přibližně polovina učitelů se podílí
na realizaci zájmové činnosti ve školním klubu a SVČ. Předpoklady odborné způsobilos ti
splňuje 86 % vyučujících, přičemž většina nekvalifikovaných učitelů si doplňuje
požadované vzdělání studiem. Proces přijímání a adaptace nově nastupujících pedagogů je
systematicky nastaven jak na úrovni vedení školy, tak i prostřednictvím uvádějícího učitele.
Sdílení oborových zkušeností, výukových materiálů i vzájemné hospitační vstupy
představují cennou metodickou podporu.
Další vzdělávání pedagogických pracovníků přispívá k prohloubení odborných znalostí
jednotlivých učitelů, doplnění kvalifikačních předpokladů a reaguje na aktuální potřeby
školy, např. kurz managementu třídy, digitální kompetence, aktivizační metody i formativní
hodnocení. Z hospitační činnosti inspekčního týmu je zřejmé, že dochází k postupné
modernizaci výukových postupů a účelnému využívání školní vzdělávací platformy, v menší
míře jsou uplatňovány možnosti evaluace žáků.
Pro zajištění výuky a zájmové činnosti gymnázium účelně využívá své finanční, materiá lní
podmínky a sdílené prostory se SVČ. Efektivním vícezdrojovým financováním a aktivním
získáváním dalších finančních prostředků se ředitelce daří kvalitně naplňovat ŠVP. Získané
zdroje jsou účelně využívány pro podporu pedagogických kompetencí (tandemová výuka),
zlepšování úrovně výchovně vzdělávacího procesu nebo zajištění psychologické péče.
Přínosná kooperace se Spolkem rodičů přispívá k oceňování osobních i společenských
zásluh žáků a solidární podpoře vzdělávání žáků, mj. i z vícečetných rodin.
Od posledního inspekčního hodnocení došlo ke zlepšení materiálně technického zázemí pro
výuku i zájmové vzdělávání, zejména v oblasti vybavení informačními technologie mi
a prezentační technikou. Standardní zařízení kmenových tříd doplňují odborné učebny,
laboratoře, pracovny pro uměleckou a jazykovou přípravu. Žáci mají k dispozici vhodné
zázemí pro relaxační, studijní a duchovní aktivity (knihovna, oratoř) i prostory pro
volnočasové, tělovýchovné a zájmové činnosti (školní klubovna, atrium s herními
zařízeními, počítači a hudebními nástroji, tělocvičny, víceúčelové hřiště). Školní stravování
je smluvně zajištěno. K bezpečnosti žáků a ochraně majetku přispívá kamerový systém
i fyzický dohled u vstupu do budovy.


                           Hodnocení průběhu vzdělávání
K specifickým znakům vzdělávání patří zastoupení většiny hlavních předmětů ve vyšších
ročnících gymnázia, účelné využití disponibilní časové dotace, mj. pro posílení oblasti
matematického, jazykového vzdělávání, i zařazení osobnostně sociální výchovy. Vysoký


                                             3/8
počet žáků ve třídách je částečně kompenzován vyšším podílem dělených hodin. Rozvoj
potencialit žáků je zajištěn systémově, např. v rámci jazykových skupin a konverzace,
nabídkou povinně volitelných i nepovinných předmětů, popř. diferenciací zájmových útvarů
podle potřeb i profilace žáků. Důraz je kladen na provázanost teoretické výuky s praktickým
využitím poznatků, mj. formou exkurzí, zahraničních výjezdů a školní projektové činnosti.
Charakteristickým rysem sledovaných hodin byla příznivá pracovní atmosféra, přirozené
dodržování nastavených pravidel spolupráce a vzájemné komunikace mezi žáky i učiteli.
Promyšlená příprava a realizace výuky odpovídala stanoveným vědomostn ím
a dovednostním cílům, v části hodin byly vhodně formovány postoje žáků. V metodickém
a didaktickém provedení vyučovacích hodin učitelé zpravidla reflektovali věková specifika
žáků a tomu odpovídající náročnost. V menší míře byla ale zaznamenána individuá lní
podpora jednotlivců podle jejich specifických potřeb nebo míry nadání, např. gradované
úkoly. Naopak působení asistentů pedagoga bylo pro žáky vesměs přínosné, zejména při
zajištění tělovýchovných a pracovních činností ve třídě. Učitelé rovněž obvykle využili
výhodu menších skupin k efektivnímu procvičování učiva, ale jen v menší míře vytváře li
prostor pro souvislejší mluvený projev žáků. Cíleně byly zařazovány elektronické výukové
materiály i odkazy na doplňující informační zdroje ve vzdělávací platformě školy. Žáci
nižšího i vyššího gymnázia obvykle prokazovali velmi dobrý znalostní základ, sociální
kompetence i uplatnění funkčních gramotností.
V hospitované výuce převládaly metodicky a didakticky zdařilé hodiny, které měly jasně
definovaný vzdělávací cíl i téma, promyšlenou strukturu s obvykle efektivně využitým
časovým prostorem. Učitelé důsledně prezentovali učivo v širších souvislostech, propojovali
mezipředmětové vztahy a probíranou látku s příklady reálné praxe. K aktivnímu zapojení
žáků do procesu učení přispívalo používání kooperativních forem práce, didaktických her
(kvízy, výukové aplikace) i provázanost obsahu učiva s částmi dramatické nebo mediální
výchovy. Zařazováním tvořivých úkolů, modelových situací i prvků badatelské výuky
učitelé vhodně podporovali rozvoj kreativity žáků i odvozování teoretických poznatků na
základě praktického pokusu. Účelně byla také využita práce s chybou. Vzdělávací strategie
ve vyšším gymnáziu směřovaly zejména k přípravě žáků na maturitní zkoušku, vhodně byl
rozvíjen i potenciál žáků s profilací prostřednictvím rozšiřujícího učiva. Častější uplatňová ní
dialogické metody s dobře kladenými produktivními otázkami a problémovými úkoly
napomáhalo k rozvoji kompetence k učení, schopnosti logického uvažování a propojení se
zkušenostmi žáků. V převážné části hospitovaných hodin obou stupňů gymnázia učitelé
účelně využili didaktickou techniku, digitální technologie nebo názorné pomůcky. V rámci
variabilní práce s dynamickými a grafickými zdroji žáci aplikovali osvojené
vědomosti, interpretovali získané informace a prokazovali přiměřenou znalost terminolo gie
nebo slovní zásoby. Metodická propracovanost většiny sledovaných hodin cizích jazyků se
vyznačovala promyšlenou aktivizací žáků, rovnoměrným rozvojem jejich jazykovýc h
znalostí a řečových dovedností prostřednictvím poslechu a procvičování písemného
i mluveného projevu. Žáci obvykle prokazovali kvalitu svých řečových dovedností podle
nastavené jazykové úrovně v daném ročníku. Všechny hospitované hodiny vedli učitelé
v cílovém jazyce, průběžná zpětná vazba byla v některých případech doplněna i motivační m
hodnocením. Hospitované hodiny tělesné výchovy se vyznačovaly přiměřeným fyzick ým
zatížením žáků s ohledem na jejich rovnoměrné zapojení bez rozdílu výkonnosti. Tento
pozitivní přínos zvyšuje i zařazení hodin zdravotní tělesné výchovy. V převážné části všech
sledovaných hodin poskytovali učitelé žákům soustavnější zpětnou vazbu využitelnou při
dalším učení, méně často byl vyhodnocen i přínos učení ve spolupráci se žáky.
Účinnost vzdělávacího procesu v malé části hodin snižovaly dílčí didaktické nedostatky,
ojediněle i nižší míra pedagogických zkušeností, např. převaha frontální výuky


                                              4/8
s nerovnoměrným zapojením žáků nebo menší míra vizualizace a zohlednění jejich
individuálních předpokladů. Část učitelů rovněž méně často uplatnila prvky formativního
hodnocení s možností sebereflexe vlastního vzdělávacího pokroku, nebo vzájemné ho
hodnocení podle předem známých kritérií, např. při evaluaci samostatných výstupů žáků.
Přibližně v třetině sledovaného vzdělávání pedagogové dostatečně nevyužili didaktického
závěru vyučovací hodiny ke společnému shrnutí probraného učiva či vyhodnocení práce
žáků. V některých hodinách byl poskytován i malý prostor pro jejich souvislejší mluve ný
projev.
Průběžné zapojení žáků do rozšiřujících vzdělávacích aktivit a jejich podíl na organizac i
celoškolních akcí cíleně přispívá k všestrannému rozvoji osobnosti, formování jejich
sociálních kompetencí a hodnotového rámce, mj. charitativní akce, sportovní, ekologické
kurzy, školní časopis, pěvecký sbor. Cílená provázanost vzdělávání s navazující zájmovou
činností školního klubu i SVČ podporuje smysluplné využití volného času, rozvoj
individuálního potenciálu a skupinových zálib žáků, např. jazykové, matematické,
přírodovědné a umělecké kroužky, příprava na certifikované zkoušky.


                          Hodnocení výsledků vzdělávání
Ke vzdělávání jsou přijímáni uchazeči s vyššími studijními předpoklady, mj. na základě
prokázané úspěšnosti v jednotné přijímací zkoušce a školní zkoušce z matematik y.
Gymnázium pro zájemce pořádá přípravné kurzy.
Rozšíření pozic pracovníků školního poradenského pracoviště (psycholožka, sociální
pedagog, asistenti pedagoga) od posledního inspekčního hodnocení umožňuje komplexní
poskytování péče v oblasti preventivních, kariérních a psychologických služeb i při
vzdělávání žáků s potřebou podpůrných opatření. Kooperace interní psycholožky s ostatními
poradenskými pracovníky a pedagogy přispívá k snazší adaptaci žáků na školní prostředí,
k účelnému využívání třídnických hodin a k zajištění psychologické péče i spolupráce
s externími odbornými pracovišti. Realizace vlastních adaptačních, pobytových
a spirituálních programů se školním kaplanem napomáhá v průběhu celého gymnaziálního
cyklu k posilování pozitivních kolektivních vazeb, předcházení školní neúspěšnosti
i rizikovým projevům chování, mj. adaptační výjezdy, kurzy efektivního učení, preventivní
programy a školní duchovní rituály. Aplikovaný systém preventivně vzdělávac íc h
mechanismů, např. individuální konzultace a intervence, doučování v rámci školního klubu,
užší spolupráce s rodiči, je funkční, o čemž svědčí přiměřené množství uloženýc h
kázeňských opatření, stabilně vysoké procento žáků s uzavřenou klasifikací do 30. 6. i nízká
míra absence.
Uplatňovaná podpůrná opatření žákům, mj. pomoc asistenta pedagoga, úprava časové
organizace nebo podmínek konání maturitní zkoušky, korespondují s doporučením
školského poradenského zařízení. Jejich účinnost je vyhodnocována i ověřována formou
supervizí. V menší míře je ale sledován pokrok těchto žáků ve vztahu k výsledkům dané
třídy, např. ve druhém pololetí školního roku 2022/2023 dosáhli všichni žáci s odlišným
mateřským jazykem srovnatelných nebo lepších výsledků, polovina žáků se speciálními
vzdělávacími potřebami však prospěla s horším studijním průměrem. Cílená podpora je
poskytována talentovaným a nadaným žákům, např. studijní pobyty v zahranič í,
středoškolská odborná činnost, popř. individuální vzdělávací strategie. Prostředí školy má
motivační charakter, žáci jsou za svůj aktivní přístup i reprezentaci gymnázia pravidelně
oceňováni.



                                            5/8
Vedení školy systematicky vyhodnocuje výsledky vzdělávání žáků, tříd a ročníků. Při jejich
analýze využívá závěrů práce předmětových skupin a pravidelných pedagogických rad.
Ke zjištěním jsou přijímána opatření koncepčního charakteru, např. změny v konceptu
profilové části maturitní zkoušky. Ve sledovaném období posledních tří školních let
dosahovaly celkové výsledky vzdělávání žáků velmi dobré úrovně. Podíl vyznamena nýc h
žáků obou stupňů gymnázia tvořil 65 %, neprospívající žáci se objevili ojediněle. Průběžné
výsledky žáků byly stabilní, při přechodu na vyšší gymnázium nedochází k výrazným
výkyvům, rovněž mezipředmětové srovnání hodnocení žáků nevykazuje větší odchylky.
S vysokou mírou osvojených znalostí a dovedností žáků koresponduje i jejich opakovaná
výborná úspěšnost v externím výběrovém zjišťování ČŠI, např. v oblasti čtenářské, mediální
a informační gramotnosti nebo moderních dějin. Motivaci a rozvoj studijního potenciálu
žáků dokládají také jejich úspěchy v předmětových olympiádách i v různých individuálníc h
nebo týmových soutěžích na krajské i celostátní úrovni.
Dosahovaným výsledkům vzdělávání žáků odpovídá i jejich výborná úspěšnost
u maturitních zkoušek. Ve sledovaném období tří školních let všichni žáci prospěli, více než
polovina až dvě třetiny žáků maturovalo s vyznamenáním. Z podrobnější analýzy výsledků
vyplývá, že žáci ve všech předmětech společné části maturitní zkoušky dosahují ve srovnání
s danou skupinou oborů nadprůměrných výsledků. Pozitivním jevem koncepčně pojaté
výuky je i skutečnost, že např. ve školním roce 2022/2023 si přibližně třetina žáků zvolila
zkoušku z matematiky a polovina maturantů využila možnost nahradit profilovou zkoušku
mezinárodním jazykovým certifikátem. Rovněž úspěšnost žáků při získání Německého
jazykového diplomu je vysoká, ve školním roce 2022/2023 obdrželo certifikát různé
jazykové úrovně více než 80 % konajících žáků.
Realizované kariérní poradenství vhodně využívá partnerské spolupráce a zkušeností
bývalých absolventů. Soustavné naplňování profilace žáků dokládá i dlouhodobá úspěšnost
absolventů gymnázia při přijetí ke studiu na vysokých školách širokého zaměření.


                                         Závěry
Vývoj školy
– od posledního inspekčního hodnocení byl utlumen čtyřletý obor vzdělání a zvýšil se počet
  učitelů, žáků a tříd v osmiletém gymnáziu, vzrostla naplněnost školy
– nastala částečná generační obměna pedagogického sboru, zvýšil se akcent na vlastní
  profesionální rozvoj učitelů, rozšířilo se odborné personální zajištění školního
  poradenského pracoviště
– zkvalitnily se materiálně technické podmínky pro výuku i zájmové vzdělávání a vybavení
  školy informačními technologiemi
– zůstává zachována kvalita poskytovaného vzdělávání, dosahovaných studijních výsledků
  žáků i bohatá nabídka zájmové činnosti podporující rozvoj potenciálu žáků
Silné stránky
– prostředí komunitní školy s aktivním zapojením žáků, učitelů a rodičů do života gymná zia
  se promítá v příznivé vzdělávací atmosféře (2.2)
– metodicky zdařilá výuka cizích jazyků s rovnoměrným rozvojem řečových dovedností
  žáků (4.2)




                                            6/8
– výborné výsledky vzdělávání žáků při ukončování studia, reprezentaci školy a při
  získávání mezinárodních jazykových certifikátů (5.2)
– ucelený systém vlastních preventivně spirituálních programů podporuje osobnostně
  sociální kompetence žáků a formování pozitivních životních hodnot (5.3)
– efektivní využívání personálních, materiálních a finančních podmínek školy pro
  navazující zájmovou činnost podporující výchovně vzdělávací proces (2.3 a 2.4)
– realizace širší nabídky zájmových útvarů se příznivě promítá ve výsledcích žáků,
  napomáhá rozvoji jejich individuálního potenciálu a skupinových zájmů (5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– nižší míra zohledňování individuálních vzdělávacích potřeb žáků při plánování a realizac i
  části výuky (4.3)
– méně časté zapojování žáků do evaluačních aktivit a využívání vzájemného kriteriálního
  hodnocení nebo sebereflexe vlastního pokroku v části vyučování (4.3)
– menší prostor pro souvislejší ústní vyjádření žáků v některých vyučovacích hodinách
  (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– při koncipování a realizaci výuky více zohledňovat individuální vzdělávací potřeby žáků
– častěji uplatňovat prvky formativního hodnocení a více zapojovat žáky do vzájemné ho
  hodnocení podle předem stanovených kritérií i sebereflexe v průběhu výuky
– vytvářet větší prostor pro souvislejší mluvený projev žáků, zejména v dělených hodinách
– lépe využívat závěry z četné hospitační činnosti a zaměřit hospitace na konkrétně
  definované cíle pro zefektivnění některých didaktických postupů na úrovni školy


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


Seznam dokladů, o které se inspekční zjištění opírají
 1.   Jmenovací dekret ředitelky školy s účinností od 1. 8. 2006
 2.   Školní vzdělávací program pro nižší a vyšší stupeň osmiletého gymnázia, denní forma
      vzdělávání, platný od 1. 9. 2017 a pro vyšší gymnázium od 1. 9. 2020



                                            7/8
 3.   Školní vzdělávací programy školního klubu a střediska volného času gymná zia,
      platné od 25. 11. 2021
 4.   Školní řád Křesťanského gymnázia platný od 1. 9. 2022 a vnitřní řád školního klubu
      a střediska volného času platný od 1. 9. 2023 včetně dalších aktualizací
 5.   Výroční zprávy o činnosti školy za školní roky 2021/2022 a 2022/2023
 6.   Výběr třídních knih a záznamů o práci v zájmovém útvaru ve školních letech
      2022/2023 a 2023/2024 vedených k termínu inspekce
 7.   Rozvrh vyučovacích hodin a rozvrh kroužků ve školním roce 2023/2024
 8.   Výběr z personální dokumentace pedagogických pracovníků vedené k termínu
      inspekce
 9.   Záznamy z jednání pedagogické rady a předmětových komisí, školní roky 2022/2023
      a 2023/2024 vedené k termínu inspekce
10.   Portfolio výchovného poradenství a primární prevence vedené k termínu inspekce


                                        Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

  Mgr. Petra Stoklasová, školní inspektorka,
  vedoucí inspekčního týmu
  Ing. Stanislava Grundová, školní
  inspektorka
  PhDr. Bc. Tibor Slažanský, Ph.D., školní
  inspektor
  Bc. Hana Vejdovská, kontrolní
  pracovnice
  Mgr. Gabriela Bašusová, přizvaná osoba MŠMT


V Praze 23. 10. 2023




                                             8/8
