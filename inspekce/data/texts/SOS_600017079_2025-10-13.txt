                                  Česká školní inspekce
                                 Olomoucký inspektorát
                             Wellnerova 25, 779 00 Olomouc
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIM-1720/25-M
                                      Sp. zn. ČŠIM-S-371/25-M


Název                               Střední průmyslová škola a Střední odborné učiliště
                                    Uničov
Sídlo                               Školní 164, 783 91 Uničov
E-mail                              unicprum@unicprum.cz
IČO                                 00 601 730
Identifikátor                       600 017 079
Právní forma                        příspěvková organizace
Zastupující                         Ing. Pavel Nováček, Ph.D.
Zřizovatel                          Olomoucký kraj
Místo inspekční činnosti            Litovelská 1171, 783 91 Uničov
                                    Moravské nám. 681, 783 91 Uničov
                                    Školní 164, 783 91 Uničov
                                    Šumperská 937, 783 91 Uničov
Inspekční činnost na místě          13. − 15. 10. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle přísluš nýc h
školních vzdělávacích programů.
Zjišťování a hodnocení naplnění školních vzdělávacích programů.
                                   Charakteristika
Střední průmyslová škola a Střední odborné učiliště Uničov (dále „škola“, „subjekt“)
vykonává činnost střední školy, domova mládeže a školní jídelny.
Škola poskytuje střední stupeň vzdělání s výučním listem a střední stupeň vzdělání
s maturitní zkouškou. Ve školním roce 2025/2026 realizuje v denní formě vzdělávání obory
vzdělání 16-02-M/01 Průmyslová ekologie, 23-41-M/01 Strojírenství, 63-41-M/02 Obchodní
akademie, 23-45-L/01 Mechanik seřizovač, 23-51-H/01 Strojní mechanik, 23-56-H/01 Obráběč
kovů, 23-68-H/01 Mechanik opravář motorových vozidel a 41-55-H/01 Opravář zemědělských
strojů. K termínu inspekční činnosti škola vzdělávala 324 žáků, z toho 20 žáků se speciálními
vzdělávacími potřebami. Žáci se stravují ve školní jídelně, která je součástí hlavní budovy
školy. Ubytování škola poskytuje v domově mládeže na ul. Moravské náměstí, další budovu
domova mládeže na ul. Litovelská 178 již škola pro své účely nevyužívá. Škola je zapojena
do projektu získávání dílčích kvalifikací v oblasti poskytovaných studijních oborů.
Informace o škole jsou publikovány prostřednictvím výroční zprávy o činnosti školy
a webových stránek (www.unicprum.cz).


                         Hodnocení podmínek vzdělávání
Koncepční záměry rozvoje školy jsou zpracovány jako součást strategických dokumentů,
přičemž deklarovaná strategie stanovuje reálné a dosažitelné cíle. Plánování vychází
z podrobné analýzy současného stavu a znalosti prostředí, zohledňuje potřeby žáků,
pedagogických pracovníků i záměry zřizovatele. Škola se zaměřuje zejména na podporu
zájmu žáků o technické obory, rozvoj jejich odborných znalostí a praktických dovedností
a propojení získaných kompetencí s požadavky zaměstnavatelů. Tyto cíle jsou podpořeny
také posílením výuky pro žáky s odlišným mateřským jazykem a spoluprací se základními
a středními školami v regionu. Vzdělávací obsah je vhodně doplňován školními
i mimoškolními aktivitami, které přispívají k osobnostnímu rozvoji žáků a prohlubují jejich
odborné zaměření.
Organizační struktura školy odpovídá její velikosti a rozsahu činností a vytváří předpoklad
pro jasné vymezení kompetencí vedoucích pracovníků. Učitelé se podílejí na chodu školy
prostřednictvím předmětových komisí a pedagogické rady. Systém plánování je funkční,
adresný, a i když zajišťuje podmínky pro zpětnou kontrolu plnění úkolů, není tato
kompetence vedením školy zcela efektivně využívána. Komunikační toky ve škole jsou
nastaveny účelně a umožňují včasný přenos informací. Výsledky kontrolní a hospitační
činnosti jsou zobecňovány na poradách a vyučujícím je poskytována zpětná vazba k jejich
práci. Přestože je řídicí a kontrolní systém nastaven komplexně, v praxi přetrvávají dílčí
rezervy v metodickém vedení teoretické výuky a v analýze výsledků vzdělávání, které se
opakovaně objevují od minulé inspekční činnosti v roce 2022. Nedůsledná kontrolní činnost
vedení školy rovněž nevedla k eliminaci některých nežádoucích jevů zjištěných při šetření
podnětu v červnu roku 2025.
Činnost školy pozitivně ovlivňuje rozvinutá síť partnerských vztahů. Škola spolupracuje
s řadou firem při zajišťování praktického vyučování i při organizaci odborných přednášek.
Tyto vazby zároveň slouží jako zdroj zpětné vazby k úrovni odborných kompetencí žáků.
O efektivitě spolupráce svědčí opakovaná ocenění školy udělená Sdružením zaměstnava te lů
„Škola doporučená zaměstnavateli“. Kromě spolupráce s regionálními školami obdobného
zaměření se škola zapojuje i do mezinárodních projektů (např. Erasmus+), které přispívají
k rozvoji jazykových, sociálních a pracovních kompetencí žáků. Důležitým partnerem školy


                                            2/8
je také Hospodářská komora České republiky, významná je spolupráce se školskou radou
a zřizovatelem.
Pedagogický sbor je stabilní a svým složením umožňuje naplňovat cíle školních
vzdělávacích programů. Noví učitelé mají zajištěnou potřebnou metodickou podporu
i prostor pro adaptaci. Vzájemné hospitace podporují sdílení zkušeností a zvyšují profesní
jistotu pedagogů. Ředitel školy systematicky podporuje jejich profesní rozvoj a vytváří
podmínky pro další vzdělávání podle potřeb školy a jejích finančních možností. Realizo va né
vzdělávací akce jsou však převážně odborně zaměřené, zatímco rozvoj pedagogickýc h
dovedností je zastoupen v menší míře.
Materiální podmínky školy umožňují realizaci vzdělávacích programů, přesto některé
prostory vykazují známky opotřebení a materiální zastaralosti. Škola disponuje
specializovanými učebnami, laboratořemi a dílnami, avšak ne všechny jsou vybaveny
moderní digitální technikou. Stav tělocvičny rovněž vyžaduje modernizaci.


                          Hodnocení průběhu vzdělávání
Průběh středního vzdělávání byl sledován a hodnocen v teoretickém i praktickém vyučová ní.
Výuka probíhala v souladu se stanovenými vzdělávacími cíli, s ohledem na dosavadní
znalosti a dovednosti žáků i na jejich přípravu k maturitní zkoušce. Hodnocené vyučovac í
hodiny byly po odborné stránce dobře připraveny, vzdělávací obsah byl aktualizo vá n
v souladu se současnými vědeckými poznatky. Odbornost výkladu byla často podpořena
praktickými zkušenostmi a profesní jistotou vyučujících.
Většina hodnocených vyučovacích hodin se vyznačovala pozitivní pracovní atmosférou.
V jednom případě však bylo při hospitační činnosti zaznamenáno nevhodné chování učitele,
který během výuky používal vulgární výrazy. Žáci obecně dodržovali pravidla komunikace
s pedagogy a respektovali jejich pokyny. Učitelé vhodně využívali mezipředmětové vztahy,
doplňovali výklad o aktuální poznatky z oboru a žákům zdůrazňovali praktické využití
získaných vědomostí a dovedností ve studiu, profesní praxi i osobním životě.
Výuka byla pro žáky srozumitelná, úkoly plnili zodpovědně a jejich výkony odpovídaly
očekávaným výstupům uvedeným ve školních vzdělávacích programech. Pro zvýšení
názornosti vyučování pedagogové využívali učební pomůcky, v části vyučovacích hodin
byla zapojena i počítačová a audiovizuální technika, která podporovala moderní formy
výuky. V menší míře však byla uplatňována snaha vést žáky k samostatnému uvažová ní,
kritickému myšlení a práci s různými zdroji informací. Pestrost výukových metod a forem
nebyla vždy dostatečná, což se projevovalo v nerovnoměrné aktivitě žáků. Příležitos ti
k týmové spolupráci, rozvoji komunikačních dovedností či obhajobě vlastního názoru byly
spíše ojedinělé. Tam, kde byly do výuky zařazeny aktivizační prvky, žáci spolupracova li
odpovědně a s viditelným zájmem.
Časová i obsahová diferenciace výuky nebyla zcela patrná. Zadávání úkolů přizpůsobenýc h
individuálním schopnostem a tempu práce žáků se vyskytovalo jen výjimečně. Pozitivně lze
hodnotit sledované hodiny anglického jazyka, kde byly vhodně využity moderní
pedagogicko-didaktické metody a výuka probíhala na velmi dobré úrovni.
Zpětná vazba od učitelů byla žákům poskytována především formou stručného zhodnocení
jejich výkonů. Formativní hodnocení, které by žáky vedlo k dalšímu učení a reflektova lo
jejich individuální pokrok, bylo využíváno jen ojediněle. V části vyučovacích hodin chybělo
závěrečné shrnutí dosažených vzdělávacích cílů i prostor pro sebehodnocení a vzájemné



                                            3/8
hodnocení žáků. Motivační cíle pro následující vyučovací hodinu nebyly ve většině případů
stanoveny.
Ve vyučovací hodině Matematiky byla využita zejména frontální výuka doplněná společnou
prací žáků a učitele u tabule. Ani zde nebyly využity modernější didaktické metody, digitá lní
výukové prostředky v této vyučovací hodině k dispozici nebyly. Cíl nebyl zcela jasně
formulován, závěrečné zhodnocení realizované práce učitelem ani žáky neproběhlo.
Písemné práce menšího i většího rozsahu z tohoto vyučovacího předmětu jsou se žáky
rozebírány, chybí však vyhodnocení zejména prací souhrnného rozsahu v předmětové
komisi a následně na pedagogické radě.
Praktická výuka probíhala v dobře vybavených odborných učebnách a dílnách, které
odpovídají potřebám jednotlivých oborů vzdělání. Pracovní činnosti žáků probíhaly pod
vedením učitelů odborného výcviku v souladu se školními vzdělávacími programy. Výuka
byla organizována efektivně a žáci při plnění úkolů prokazovali samostatnost
a zodpovědnost. Teoretické poznatky byly vhodně propojeny s praktickými dovednostmi.
Učitelé s odbornou praxí rozvíjeli u žáků schopnost porozumět zadání, efektivně pracovat
a hodnotit vlastní výsledky. Pozitivní vliv na motivaci žáků měla individuální podpora ze
strany učitelů. Kontrola samostatné práce byla zaměřena zejména na správnost postupů
a technik, přičemž byla zřetelná snaha o důsledné dodržování pracovních zásad. Praktická
výuka je doplňována prací na reálných zakázkách, čímž se rozvíjejí nejen odborné, ale
i komunikační, sociální a personální kompetence žáků.
Škola zajišťuje ubytování ve vlastním domově mládeže, jehož část kapacity využívají i jiné
subjekty. Činnost domova mládeže vhodně navazuje na vzdělávací proces školy a nabízí
žákům pestrou škálu odpočinkových, rekreačních, kulturních, sportovních a zájmovýc h
aktivit. Prostory domova jsou těmto činnostem přizpůsobeny, podnětnost těchto prostor je
na nižší úrovni. Organizaci a vedení zajišťuje vedoucí vychovatelka, která plánuje činnost
krátkodobě i dlouhodobě. Realizace plánovaných aktivit i běžný provoz domova mládeže
jsou průběžně kontrolovány a vyhodnocovány.


                          Hodnocení výsledků vzdělávání
Škola průběžně sleduje úspěšnost žáků ve vzdělávání a pravidelně statisticky vyhodnoc uje
jejich výsledky za jednotlivá klasifikační období. Se získanými daty učitelé pracují
individuálně, výsledky z rozsáhlejších písemných prací jsou analyzovány, zjištěné poznatky
však nejsou dostatečně využívány k systematické optimalizaci podpory úspěšnosti žáků,
například k úpravě výukových metod, forem práce nebo k posílení individuálního přístupu
ve výuce.
Zpětnou vazbu o kvalitě vzdělávání poskytují škole výsledky žáků u maturitníc h
a závěrečných zkoušek. Externí hodnoticí nástroje, které by mohly objektivizovat pohled na
výkon žáků a přinést srovnatelné údaje, škola v současnosti nevyužívá. Návrhy na zlepšení
výsledků vzdělávání i opatření přijatá na základě analýzy maturitních a závěrečných zkoušek
jsou systematicky projednávány na úrovni předmětových komisí a pedagogických rad.
Významným faktorem ovlivňujícím výsledky žáků je zvýšená absence, která bývá
nejčastější příčinou jejich školního neúspěchu. Škola přijímá opatření k jejímu snižová ní,
jejich efektivita však zůstává omezená.
Cíleně je podněcován rozvoj nadání žáků jejich zapojováním do soutěží a odborných aktivit.
Žákům s rizikem školního neúspěchu škola zajišťuje primární podporu přímo ve výuce,
nabízí individuální konzultace a doučování, případně zintenzivňuje přípravu k závěrečným


                                             4/8
a maturitním zkouškám. Důležitou zpětnou vazbu představují i informace o přijetí
absolventů ke studiu na vyšších stupních škol a o jejich uplatnění v praxi. Tyto údaje škola
sleduje neformálně.
Zákonní zástupci nezletilých žáků jsou o výsledcích vzdělávání průběžně informo vá ni
prostřednictvím elektronické komunikace, třídních schůzek i individuálních konzultac í.
Přehledné souhrny výsledků vzdělávání, včetně účasti a úspěchů žáků v soutěžích,
projektech a dalších aktivitách, jsou pravidelně zveřejňovány ve výroční zprávě školy.
Na specializovaných pozicích školního poradenského pracoviště působí dvě výchovné
poradkyně, školní metodička prevence, kariérová poradkyně a školní psycholožka.
Spolupráce mezi nimi probíhá převážně na operativní úrovni. O individuálních vzdělávac íc h
potřebách žáků s přiznanými podpůrnými opatřeními jsou vyučující pravidelně informová ni.
Přestože jsou učitelé metodicky vedeni k náležitému začleňování těchto žáků do výuky,
diferencovaný a individuální přístup byl v hodnocených vyučovacích hodinách zazname ná n
jen ojediněle. Uplatňování podpůrných opatření není v rámci hospitační činnosti vedením
školy systematicky sledováno.
Preventivní aktivity školy vycházejí ze školního preventivního programu, který vymezuje
strategie osobnostního a sociálního rozvoje žáků. Témata primární prevence jsou přirozeně
integrována do vzdělávacího procesu i odborných předmětů. Program je dále rozvíjen
formou odborných besed, školních akcí a adaptačních aktivit pro žáky prvních ročníků.
Rizikové chování žáků je ve spolupráci se zákonnými zástupci důsledně řešeno. Spokojenost
žáků, jejich rodičů a pedagogů škola ověřuje prostřednictvím dotazníkového šetření. Žáci
mohou své podněty sdělovat osobně učitelům nebo prostřednictvím schránky důvěry.
Kariérová poradkyně vede žáky k promyšlené volbě další vzdělávací a profesní dráhy. Ve
spolupráci s úřadem práce a zaměstnavateli jim poskytuje aktuální informace o možnostech
uplatnění. Škola dlouhodobě spolupracuje s širokou sítí sociálních partnerů – firem
i institucí – které se podílejí na zkvalitňování odborného vzdělávání. Žákovský parlament,
který by umožnil širší participaci žáků na životě školy, zatím zřízen není.
Pozice školního psychologa, nově zřízená pro posílení prevence a podporu žáků s projevy
školní neúspěšnosti, zatím není plně funkčně začleněna do systému poradenských služeb.
Pravidelná spolupráce psycholožky s ostatními členy poradenského týmu je omezená, a to
zejména z důvodu její kumulované pracovní funkce – současně působí i jako vedoucí školní
jídelny. Tato skutečnost snižuje rozsah jejího zapojení do poradenských aktivit a koordinace
podpůrných činností ve škole.


                                         Závěry
Vývoj školy
– Subjet od minulé inspekční činnosti využívá už jen jednu budovu domova mládeže.
– Škole se stále nedaří naplňovat přijatá opatření k některým slabým stránkám
  vyhodnoceným během poslední inspekční činnosti.
Silné stránky
– Spolupráce s externími subjekty kladně ovlivňují praktickou přípravu žáků na profesní
  dráhu. Škola byla opakovaně vyhodnocena Sdružením zaměstnavatelů jako „Škola
  doporučená zaměstnavateli“ (1.5)




                                            5/8
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Škola nevytváří dostatečné podmínky pro zajištění příjemného a bezpečného prostředí
  pro psychohygienický vývoj žáků. (1.4)
– Řediteli školy se nedaří účinně eliminovat nežádoucí jevy, které byly zjištěny rovněž při
  předchozích inspekčních činnostech. (2.1)
– Škole se doposud nepodařilo přijmout účinná opatření k metodickému zkvalitnění výuky
  a ani účast pedagogických pracovníků v dalším vzdělávání se dosud významně ji
  neprojevila v kvalitě jejich pedagogické praxe. (3.1)
– Vzdělávací proces byl pouze v omezené míře obohacen o organizační formy a metody
  výuky podporující kooperativní učení a činnostní přístup žáků. Nedostatečně byla
  rozvíjena práce žáků s různými informačními zdroji a podpora kritického myšlení. (4.2)
– Ve výuce byly jen výjimečně uplatňovány hodnoticí metody, zejména sebehodnocení,
  vzájemné a formativní hodnocení žáků, stejně jako reflexe jejich vzdělávacího pokroku.
  V části vyučovacích hodin nebyly efektivně využity prvky závěrečného zhodnocení
  dosažených cílů ani motivační vymezení cílů pro následující výuku. (4.3)
– Škola získává informace o vzdělávacích výsledcích žáků, nejsou z nich však důsledně
  přijímána konkrétní opatření na podporu úspěšnosti všech žáků ve vzdělávání. V tomto
  směru jsou metodické orgány a pedagogická rada využívány neefektivně. (5.1)
– Obsahová a časová diferenciace a individualizace výuky vzhledem k rozdílným
  vzdělávacím potřebám žáků nebyla systematicky uplatňována. (6.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Posílit řízení školy se zaměřením na důsledné eliminování zjištěných nedostatků
  a zavedení efektivních kontrolních mechanismů, které zajistí trvalou nápravu zjištěnýc h
  nedostatků.
– Přijmout cílená opatření ke zvýšení metodické úrovně výuky, včetně systematické ho
  využívání poznatků z dalšího vzdělávání pedagogických pracovníků v pedagogické praxi
  a kontrolovat efektivitu jejich uplatňování ve výuce.
– Rozšířit využívání aktivizačních a kooperativních forem a metod výuky podporujícíc h
  činnostní učení, samostatnost a kritické myšlení žáků, a posílit práci s rozmanitými
  informačními zdroji.
– Zavést systematické používání formativních hodnoticích přístupů, včetně sebehodnocení
  a vzájemného hodnocení žáků, a zajistit pravidelné zhodnocování dosažených
  vzdělávacích cílů na konci vyučovacích hodin.
– Uplatňovat obsahovou a časovou diferenciaci a individualizaci výuky s ohledem na
  vzdělávací potřeby, schopnosti a tempo práce jednotlivých žáků.
– Zapojit školu do externích srovnávacích testování a využívat externí data k objektivnímu
  porovnání výsledků školy a k identifikaci oblastí pro zlepšení.
– Nastavit systém pravidelných pracovních porad poradenského týmu s jasně definova nými
  výstupy. Zlepšit koordinaci činností pracovníků školního poradenského pracoviště.


                                            6/8
– Analyzovat příčiny absence a skupinové i individuální výsledky vzdělávání v průběhu
  vzdělávání. Na základě této analýzy systematicky přijímat vhodná opatření ke zlepšení.
– Dále usilovat o modernizační zásahy a obnovu materiálního vybavení zejména
  tělocvičny. V rámci volnočasových aktivit ve spolupráci s ubytovanými žáky v domově
  mládeže usilovat o vytvoření podnětnějšího prostředí.
– Usilovat o zřízení žákovského parlamentu (rady žáků) jako platformy pro rozvoj
  žákovských kompetencí a participace. Vést žáky k aktivní spoluúčasti na školním životě.


                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Plán rozvoje školy 2023 – 2026, ze dne 12. 12. 2022
 2.   Organizace školního roku 2025/2026, ze dne 26. 8. 2025
 3.   Dokumentace školy podle § 28 odst. 1 školského zákona za školní roky
      2024/2025, 2025/2026 vedená k termínu inspekční činnosti
 4.   Souhrnná dokumentace domova mládeže, školní rok 2025/2026
 5.   Šetření klimatu školy, školní rok 2023/2024 a červen 2025
 6.   Plán dalšího vzdělávání pedagogických pracovníků pro období 2023-2026 včetně
      seznamu realizovaných akcí, školní rok 2024/2025
 7.   Složka: hospitační záznamy, školní roky 2023/2024, 2024/2025
 8.   Protokoly o komisionálních zkouškách, školní rok 2024/2025
 9.   Písemné práce z českého jazyka, matematiky a anglického jazyka, školní rok
      2024/2025
10.   Souhrnná dokumentace odborného výcviku, školní rok 2025/2026
11.   Souhrnné přehledy výsledků vzdělávání, chování a absence žáků, výsledky maturitní
      zkoušky, výsledky závěrečných zkoušek, školní rok 2024/2025
12.   Zápisy z jednání předmětových komisí, školní rok 2024/2025
13.   Školní elektronický systém, k termínu inspekční činnosti
14.   Souhrnná dokumentace poradenských služeb ve škole, školní rok 2025/2026, vedená
      k termínu inspekční činnosti
15.   Doklady personální dokumentace (výběr) vedená k termínu inspekční činnosti
16.   Doklady vztahující se k oblasti bezpečnosti a ochraně zdraví žáků
17.   Doklady vztahující se k finančním podmínkám školy, roky 2024 a 2025
18.   Doklady vztahující se k oblasti školního stravování, školní roky 2024/2025,
      2025/2026


                                           7/8
                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Ing. Bc. Milan Vlach, školní inspektor, vedoucí inspekčního týmu
 Mgr. Pavel Fridrich, školní inspektor
 Mgr. Věra Krakovská, školní inspektorka
 Ing. Petra Kalabisová, kontrolní pracovnice
6. 11. 2025




                                          8/8
