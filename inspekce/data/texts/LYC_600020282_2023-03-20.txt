                                     Česká školní inspekce
                                     Jihočeský inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIC-315/23-C


Název                               Vyšší odborná škola sociální a Střední pedagogická
                                    škola, Prachatice, Zahradní 249
Sídlo                               Zahradní 249, 383 01 Prachatice
E-mail                              sekretariatspgs@seznam.cz
IČO                                 00072818
Identifikátor                       600020282
Právní forma                        příspěvková organizace
Zastupující                         Mgr. Antonín Krejsa
Zřizovatel                          Jihočeský kraj
Místa inspekční činnosti            Husova 74, 383 01 Prachatice
                                    Husova 75, 383 01 Prachatice
                                    Zahradní 249, 383 01 Prachatice
                                    Zahradní 101, 383 01 Prachatice
                                    Zlatá stezka 139, 383 01 Prachatice
Inspekční činnost na místě          20. 3. 2023 − 22. 3. 2023


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. a), b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
                                    Charakteristika
Vyšší odborná škola sociální a Střední pedagogická škola, Prachatice, Zahradní 249, (dále
škola) v současné době vykonává činnost vyšší odborné školy, střední školy, domova
mládeže a školní jídelny. Škola poskytuje střední odborné vzdělání s maturitní zkouškou
ve čtyřletých studijních oborech 75-31-M/01 Předškolní a mimoškolní pedagogika
a 78-42-M/03 Pedagogické lyceum. Vyšší odborné vzdělání je uskutečňováno ve tříleté m
studijním oboru 75-32-N/01 Sociální práce v denní a dálkové formě. K termínu inspekční
činnosti navštěvovalo střední školu 256 žáků v devíti třídách, z toho devět žáků se
speciálními vzdělávacími potřebami a 16 studentů vyšší odborné školy ve třech třídách.
Součástí školy jsou dvě školní jídelny a dva domovy mládeže, které poskytují ubytování
celkem pro 240 žáků.


                          Hodnocení podmínek vzdělávání
Ředitel školy je ve své funkci od roku 2008. Část řídicích kompetencí účelně delegoval na
svou novou zástupkyni. Přenos informací v rámci školy je i vzhledem k velikosti školy
funkční, využívaný elektronický informační systém podporuje rychlou a efektivní
komunikaci všech aktérů vzdělávání. Pravidelné porady vedení a pedagogické rady
odpovídajícím způsobem posilují součinnost pedagogů. Většinu dlouhodobých cílů,
především v materiální a finanční oblasti, definovaných v koncepci rozvoje na předchozí
období, se škole podařilo naplnit. Menší důraz je kladen na řízení pedagogických procesů,
které se omezuje na vzájemnou neformální komunikaci ředitele s pedagogickým sborem.
V koncepčních dokumentech na následující období byly jasně stanoveny priority a časový
rámec plánovaných kroků vedoucích k naplnění stanovených cílů. Ve vyhodnocení míry
naplnění cílů zejména v oblasti efektivity využívaných vyučovacích postupů má škola
rezervy.
Kontrolní činnost postihuje především fungování běžného provozu školy, v některých
úsecích však není dostatečně účinná. Například monitorování pedagogické oblasti
prováděné vedením školy nemá požadovaný přínos pro co nejefektivnější rozvoj odborných
kompetencí některých vyučujících. Hospitační činnost vedení školy nesleduje a nehodnotí
komplexní a široké rozpětí jevů. Vyučujícím rovněž není poskytována dostatečně kvalitní
zpětná vazba o účinnosti využívaných metod a forem práce např. s ohledem na diferenciac i
vzdělávacích cílů a rozvoj kritického myšlení, což se částečně projevilo ve sledované výuce.
Další vzdělávání pedagogů je uskutečňováno v dostatečné míře. Vychází převážně
z požadavků a zájmu vyučujících a je v souladu s odborným zaměřením školy. Lektorská
činnost některých pedagogů včetně tvorby vlastních výukových materiálů má příznivý
dopad při výuce metodiky v odborných předmětech. Předmětové komise většinou
zabezpečují účinnou spolupráci pedagogů v rámci promyšlených aktivit. Velmi pozitivní je
jejich systematický přístup při stanovování vlastních priorit, identifikaci rezerv i přijímá ní
opatření. Z průběhu navštívených hodin však bylo patrné, že v řadě případů chybí užší
a proaktivní spolupráce pedagogů směrem k důslednějšímu využívání účinnějš íc h
vzdělávacích strategií ve výuce.
Ředitel školy aktivně vyhledává a dlouhodobě realizuje několik projektů a posiluje kvalitu
materiálního zázemí vzdělávání. Finanční prostředky z projektů jsou dále vhodně využívá ny
na podporu zájmové činnosti a přeshraniční mobilitu žáků, studentů a pedagogů. Škola
rozvíjí efektivní spolupráci se zřizovatelem a mnoha externími partnery, stěžejní je
spolupráce s místní mateřskou školou při konání odborných praxí, s několika zahranič ními
školami a řadou regionálních i nadregionálních partnerů. Velký význam má podpora


                                             2/7
výměnných pobytů žáků, které se podílejí na vytváření kvalitních podmínek pro rozvoj
odborných a sociálních kompetencí a jazykové gramotnosti žáků.


                          Hodnocení průběhu vzdělávání
Průběh vzdělávání byl sledován ve výuce vyšší odborné školy, v teoretické a praktické výuce
střední školy, která probíhala na pracovištích školy či v mateřské škole. Sledované hodiny
se vyznačovaly příjemnou a výrazně vstřícnou pracovní atmosférou. Partnerský přístup
pedagogů napomáhal rozvoji sociálních a komunikačních kompetencí žáků i studentů. Ve
sledovaných hodinách byl zpravidla jasně stanoven vzdělávací cíl. Výuka většiny předmětů
byla v hojné míře doplňována názornými pomůckami a praktickými ukázkami. Kvalitu
výuky profilových předmětů výrazně posilovala vysoká a nadstandardní odbornost
některých pedagogických pracovníků s pestrou lektorskou i publikační činností.
Ve většině sledovaných hodin teoretické výuky byla vyváženě využívána frontální výuka
doplněná o samostatnou práci či cílenou diskuzi a spolupráci žáků i studentů. Učivo bylo
vždy vysvětlováno způsobem odpovídajícím věku a schopnostem žáků a studentů. Vyšší
aktivizace žáků se dařilo dosáhnout při výuce jazyků a v odborných předmětech, které byly
funkčně zpestřeny díky vhodně načasovanému střídání různých metod práce, včetně
přínosné spolupráce žáků ve dvojicích a skupinách. Podpořit motivaci žáků a studentů
účelným provázáním činností s jejich reálnými zkušenostmi nebo zařazením zajímavos tí
z daného oboru a návazností na praxi se dařilo především ve výuce odborných předmětů.
V nich byl za účelem zaměření na budoucí profesi zdařile kladen důraz na propojení učiva
s potřebami praxe. Využití mezipředmětových vztahů bylo upřednostňováno v různé míře.
Cílená podpora žáků s různými dispozicemi, např. diferencovaným zadáváním učebních
úloh odlišné náročnosti, byla ve všeobecně vzdělávacích předmětech zaznamenána v nízké
míře, stejně jako systematická podpora kritického myšlení. V části sledovaných hodin
se pozitivně projevovaly zkušenosti žáků s on-line nástroji a platformami z distanční výuky.
Kvalitu části výuky zvyšovalo využití celé škály metod dramatické výchovy rozvíjejíc í
představivost a tvořivost žáků i komunikativní dovednosti.
Přínosné propojování teoretických poznatků s bohatými zkušenostmi z praxe, zejména
v oblasti výuky dramatické a výtvarné výchovy, významně zvyšovalo efektivitu získávání
potřebných odborných kompetencí žáků. Ve výchovně zaměřených předmětech převažoval
účinný rozvoj postojů, důraz na získávání informací z více zdrojů. Rozvoj kreativníc h
dovedností žáků a specifického nadání v těchto předmětech byl posilován sledováním
individuálního posunu každého žáka, nejvýrazněji při výuce hry na klávesové nástroje.
Průběžné či závěrečné hodnocení poskytující žákům a studentům užitečnou zpětnou vazbu
o aktuální úrovni znalostí a míře naplnění stanovených cílů bylo zaznamenáno ve výuce
jazyků. Jejich výuka byla důsledně vedena v cílovém jazyce a zaměřena na interakci mezi
žáky, a to napomáhalo rozvoji komunikativních dovedností žáků. Sebehodnocení, vzájemné
hodnocení bylo uplatňováno v menší míře, zejména při osvojování vědomostí a dovedností
v odborných předmětech.
Průběh praktického vyučování formou odborných praxí probíhající v odborných učebnách
a v reálném prostředí mateřské školy měl odpovídající odbornou úroveň. Učivo, které
navazovalo svým obsahem na odborné předměty teoretické výuky, se zaměřovalo na rozvoj
požadovaných praktických dovedností a metodických postupů spojených s výkonem
budoucí profese žáků. Během podpory, kterou vyučující poskytovali žákům pro úspěšné
splnění úkolů, bylo patrné, že žáci oceňují jejich dlouholeté zkušenosti v oboru
a profesionalitu. Velmi patrná je silná vnitřní motivace většiny žáků a aktivní postoj
k rozvoji praktických dovedností. Úroveň odborných kompetencí žáků podporuje následná


                                            3/7
efektivní reflexe úrovně dosahovaných dovedností po skončení praxe a účelná práce
s hospitačními zápisy.
Výchovně-vzdělávací aktivity v domově mládeže jsou zaměřené nejen na posilová ní
zdravého životního stylu, ale velmi zdařile podporují i účinnost prevence sociálně
patologických jevů v rámci celé školy. Činnost domova tak účelně navazuje na školní
vzdělávání a vhodně jej doplňuje a rozšiřuje o velmi pestrou nabídku přínosnýc h
volnočasových aktivit. Část fondu školní knihovny účelně umístěná v domově mládeže
významně podporuje čtenářství. Vychovatelé ubytované podněcují k pravidelné přípravě na
vyučování, zdařile je motivují a v případě potřeby jim poskytují metodickou pomoc
a poradenství. Realizace množství zájmových aktivit slouží jako významný prvek prevence
rizikového chování.


                          Hodnocení výsledků vzdělávání
Škola sleduje úspěšnost žáků v průběhu celého vzdělávacího cyklu. Výsledky vzdělává ní
žáků za jednotlivá klasifikační období jsou pravidelně vyhodnocovány při jednáních
pedagogické rady, ale dílčí systematické analýzy např. v předmětových komisích ve vztahu
k úspěšnosti či neúspěšnosti při maturitní zkoušce nejsou prováděny. Kromě standardníc h
interních hodnoticích nástrojů škola v roce 2022 využila externího testování, ale nebyly
navrženy postupy, jak s těmito výstupy dále pracovat. Škole se osvědčují i autoevaluač ní
aktivity prováděné pravidelně formou dotazníkového šetření pro rodiče žáků. Komplexní
formou ověřování výsledků vzdělávání je realizace projektových aktivit nebo seminár níc h
prací studentů vyšší odborné školy v průběhu celého školního roku.
Průběžné informování zákonných zástupců o výsledcích vzdělávání prostřednictvím
elektronického systému, na třídních schůzkách, případně formou individuálních konzultac í,
je funkční. Škola identifikuje žáky s rizikem školního neúspěchu, zajišťuje jim primární
podporu v průběhu vyučování a poskytuje individuální konzultace.
Výsledky vzdělávání žáků odpovídají studijním předpokladům přijímaných uchazečů a jsou
dlouhodobě dobré, např. ve školním roce 2021/2022 činil podíl vyznamenaných žáků 28 %.
Výsledky vzdělávání žáků v jednotlivých vyučovacích předmětech nevykazují závažné
vzájemné odchylky. U maturitních zkoušek ve školním roce 2021/2022 škola vykázala
vysokou úspěšnost žáků v oboru Předškolní a mimoškolní pedagogika (96 %). Žáci oboru
Pedagogické lyceum dosáhli nižší úspěšnosti (70 %). V celorepublikovém srovnání
výsledků společné části maturitní zkoušky v rámci stejných skupin oborů dosáhli žáci oboru
Předškolní a mimoškolní pedagogika vyšší úspěšnosti, žáci oboru Pedagogické lyceum
v témže srovnání vyšší míry neúspěšnosti, a sice v předmětu cizí jazyk. Škola připisuje
neúspěšnost většiny žáků u maturitní zkoušky důsledkům distanční výuky. Velmi vysoká
úspěšnost byla v roce 2022 u studentů konajících absolutoria na vyšší odborné škole.
Absolventské práce studentů kromě toho vykazují vysokou odbornou úroveň.
Počet zameškaných hodin se mírně zvyšuje ve třetím a čtvrtém ročníku, škola k tomuto jevu
nepřijímá účinná opatření. Oproti tomu škola téměř nevykazuje neomluvenou absenci, což
svědčí o důsledném výchovném působení třídních učitelů i vychovatelů domova mládeže.
Počet kázeňských opatření je minimální, pozitivním jevem je časté udělování pochval za
reprezentaci školy v soutěžích a přehlídkách, za aktivní účast při realizaci a organizaci akcí
apod. Škola dlouhodobě sleduje úspěšnost absolventů školy v přijímacím řízení na vysoké
školy nebo jejich uplatnění na trhu práce. Tyto informace využívá pro kariérové poradenství
a uvádí je přehledně ve výroční zprávě. Přibližně polovina absolventů pokračuje ve
vysokoškolském studiu pedagogických oborů. Žáci se zapojují do školních kol různých


                                             4/7
druhů soutěží a předmětových olympiád, mnohdy s úspěchem v krajských i celostátníc h
kolech. Prezentace kvalitních výtvarných prací žáků přispívají k mimořádně podnětnému
prostředí v domově mládeže, rovněž jsou vystavovány v dalších prostorách města.
Umělecké nadání žáků je s dlouholetou tradicí úspěšně rozvíjeno v několika školních
souborech zaměřených na hudbu, zpěv či dramatický projev. Díky podpoře vlastní zájmové
činnosti a úzké dlouhodobé spolupráci v umělecké oblasti s řadou další institucí, základníc h
uměleckých škol a souborů se škole trvale daří podporovat osobnostní profilaci žáků
a obohacovat kulturní život města Prachatic.
Školní poradenské pracoviště tvoří výchovná poradkyně a metodička prevence. Účinnost
poskytované podpory je průběžně vyhodnocována rozhovory se žáky, třídními učiteli a na
pedagogických radách. Velkým přínosem je úzká spolupráce školního poradenského
pracoviště s vychovatelkami domova mládeže. Preventivní program školy je funkční,
efektivitu zvyšuje mimo jiné intenzivní komunikace se zákonnými zástupci. V posledním
období byly řešeny převážně problémy spojené s menší psychickou odolností žáků. Škola
na ně reagovala vhodnou nabídkou podpůrných aktivit. Problematika rizikového chování je
velmi zdařile v průběhu celého školního roku začleňována do třídnických hodin
a průřezových témat vybraných vyučovacích předmětů. Pozitivním dopadem této praxe je
podpora osvojování odborných kompetencí žáků potřebných pro výkon budoucí profese.


                                         Závěry
Vývoj školy
- Ve škole působí nová zástupkyně ředitele a noví zaměstanci na pozici ekonomky
  a školníka.
- Pedagogický sbor je dlouhodobě stabilizovaný.
- Škola pokračuje v průběžném zkvalitňování materiálního zázemí a v čerpání finanč níc h
  prostředků z projektů.
Silné stránky
- Vysoká erudovanost pedagogických pracovníků s pestrou lektorskou a publikační
  činností v oblasti osobnostní, dramatické výchovy a výtvarné výchovy se význa mně
  podílí na zkvalitňování profesních kompetencí budoucích pedagogů v předškolním
  vzdělávání.
- Kvalitní výuka v předmětech s převahou výchovného zaměření se výrazně promítá do
  rozvoje sociálních a personálních kompetencí žáků a spolu s nadstandardními zájmovými
  či mimoškolními činnostmi poskytuje velmi dobré předpoklady pro další uplatnění
  absolventů.
- Široká nabídka výchovně-vzdělávacích aktivit v domově mládeže významně posiluje
  prevenci sociálně patologických jevů a v úzké spolupráci se školou se výrazně podílí na
  osobnostním rozvoji žáků.
Slabé stránky a/nebo příležitosti ke zlepšení
- V části výuky chybí důslednější uplatňování efektivnějších vzdělávacích strategií,
  zejména uplatňování diferenciace učebních úloh a rozvoj kritického myšlení. Tato
  skutečnost omezuje naplňování vzdělávacího potenciálu části žáků.




                                            5/7
Doporučení pro zlepšení činnosti školy
- Zlepšit pedagogické vedení školy, včetně systematičtější a komplexněji prováděné
  hospitační činnosti.
- Prohloubit činnost předmětových komisí směrem k vyhodnocování výsledků žáků
  a důslednějšímu zařazování efektivních vzdělávacích strategií.
- Posílit mezipředmětové vztahy a rozvoj gramotností napříč všemi předměty.


           Seznam dokladů, o které se inspekční zjištění opírají
 1.   Úplné znění zřizovací listiny ve znění ke dni 1. 1. 2016
 2.   Jmenování na vedoucí pracovní místo ředitele s účinností od 1. 8. 2019
 3.   Výpis z rejstříku škol a školských zařízení z 20. 3. 2023
 4.   Koncepce rozvoje Vyšší odborné školy sociální a střední pedagogické školy
      Prachatice – 2019 až 2022
 5.   Organizační řád Vyšší odborné školy sociální a Střední pedagogické školy Prachatice
      z 1. 9. 2020
 6.   Školní řád Střední pedagogické školy platný od 11. 11. 2022
 7.   Školní řád Vyšší odborné školy sociální platný od 1. 9. 2020
 8.   Vnitřní řád domova mládeže VOŠ sociální a SPgŠ Prachatice platný od 1. 9. 2022
 9.   Vnitřní řád školní jídelny platný od 1. 9. 2022
10.   Školní vzdělávací programy oborů vzdělání 78-42-M/03 – Pedagogické lyceum
      a 75-31-M/01 Předškolní a mimoškolní pedagogika platné od 1. 9. 2022
11.   Akreditované vzdělávací programy oboru vzdělání 75-32-N/01 Sociální práce (denní
      a dálková forma) platné od 1. 9. 2022 (Čj. MSMT-3494/2022-8)
12.   Školní vzdělávací program Domova mládeže s účinností od 1. 9. 2022
13.   Zápisy z pedagogických rad – školní rok 2022/2023
14.   Zápisy z porad vychovatelek – školní rok 2022/2023, zápisy ze schůzek domovníc h
      rad – školní rok 2022/2023
15.   Deníky výchovných skupin – školní rok 2022/2023
16.   Osobní spisy ubytovaných žáků (Rozhodnutí o přijetí do domova mládeže, Přihlášky
      k přijetí do domova mládeže)
17.   Tematický plán výchovně vzdělávacích aktivit v DM na školní rok 2022/2023
18.   Třídní knihy v elektronické podobě – školní rok 2021/2022 a 2022/2023
19.   Školní matrika
20.   Plán hospitační a kontrolní činnosti na školní rok 2022/2023
21.   Záznamy z hospitací – školní rok 2021/2022 a 2022/2023
22.   Výroční zpráva o činnosti školy ve školním roce 2021/2022
23.   Personální a mzdová dokumentace – vzorek (mzdová inventura za období 9/2022,
      doklady o dosažené kvalifikaci, pracovní smlouvy)
24.   Hospodářská dokumentace (Účetní závěrka sestavená k 31. 12. 2022, Rozpočet školy
      na rok 2022 vč. poskytnutých účelových finančních prostředků z projektů MŠMT,
      Finanční vypořádání vztahů příspěvkových organizací se zřizovatelem za rok 2022




                                          6/7
25.   Dokumentace k zajištění BOZ (Osnova úvodního školení žáků a studentů DM,
      Zásady pro konání akcí mimo domov mládeže, Poučení před odchodem na prázdniny,
      Provozní řády odborných učeben, Protokoly o odborné technické kontrole
      tělocvičného nářadí)
26.   Knihy úrazů školy a domova mládeže – školní rok 2021/2022 a 2022/2023
27.   Inspekční zpráva čj. ČŠIC-195/16-C


                                         Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Jihočeský inspektorát, Dukelská
23, 370 01 České Budějovice, případně prostřednictvím datové schránky (g7zais9),
nebo na e-podatelnu csi.c@csicr.cz s připojením elektronického podpisu, a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Titul, jméno, příjmení, funkce
 Mgr. Ivan Bartoš, Ph.D., školní inspektor,
 vedoucí inspekčního týmu
 Mgr. Hana Bezděková, školní inspektorka
 Mgr. Bc. Jana Cipínová, školní
 inspektorka
 Mgr. Zdeňka Dufková, školní inspektorka

 Ing. Dana Drlíková, kontrolní pracovnice



Datem vyhotovení inspekční zprávy se rozumí datum posledního podpisu člena inspekčního
týmu.




                                              7/7
