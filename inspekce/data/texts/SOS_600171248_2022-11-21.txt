CSI0X00AV2BF
Počet listů: 9




                                  Česká školní inspekce
                                Moravskoslezský inspektorát
______________________________________________________________________________________________________ ______




                         IN S P E K Č N Í ZP R ÁVA
                                          Čj. ČŠIT-2060/22-T


Název                                Střední škola techniky a služeb, Karviná, příspěvková
                                     organizace
Sídlo                                tř. Osvobození 1111/60, 735 06 Karviná-Nové Město
E-mail                               sekretariat@sstas-karvina.cz
IČO                                  13644254
Identifikátor                        600171248
Právní forma                         příspěvková organizace
Zastupující                          Mgr. Yvetta Kałužová
Zřizovatel                           Moravskoslezský kraj
Místo inspekční činnosti             tř. Osvobození 1111/60, 735 06 Karviná-Nové Město
                                     Na Vyhlídce 1079/1, 735 06 Karviná-Nové Město
                                     Žižkova 1818/1a, 733 01 Karviná-Hranice
Inspekční činnost na místě           21. 11. 2022 − 25. 11. 2022


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                   Charakteristika
Střední škola techniky a služeb, Karviná, příspěvková organizace (dále „škola“) vykonává
činnost střední školy, domova mládeže, školní jídelny a školní jídelny - výdejny. Poskytuje
střední vzdělávání s výučním listem v oborech vzdělání 23-51-H/01 Strojní mechanik,
23-62-H/01 Jemný mechanik, 23-68-H/01 Mechanik opravář motorových vozidel,
26-51-H/01 Elektrikář, 29-54-H/01 Cukrář, 33-56-H/01 Truhlář, 36-52-H/01 Instalatér,
65-51-H/01 Kuchař - číšník a 66-51-H/01 Prodavač; střední vzdělávání s maturitní zkouškou
v oborech vzdělání 26-41-L/01 Mechanik elektrotechnik, 37-42-M/01 Logistické a finanč ní
služby, 39-08-M/01 Požární ochrana a 39-41-L/02 Mechanik instalatérsk ýc h
a elektrotechnických zařízení.
Obory vzdělání Mechanik instalatérských a elektrotechnických zařízení, Jemný mechanik
a Elektrikář jsou podporovány prospěchovou složkou stipendia poskytovanou
Moravskoslezským krajem. Obor vzdělání Logistické a finanční služby jsou podporovány
prospěchovou složkou stipendia poskytovanou Logistickou akademií s.r.o.
Obor vzdělání Mechanik instalatérských a elektrotechnických zařízení nabízí střední
vzdělání s maturitní zkouškou a zároveň střední vzdělání s výučním listem v oboru Instalatér
po třech letech vzdělávání a obor vzdělání Mechanik elektrotechnik nabízí střední vzdělání
s maturitní zkouškou a zároveň střední vzdělání s výučním listem v oboru Elektrikář po třech
letech vzdělávání. Škola nabízí obor Elektrikář i ve zkrácené jednoroční formě vzdělává ní
absolventům s dosaženým středním anebo vyšším vzděláním.
K termínu inspekční činnosti se ve 31 třídách vzdělávalo 662 žáků, z toho 420 žáků v oboru
vzdělání s výučním listem (16 žáků ve zkráceném jednoročním oboru vzdělání) a 242 žáků
v oboru vzdělání s maturitní zkouškou. Speciální vzdělávací potřeby byly školou evidovány
u 26 žáků, pět žáků s odlišným mateřským jazykem má školou přiznaný první stupeň
podpory, dva žáci se vzdělávali na základě doporučení školského poradenského zaříze ní
podle individuálního vzdělávacího plánu.
Svou činnost škola prezentuje v regionálním tisku, moravskoslezské regionální televizi,
prostřednictvím sociálních sítí a na webových stránkách školy www.sstas-karvina.cz.


                         Hodnocení podmínek vzdělávání
Ředitelka školy (dále „ředitelka“) vykonává svou funkci od srpna roku 2020. Ve stejném
roce došlo ke změně ve funkci jednoho ze zástupců ředitelky a v personálním obsazení
hospodářské správy. Při řízení školy vychází vedení školy z reálně stanovené koncepce
rozvoje školy, která si klade za cíl poskytování vzdělávání celému spektru žáků z různého
sociokulturního prostředí. Pro podporu naplňování společné vize využívá ředitelka
individuálních rozhovorů s učiteli týkající se jejich pedagogických potřeb, na základě
kterých jsou sestavovány rozvojové plány pro učitele a podklady pro evaluaci fungo vá ní
učitelského sboru. Naplňování školní strategie podporují dlouhodobě rozvíjené partnerské
vztahy. Sociální partneři účinně kooperují se školou v souladu s požadavky trhu práce a při
rozvíjení praktických dovedností žáků formou odborného výcviku, cvičení a učební praxe
na reálných pracovištích. Přínosné vztahy jsou rozvíjeny také s blízkými středními školami
obdobného oborového zaměření v oblasti výměny zkušeností a rozvoje odborných
kompetencí žáků. Pro okolní základní i mateřské školy, k podpoře zájmu o nabízené obory,
motivaci ke vzdělávání a pomoci při rozhodování o volbě budoucí profese, škola organizuje
např. tradiční akci Brána řemeslům otevřená. Konstruktivní partnerské vztahy vedení školy
vytváří rovněž se zřizovatelem, jenž se významně podílí na zlepšování materiálníc h
podmínek vzdělávání.


                                            2/9
Nastavená organizační struktura odpovídá velikosti a charakteru školy. Ředitelka vhodně
část kompetencí delegovala na své zástupce, školní poradenské pracoviště, vedoucí
předmětových a odborných komisí i vedoucí učitele odborného výcviku. Přenos informac í
mezi vedením školy a zaměstnanci je prokazatelný a pravidelný.
Od poslední inspekční činnosti (říjen 2018) došlo k výrazné generační obměně (35 %)
pedagogického sboru. Personální podmínky umožňují naplňování záměrů a cílů školních
vzdělávacích programů. Zapojením odborníků z praxe, si škola účelně zajišťuje přímý
přenos nových poznatků z terénu do výuky odborných předmětů a praktického vyučová ní.
Začínajícím učitelům byla poskytována podpora formou zaškolení, poskytnutí uvádějíc ího
učitele a zpětná vazba z kontrolní činnosti. Další vzdělávání pedagogických pracovníků
(dále „DVPP“) probíhá plánovitě a zohledňuje potřeby školy. Zaměřovalo se na profesní
a osobnostní růst pedagogů. Získané poznatky si vyučující předávají na pracovních poradách
a v rámci předmětových komisí. V menší míře je však zastoupeno DVPP podporující
využívání aktivizačních metod a forem práce ve výuce, což se negativně projevilo i při
hospitační činnosti všeobecně vzdělávacích předmětů.
V souladu s profilací školy a udržením moderních trendů ve výuce ředitelka věnuje zvýšenou
pozornost obnově a rozvoji materiálně technických podmínek. Škola disponuje dostatečným
počtem kmenových tříd a účelně vybavených odborných učeben. Vybavení pracovišť pro
praktické vyučování odpovídá požadavkům na zajištění odborného výcviku. Prostorové
podmínky a vybavení školy umožňují realizaci školních vzdělávacích programů ve
stanoveném rozsahu. Ve spolupráci se zřizovatelem a zapojením školy do projektových
aktivit se průběžně zlepšují technické parametry školní budovy. Proběhlo vybudování
bezbariérového vstupu do školy, čímž škola vytvořila rovné podmínky pro vzdělává ní
imobilních žáků. Uživatelský komfort ve škole i na pracovištích odborného výcviku je
podpořen účelným výukovým vybavením. V uplynulém období byla modernizována učebna
výpočetní techniky a jazykové učebny.
Poradenské služby ve škole byly zabezpečovány speciálním pedagogem, výchovnými
poradkyněmi a metodikem prevence. Speciální pedagog funkčně zajišťoval systematicko u
péči o žáky se speciálně vzdělávacími potřebami (dále „SVP“). Pedagogičtí pracovníci byli
prokazatelně seznámeni s poskytováním podpůrných opatření žákům se SVP a pro ně
stanovenými doporučeními v rámci jejich předmětů. Preventivní strategie se promítla do
dění ve škole. Realizované programy byly cíleně zaměřeny na preventivní oblast (např.
spolupráce s orgány státní správy a samosprávy, nestátními organizacemi působícími
v oblasti prevence), na oblasti vzdělávací (např. účast na pracovních seminářích, setkávání
se za účelem metodického vedení ze strany pedagogicko-psychologické poradny, vzdělává ní
a rozvoj v oblasti primární prevence rizikového chování), postojové i hodnotové (např.
přednášky k problematice zdraví a prevence, humanitární akce a sbírky Světlušky,
Potravinová sbírka, Pomoc Ukrajině aj.). Příjemné klima školy podporovalo účelné
organizování dvoudenních motivačních workshopů pro žáky prvních ročníků zaměřenýc h
na vzájemné poznávání, soudržnost kolektivu, pozitivní naladění k adaptaci na školu.
V rámci Erasmus+ (program Evropské unie na podporu vzdělávání, odborné přípravy,
mládeže a sportu) škola žákům umožňuje zahraniční stáže v Rakousku nebo Itálii, kde
získávají pracovní zkušenosti, komunikují v anglickém jazyce a ve volném čase poznávají
místní kulturu.
Škola poskytuje žákům ubytování v domově mládeže v prostorách vysokoškolských kolejí
Slezské univerzity. Výchovně vzdělávací činnost domova mládeže navazuje na činnost
školy a vede žáky k plnohodnotnému využívání volného času formou odpočinkovýc h,
rekreačních, zájmových, kulturních a sportovních činností (např. posilovna, knižní klub,



                                           3/9
debatní kroužek, dobrovolnická činnost). Ve školní jídelně mají žáci denně možnost výběru
ze dvou připravovaných hlavních jídel. Stravovací služby byly poskytovány v souladu se
zásadami zdravé výživy. Z hlediska bezpečnosti a ochrany zdraví, ve spolupráci s osobami
odborně způsobilými v oblasti prevence rizik a požární ochrany, škola vyhodnocuje možná
rizika a nastavuje preventivní opatření, jejichž účinnost byla pravidelně vyhodnocová na.
Žáci jsou průběžně upozorňováni na možná bezpečnostní rizika při vzdělávání ve škole,
v rámci odborné výuky i mimoškolních akcích. Míra úrazovosti vykazuje mírně klesající
tendenci.


                          Hodnocení průběhu vzdělávání
Společným znakem většiny hospitovaných hodin byla pozitivní pracovní atmosféra. Žáci
většinou dodržovali pravidla komunikace s učiteli a respektovali stanovené postupy práce.
Výuka se však vyznačovala rozdílnou kvalitou. Výrazně vyšší úroveň vykazovalo praktické
vyučování. Jen ojediněle byl ve zhlédnutých hodinách poskytnut prostor pro vzájemné
hodnocení nebo sebehodnocení žáků. V nižší míře bylo uplatňováno samostatné
vyhledávání informací, práce s různými informačními zdroji. Kvalitu hospitovaných hodin,
zejména všeobecně vzdělávacích předmětů, snižovalo nerovnoměrné rozvržení aktivit žáků
a nižší míra využití názorných didaktických pomůcek a techniky. Přestože žáci prokazovali
rozdílnou úroveň znalostí a schopností, výuka nebyla diferencována vzhledem k jejich
individuálním vzdělávacím potřebám i odlišnému pracovnímu tempu. V průběhu výuky byli
žáci málo motivováni a povzbuzováni k maximálnímu výkonu a v převážné části
hospitovaných hodin teoretického vyučování chybělo závěrečné zhodnocení splnění
stanoveného vzdělávacího cíle či shrnutí probraného učiva.
Realizace praktického vyučování ve škole i na pracovištích smluvních partnerů se
vyznačovalo promyšlenou organizací pracovních činností respektující specifika
jednotlivých oborů a umožňující postupný růst odborných kompetencí žáků i jejich
seznamování s moderními technologiemi. Vyučující zdařile motivovali žáky a prohlubova li
jejich zájem o zvolený obor. Žáci si systematicky osvojovali a upevňovali technologické
postupy nezbytné pro jejich budoucí profesi, získávali pracovní návyky, smysl pro kvalitu
a zodpovědnost. V průběhu sledovaného odborného výcviku žáci pracovali samostatně nebo
s pomocí učitele, používali vhodný pracovní oděv, ochranné pomůcky a dodržovali zásady
bezpečnosti a ochrany zdraví. Žáci prokazovali praktické dovednosti a vhodně aplikova li
poznatky získané z teoretické výuky. Učitelé sledovali pokroky žáků, v případě potřeby jim
poskytovali individuální pomoc a ve vhodných okamžicích podporovali také jejich
kreativitu.
Metodická propracovanost teoretického odborného vzdělávání, obdobně jako realizace
praktického vyučování, se odvíjela od osobnostního přístupu a pedagogických zkušeností
vyučujících. Výuku pozitivně ovlivňovala praktická zkušenost pedagogů. Zvolené
vzdělávací strategie většinou vedly k naplnění stanovených cílů, náročnost učiva odpovídala
schopnostem žáků. V některých hospitovaných hodinách vyučující účinně podporovali žáky
v rozvoji čtenářské gramotnosti spočívající ve vyhledávání informací přímo v učebních
textech, k porozumění čteného odborného textu, nalezení hlavní myšlenky pro vysvětle ní
podstaty a vyvození závěru. Žáci prokazovali porozumění odborné terminologii a většina
výuky odborných předmětů vhodně propojovala využití teoretických poznatků v praxi. Ve
větší části hodin se vyučujícím dařilo zvyšovat názornost výuky účelným využitím
didaktické techniky či trojrozměrných pomůcek (strojní součásti a modely).
Kvalita všeobecně vzdělávacích předmětů se lišila různou mírou využití efektivníc h
vzdělávacích strategií a aktivizujících metod. Hospitované hodiny českého jazyka


                                           4/9
a literatury byly převážně dobře připravené, ve výuce se pozitivně projevila profesiona lita
vyučujících, kteří dokázali zaujmout většinu žáků. Podpora rozvoje čtenářské gramotnosti
byla funkční a s ohledem na charakter maturitní zkoušky nechyběla v hospitovanýc h
hodinách komplexní práce s uměleckým a odborným textem v patřičném rozsahu
i náročnosti. V hodinách anglického jazyka se vyučujícím nematuritních oborů nedařilo
zařazovat vhodné kooperativní a individuální formy práce, výuka byla vedena z větší části
neúčelnou frontální formou v českém jazyce. Výuka byla zacílena na gramatické jevy, méně
již na porozumění a interpretaci poslechových a učebních textů, osvojení a upevnění slovní
zásoby. Chyběl také cílený rozvoj komunikativních dovedností, tj. nebyla využita
konverzace mezi vyučujícím a žáky ani mezi žáky navzájem v cílovém jazyce. Zvolené
metody výuky byly málo účelné a v menší míře přispívaly k aktivnímu používání cizího
jazyka. Zcela scházela formativní zpětná vazba. Naopak u maturitních oborů byla výuka
vyučujícími efektivně podporována zařazováním soutěživých a kooperativních prvků. Při
plnění úkolů žáci prokazovali úroveň podle svých osvojených jazykových dovedností.
Pokyny vyučujících byly sdělovány v anglickém jazyce, jen výjimečně s překladem do
českého jazyka. Žákům byl zřejmý cíl hodiny, byli vhodně motivováni a hodnoceni. Výuka
druhého cizího jazyka (německého a ruského) probíhala částečně v cílovém jazyce. Český
jazyk vyučující používali jen k upřesnění pokynů a k vysvětlování gramatických jevů. Žáci
pracovali převážně samostatně, ojediněle i ve skupinách. Vyučující v ruském jazyce účelně
využívali didaktické techniky k porozumění textu sdělovaného rodilými mluvč ími
a k osvojování azbuky. Vzdělávání v matematice vedlo k rozvoji matematické gramotnosti,
ve většině sledované výuky byl vyváženě zastoupen výklad nového učiva a procvičování již
osvojených znalostí, volené úlohy charakterizovala přiměřená náročnost. Sledované hodiny
byly promyšlené, dobře připravené, učivo uspořádáno systematicky a v logické návaznosti.
Správně byla používána odborná terminologie a symbolika, učitelé kladli důraz na správné
vyjadřování a dodržování stanovených postupů řešení. Žáci se zapojovali do individuálníc h
činností a zodpovědně přistupovali k řešení zadaných úloh. Volené výukové formy a metody
v přírodovědných předmětech (fyzika, chemie, biologie) byly efektivní, učivo bylo vhodně
aplikováno na příkladech z běžného života a propojováno s vlastními zkušenostmi žáků.
Názornost učiva byla přiměřená, ve většině sledovaných hodin bylo podporováno kritické
myšlení a práce se zdroji. Efektivní bylo využití didaktické techniky a názorných učebních
pomůcek. Při výuce tělesné výchovy byly dodržovány zásady bezpečnosti a ochrany zdraví.
Žákům byly vytvořeny vhodné podmínky k efektivnímu motorickému učení
a kompenzování negativních vlivů způsobu života. Ve výuce byla podporována dle potřeby
samostatnost i spolupráce žáků, byla rozvíjena obratnost a vytrvalost mj. soutěživou formou.
V hospitované výuce i při praktickém vyučování bylo zřejmé, že škola k žákům se
speciálními vzdělávacími potřebami přistupuje individuálně. Zajišťuje jim potřebnou
podporu v souladu s doporučeními školských poradenských zařízení nebo výsledky vlastní
pedagogické diagnostiky a vytváří podmínky k jejich osobnostnímu růstu.
K všestrannému rozvoji osobnosti žáka přispívají doplňující aktivity, které vhodně navazují
na školní vzdělávací programy, např. zahraniční výjezdy žáků, sportovní akce (např. silový
čtyřboj, futsalový turnaj), odborné soutěže (např. Učeň instalatér, Mistrovství ČR oboru
truhlář, Budiž světlo, Podbeskydský ještěr, Marlenka Cup), konverzační soutěže
v anglickém jazyce, branné soutěže (např. Wolfram), exkurze a kroužky (např. Dramatický
kroužek, Výtvarná dílna, Kroužek síly, Požární sport, Střelecký kroužek, 3D technologie).




                                            5/9
                          Hodnocení výsledků vzdělávání
Průběžné výsledky vzdělávání žáků oborů vzdělání s výučním listem za období posledních
tří let jsou vyrovnané. Úspěšnost žáků při ukončování vzdělávání se pohybuje od 76 %
do 97 %. Nejlepších výsledků dosahují žáci oboru vzdělání Strojní mechanik. Prospěchová
složka stipendia poskytovaná Moravskoslezským krajem je školou účelně využívána ke
zlepšení průběžných výsledků žáků i ke zvýšení jejich účasti ve vzdělávání. Analýzo u
výsledků vzdělávání žáků v maturitních oborech vzdělání vyplývá, že ve školním roce
2021/2022 prospělo s vyznamenáním 17 % žáků z 57 žáků, neprospělo 33 %. I přes opatření
spočívající v nabídce doučování nebo dobrovolných konzultací, škola vzhledem k nízkému
počtu maturujících žáků z matematiky vykazuje 17% úspěšnost ze šesti žáků. Žáci, kteří
nebyli úspěšní opakují ročník anebo přecházejí na méně náročný obor vzdělání.
Ke zvýšení úspěšnosti žáků v průběhu a při zakončování vzdělávání škola stanovila další
opatření podpory spočívající nejen v nabídce doučování a dobrovolných konzultací, ale také
realizací individuálních výchovných programů a v oblasti technické podpory zapůjčení
školních tabletů. Škola v podpoře zlepšení žákových schopností dosáhnout požadovaných
výsledků postupuje podle strategie učení „Škola žáky učí, jak se učit“, věnuje se
i individuální podpoře žáka prostřednictvím mentora, který se o žáka stará, je mu oporou
i rádcem v osobním i studijním životě.
Školní poradenské pracoviště se cíleně zaměřuje na řešení potřeb žáků souvisejíc íc h
s výchovně vzdělávacím procesem a na profesní orientaci žáků. Při své práci vycházejí
z profesních zkušeností, znalosti prostředí a atmosféry školy, úzce spolupracují s vedením
školy, pedagogickými pracovníky (zejména s třídními učiteli), se specializova nými
poradenskými pracovišti a zákonnými zástupci žáků. Škola věnuje velkou pozornost
rizikům, která mohou proces vzdělávání negativně ovlivnit. Škole se daří systematick ým
řešením rizikového chování žáků (školní neúspěch, zvýšená absence) formou spolupráce
mezi školou, žákem, zákonným zástupcem, případně další zúčastněnou stranou
a prostřednictvím účelně nastaveným individuálním výchovným programem, zvyšovat
pravděpodobnost kladného efektu v poskytovaní pomoci žákovi a podpory zákonnému
zástupci.
Škola podporuje rozvoj odborných kompetencí žáků, motivuje žáky k zájmu o zvolený obor
a dosahování dobrých vzdělávacích výsledků. Uplatnitelnost a konkurenceschopnost žáků
na trhu práce zvyšuje i možnost získání svářečského průkazu během studia, příp. možnost
získání řidičského oprávnění skupiny B a C. Škola rovněž vytváří motivační prostředí pro
zapojení žáků do soutěží a aktivit, jež pro ni znamenají objektivní zpětnou vazbu o dosažené
úrovni odborných kompetencí žáků. Kvalitu poskytovaného odborného vzdělávání dokládá
uplatnitelnost absolventů na trhu práce, úspěšní absolventi rovněž pokračují v terciárním
vzdělávání.


                                         Závěry
Vývoj školy
- Od poslední inspekční činnosti uskutečněné ve školním roce 2018/2019 proběhla v roce
  2020 změna na pozici ředitelky školy, na pozici zástupkyně ředitelky školy pro teoretické
  vyučování a změny v personálním obsazení hospodářské správy. V letech 2020 až 2022
  proběhla výrazná generační obměna pedagogického sboru s vyšším zapojením odborníků
  z praxe do odborného vzdělávání žáků.




                                            6/9
- Vedení školy se daří postupně zkvalitňovat materiálně-technické zázemí školy,
  obnovovat učební pomůcky i digitální techniku pro teoretickou výuku i odborný výcvik.
  Proběhla inovace všech školních vzdělávacích programů. Nově vybudovaný
  bezbariérový vstup do školy vytvořil rovné podmínky pro vzdělávání imobilních žáků.
- Doporučení z minulé inspekční činnosti byla zohledněna (např. vzájemná informova no st
  třídních učitelů a učitelů odborného výcviku týkající se neomluvené absence žáků,
  nastavení systému kontrolní činnosti školy). Částečně byla zohledněna opatření vedoucí
  ke zvyšování účinnosti zvolených forem a metod výuky zejména využitím aktivizač níc h
  činností.
Silné stránky
- Kvalitu poskytovaného vzdělávání pozitivně ovlivňují profesní zkušenosti vyučujíc íc h
  odborných předmětů ve škole i na odborném výcviku v rámci praktického vyučování.
- Systematické rozvíjení kvalitních      materiálních   podmínek   pro   realizaci   všech
  poskytovaných oborů vzdělání.
- Kvalitní přípravu žáků na budoucí povolání a uplatnitelnost na trhu práce pozitivně
  podporuje spolupráce školy s vysokým počtem sociálních partnerů.
Slabé stránky a/nebo příležitosti ke zlepšení
- Nízká míra diferenciace výuky vzhledem k různé úrovni znalostí a dovedností žáků
  ve všeobecně vzdělávacích předmětech. Sporadické využívání formativního hodnocení
  a reflexe vzdělávacího pokroku žáků.
- Využívání didaktických pomůcek, prezentační techniky, názornost a vedení žáků k práci
  s různými informačními zdroji není přirozenou součástí výuky ve všeobecně
  vzdělávacích předmětech.
- Další vzdělávání pedagogických pracovníků není pravidelně zaměřováno na oblast
  účinné aktivizace a motivace žáků ve výuce, metody, formy práce a podporu kooperativní
  výuky.
Doporučení pro zlepšení činnosti školy
- Diferencovat výuku podle individuálních vzdělávacích potřeb žáků. V rámci teoretického
  vyučování častěji poskytovat žákům průběžnou zpětnou vazbu využitelnou pro jejich
  další učení.
- Ve výuce všeobecně vzdělávacích předmětů více podporovat vzdělávací postupy
  zaměřené na samostatné vyhledávání informací, systematickou práci s textem a souvislé
  ústní vyjadřování žáků v českém i cizím jazyce. Podporovat názornost výuky využitím
  obrazových materiálů, didaktických pomůcek a techniky.
- Zaměřit další vzdělávání pedagogických pracovníků na využívání aktivizačních metod
  a forem práce ve výuce, na posilování vnitřní motivace žáků s cílem zlepšit vzdělávac í
  výsledky a docházku žáků.




                                           7/9
                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 14 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Moravskoslezský inspektorát,
Matiční 20, 702 00 Ostrava, případně prostřednictvím datové schránky (g7zais9), nebo
na e-podatelnu csi.t@csicr.cz s připojením elektronického podpisu.


           Seznam dokladů, o které se inspekční zjištění opírají
 1.   Školní vzdělávací programy pro poskytované obory vzdělání ve škole platné
      ve školním roce 2022/2023 (vzorek)
 2.   Rozvrhy vyučovacích hodin platné ve školním roce 2022/2023
 3.   Školní matrika a třídní knihy vedené ve školním roce 2022/2023 (vzorek)
 4.   Personální dokumentace pedagogických pracovníků ve školním roce 2022/2023
      (vzorek)
 5.   Výroční zpráva o činnosti školy za školní rok 2021/2022 ze dne 14. 10. 2022
 6.   Kontrolní a hospitační činnost vedení školy ve školním roce 2022/2023 (vzorek)
 7.   Hospitační záznamy vedení školy ve školním roce (vzorek)
 8.   Plány a přehledy dalšího vzdělávání pedagogických pracovníků ve školním roce
      2021/2022 a 2022/2023 (vzorek)
 9.   Plány práce, zápisy z jednání, hodnocení činnosti předmětových komisí ve školním
      roce 2021/2022 a 2022/2023 (vzorek)
10.   Třídní knihy v elektronické podobě (vzorek)
11.   Deníky odborného výcviku v elektronické podobě (vzorek)
12.   Zápisy z jednání pedagogické rady ve školním roce 2021/2022, 2022/2023 (vzorek)
13.   Souhrnná dokumentace k oblasti výchovného poradenství a prevence rizikové ho
      chování žáků ve školním roce 2022/2023 (vzorek)
14.   Dokumentace související se zajištěním bezpečnosti žáků při poskytování vzdělává ní
      ve školním roce 2022/2023 (vzorek)
15.   Dokumentace vztahující se k finančním podmínkám školy a ke školnímu stravování
      vedená ve školním roce 2021/2022 a 2022/2023 (vzorek)




                                          8/9
                                         Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Moravskoslezský
inspektorát, Matiční 20, 702 00 Ostrava, případně prostřednictvím datové schránky
(g7zais9), nebo na e-podatelnu csi.t@csicr.cz s připojením elektronického podpisu, a to
k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Titul, jméno, příjmení, funkce
 Mgr. Sylva Kyselová, Ph.D., MBA, školní
 inspektorka, vedoucí inspekčního týmu                    ………………………..

 PhDr. Ing. Ivana Teichmannová, školní inspektorka
                                                          ………………………..

 Mgr. Jan Szotkowski, školní inspektor
                                                          ………………………..

 Mgr. Adéla Kulová, školní inspektorka
                                                          ………………………..

 Ing. Magda Dirgasová, školní inspektorka
                                                          ………………………..

 Bc. Marcela Zahradníková, kontrolní pracovnice
                                                          ………………………..

 Mgr. Adriana Tošková, odbornice na gastro obory
                                                          ………………………..

 Mgr. Bc. Monika Nováková, psycholog
                                                          ………………………..

V Ostravě 20. 12. 2022




                                            9/9
