                                   Česká školní inspekce
                                Královéhradecký inspektorát
______________________________________________________________________________________________________ ______




                         IN S P E K Č N Í ZP R ÁVA
                                          Čj. ČŠIH-571/23-H


Název                                Střední zemědělská škola a Střední odborné učiliště
                                     chladicí a klimatizační techniky, Kostelec nad Orlicí
Sídlo                                Komenského 873, 517 41 Kostelec nad Orlicí
E-mail                               szes@szeskostelec.cz
IČO                                  60884690
Identifikátor                        600012573
Právní forma                         příspěvková organizace
Zastupující                          Mgr. Yvona Bůžková
Zřizovatel                           Královéhradecký kraj
Místa inspekční činnosti             Komenského 873, 517 41 Kostelec nad Orlicí
                                     Komenského 515, 517 41 Kostelec nad Orlicí
                                     Havlíčkova 156, 517 41 Kostelec nad Orlicí
Inspekční činnost na místě           18. 4. − 20. 4. 2023


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Zjišťování a hodnocení podmínek, průběhu a výsledků vzdělávání podle přísluš nýc h
školních vzdělávacích programů dle § 174 odst. 2 písm. b) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.
Zjišťování a hodnocení naplnění školních vzdělávacích programů a jejich souladu
s právními předpisy a rámcovým vzdělávacím programem dle § 174 odst. 2 písm. c)
školského zákona.
                                   Charakteristika
Střední zemědělská škola a Střední odborné učiliště chladicí a klimatizační techniky,
Kostelec nad Orlicí (dále „škola“) vykonává činnost střední školy, domova mládeže (dále
„DM“) a školní jídelny.
Škola poskytuje střední stupeň vzdělání s maturitní zkouškou (dále „MZ“) a realizuje
aktuálně v denní formě vzdělávání obory vzdělání 41-41-M/01 Agropodnikání a 26-41-L/01
Mechanik elektrotechnik. Dále škola realizuje střední stupeň vzdělání s výučním listem (dále
„VL“) v oborech vzdělání 26-52-H/01 Elektromechanik pro zařízení a přístroje
a 41-51-H/01 Zemědělec – farmář. K termínu inspekční činnosti se ve škole vzděláva lo
ve 14 třídách celkem 298 žáků. Ve dvou budovách DM bylo ubytováno 117 žáků.
Pro zájemce z řad široké veřejnosti škola dlouhodobě nabízí odborné kurzy (Základy v oboru
chlazení – chladicí a klimatizační technika, Inseminační kurz, Kurz nakládání s látkami
na ochranu rostlin, I. a II. stupeň).
Informace o činnosti školy lze získat na webových stránkách www.szeskostelec.cz.


                         Hodnocení podmínek vzdělávání
Ředitelka školy působí ve funkci od 1. 9. 2008, při řízení školy využívá své dlouhodobé
manažerské a pedagogické zkušenosti včetně znalosti místního prostředí. Ředitelka školy
zpracovala dlouhodobou koncepci rozvoje školy na období let 2021–2025 v jednotlivýc h
oblastech její činnosti (materiálně technické podmínky, výchovně vzdělávací oblast,
personální oblast, finanční podmínky, klima školy) a stanovila nástroje k dosažení
stanovených cílů. Prostřednictvím externí evaluace každé dva roky vyhodnocuje jednotlivé
cíle. V rámci analýzy výsledků mapy školy má tak přehled o klimatu školy včetně výskytu
rizikových jevů na škole jak z pohledu žáků a jejich zákonných zástupců, tak i zaměstna nc ů
školy (dotazníkové šetření).
Vnitřní informační systém školy je funkční (pravidelné porady vedení, provozní porady).
Vedení školy je o průběžných a celkových výsledcích informováno prostřednictvím
elektronického informačního systému a na jednáních pedagogické rady. Ředitelka školy
převedla část svých kompetencí na své tři zástupce (pro pedagogickou činnost, pro odbornou
praxi, pro ekonomiku a provoz) a další vedoucí pracovníky (vedoucí učitel pro technické
obory, vedoucí vychovatelka DM, vedoucí školní jídelny). Vedení školy průběžně
monitoruje naplnění školních vzdělávacích programů. Tuto oblast koordinuje zástupkyně
ředitelky školy prostřednictvím předmětových komisí na konci každého pololetí. Přijíma ná
opatření (operativní změny v organizaci vyučování s ohledem na posílení nízkého počtu
odučených hodin, redukce tematických celků v dalším pololetí nebo nadcházejícím školním
roce) nejsou dostatečná a efektivní s ohledem na průběžné plnění školních vzdělávac íc h
programů. Hospitační činnost ředitelky školy a jejich zástupkyň (pro pedagogickou činnost,
pro odbornou praxi) je zaměřena zejména na kontrolu kvality vzdělávání u začínajíc íc h
vyučujících, popř. na vlastní žádost pedagogů. Hospitační záznamy však neobsahují
doporučení ke zkvalitnění práce pedagogů. Roční plán hospitací není stanoven.
Pedagogický sbor je stabilizovaný a téměř plně kvalifikovaný. Ředitelka školy účelně
podporuje další vzdělávání pedagogů prostřednictvím ročního plánu dalšího vzdělává ní
pedagogických pracovníků. Zaměřuje se např. na témata Inspirace pro rozvoj čtenářské
gramotnosti žáků středních odborných škol, Preventivní program pro střední školy, rozvoj
ICT dovedností (např. skupinové intervize ICT, Udržitelné eTwinning poradenství ve škole
budoucnosti, Vzdělávací únikové hry v mobilní aplikaci a jejich využití a tvorba).
Pedagogové dále využívají ke zvýšení odbornosti stáží ve specializovaných firmách.


                                            2/9
Hospodaření školy bylo zabezpečováno vícezdrojovým financováním. Efektivním
využíváním všech finančních zdrojů se škole daří postupně zkvalitňovat materiální vybavení
školy v oblasti jejího vnitřního vybavení (např. ICT technika), zlepšovat podmínky centra
odborné přípravy a také teoretické výuky. K jejich modernizaci přispěly získané prostředky
z projektové a doplňkové činnosti. Zapojení např. do dotační výzvy Minister stva
zemědělství umožnilo škole nákup traktoru, secího stroje a speciální výukové pomůcky
(realistický model krávy s teletem umožňující simulaci porodu). Z prostředků kraje se daří
např. rozšiřovat a modernizovat vybavení dílen chladicí a klimatizační techniky
a podporovat polytechnické vzdělávání. Pro zvýšení bezpečnosti škola instalova la
ve svých prostorách kamerový systém.
Výchovně vzdělávací činnost v DM zajišťuje v pěti výchovných skupinách pět vychovate lů.
Prostorové podmínky pro výchovně vzdělávací činnost DM, která je realizovaná ve dvou
budovách, jsou dostačující. Žáci mají k dispozici na každém patře společenskou místnost,
kde probíhá jak zájmová činnost, tak i neformální setkávání. Pravidelně využívají také menší
posilovnu vybavenou cvičebním nářadím.
Aktivní spolupráce s mnoha profesními partnery přispívá k naplňování koncepčních záměrů
školy (např. Agrární komora České republiky, Zemědělský svaz České republiky,
Ministerstvo zemědělství). Prostřednictvím dlouhodobých partnerských vztahů s instituce mi
a firmami v regionu je realizována odborná praxe a odborný výcvik na pracovištíc h
budoucích zaměstnavatelů. Škola je členem Asociace škol kritické infrastruktur y,
spolupracuje s Univerzitou Hradec Králové, což přispívá ke sledování moderních
technologií. Prostřednictvím nově schválené akreditace Erasmus+ a dlouhodobé spolupráce
se zahraničními školami (Německo, Slovensko) škola účelně podporuje mobilitu žáků
a pedagogů včetně rozvoje jejich jazykové gramotnosti a praktických dovedností.


                           Hodnocení průběhu vzdělávání
Škola má nastavenou organizaci vzdělávání s ohledem na budoucí profilaci žáků, přičemž
je teoretické vzdělávání účelně propojeno s odborným vzděláváním. U oborů vzdělání s MZ
byly v rámci disponibilních hodin posíleny předměty kurikula a odborné předměty. U oborů
vzdělání s VL se větší důraz klade na odborné vzdělávání. V průběhu vzdělávání mohou žáci
získat dle příslušných oborů vzdělání certifikace nebo průkazy (např. řidičský průkaz).
Průběh středního vzdělávání byl hospitován ve výuce všeobecně vzdělávacích předmětů,
odborných předmětů a při odborném výcviku. Úroveň metodického a didaktického vedení
hodin byla rozdílná. Společným znakem všech sledovaných hodin byla příznivá pracovní
a respektující atmosféra. Žáci byli většinou ukáznění a dbali pokynů vyučujících. Učitelé
žákům v úvodu hodiny sdělili téma nebo je seznámili s jejím cílem. V rámci teoretického
vzdělávání byla zaznamenána nízká míra aktivního zapojování žáků do výuky a jejich
vzájemné spolupráce. Učitelé práci žáků nediferencovali s ohledem na jejich odlišné
aktuální vzdělávací možnosti a rozdílné pracovní tempo, všichni plnili stejné úkoly. Digitá lní
technika nebyla vyučujícími využívána vždy účelně, často sloužila pouze k prezentaci
nového učiva. Žáci používali digitální techniku v malé míře.
V hospitované výuce všeobecně vzdělávacích předmětů převažovala frontální výuka
s řízeným rozhovorem. V části hodin byla doplněná samostatnou prací žáků, ojediněle prací
ve dvojicích. Výjimkou byla převažující skupinová práce žáků, kde učitel aktivitu účelně
převedl na žáky, sám v hodině plnil funkci organizátora a moderátora. Jen v části hodin byli
žáci vedeni k obsahově náročnější komunikaci. Ve všech sledovaných hodinách v případě
potřeby vyučující poskytovali žákům podporu. V hodinách, kde docházelo k interakci žáků


                                             3/9
s učitelem, měli vyučující dostatečnou zpětnou vazbu o úrovni jejich vědomostí
a dovedností. Výjimkou byla práce žáků s různými zdroji informací, jejich vedení
ke kritickému myšlení a účelná práce s chybou, kterou žáci využijí při svém dalším učení.
V polovině hodin propojili učitelé výuku s běžným životem, jen ojediněle využili
mezipředmětové vztahy. Pro zvýšení motivace k učení a zapojení žáků do výuky v polovině
hodin učitelé žáky motivačně hodnotili. Sebehodnocení žáků, vrstevnické hodnocení ani
prvky formativního hodnocení do výuky nezařadili. Závěry hodin byly jen výjimeč ně
věnovány vyhodnocení dosažení cíle s aktivním zapojením několika žáků.
Ve většině sledovaných hodinách odborných předmětů nebyli žáci do výuky aktivně
zapojováni. Převažovala frontální výuka podpořená řízeným rozhovorem s nízkou mírou
zapojování žáků do výuky. V užitých vyučovacích metodách byli aktivní především učitelé.
V některých hodinách v oborech s VL se projevil nezájem žáků o výuku. Aktivity
podporující objevování, experimentování a tvořivost žáků nebyly vyučujícími zařazeny.
Žáci nebyli vedeni k samostatné práci s různými informačními zdroji, pouze částečně byli
vedeni ke kritickému myšlení. Učitelé měli přehled o úspěšnosti žáků při řešení dílčích
úkolů, v případě potřeby jim poskytovali podporu. Na rozvoj vzájemné spolupráce žáků se
vyučující nezaměřovali, párové aktivity či skupinová práce se objevily ojediněle.
Pedagogové poskytovali žákům dostatek času pro zpracování úkolů či vyjádření odpovědí.
Často se spokojili jen se stručnými odpověďmi. V části hodin nebyla zhodnocena společná
práce žáků učitelem, sebehodnocení bylo zaznamenáno ojediněle, vrstevnické hodnocení
nebylo zařazeno. Formativní hodnocení za účelem zhodnocení pokroku jednotlivých žáků
a účelná práce s chybou, která by sloužila jako zdroj učení, nebyly realizovány v žádné
z hospitovaných hodin.
Hodnocení       výuky   odborného      výcviku    probíhalo   v dílnách    v areálu školy
a v zrekonstruovaném areálu v ulici Havlíčkova. Učitelé měli praktické vyučová ní
promyšlené a realizovali jej v souladu se školním vzdělávacím programem. Kladli na žáky
přiměřené a srozumitelné požadavky s přihlédnutím k jejich specifickým potřebám,
posilovali jejich motivaci a vedli je i ke kritickému myšlení. Žáci při všech činnostech
využívali poznatky z teoretické výuky a z reálného života, dodržovali pravidla bezpečnosti
práce. Ve výuce byly zastoupeny různé metody a formy (individuální práce žáků, frontální
výuka i skupinové aktivity). Patrná byla snaha vyučujících výuku diferencovat s ohledem na
vzdělávací možnosti a potřeby žáků. Učitelé podporovali pozitivní sebepojetí a sebevědomí
žáků. Poskytovali jim účinnou zpětnou vazbu, v některých hodinách vedli žáky
k sebehodnocení a k vrstevnickému hodnocení. Plnění zadaných úkolů hodnotili učitelé
průběžně, poskytovali žákům prostor po vlastní řešení i obhájení vlastního názoru.
Výchovně vzdělávací činnost v DM zohledňuje potřeby a zájmy jednotlivých žáků.
Při hospitační činnosti byl zaznamenán empatický a individuální přístup vychovate lek.
Vychovatelky žákům poskytují podporu při doučování z anglického jazyka, organizují
výlety do okolí a nabízí různé zájmové aktivity (např. sportovní kroužek, ruční práce,
sportovní utkání se žáky DM v Rychnově nad Kněžnou, návštěva filmového představení).
I když nejsou všechny aktivity DM žáky vždy plně využívány, napomáhají smysluplné mu
trávení jejich volného času.


                         Hodnocení výsledků vzdělávání
Poradenské služby ve škole zabezpečují výchovná poradkyně, školní metodička prevence
a speciální pedagožka. Kompetence mají účelně rozdělené. Výchovná poradkyně zajišťuje
výchovné a kariérové poradenství. Vede evidenci žáků se speciálními vzdělávac ími
potřebami (dále „SVP“) a prokazatelně zajišťuje informovanost všech vyučujících o jejich


                                           4/9
potřebách prostřednictvím elektronického systému školy. Účinnost poskytovanýc h
podpůrných opatření vyhodnocují jednotliví vyučující, v případě potřeby výchovná
poradkyně ve spolupráci s dalšími členkami školního poradenského pracoviště. Zvýšenou
pozornost věnuje škola ve spolupráci s neziskovou organizací Prostor Pro příchodu žáků
do prvního ročníku, každoročně pro ně organizuje adaptační kurzy s cílem stmelení nového
kolektivu. K osobnostnímu rozvoji žáků přispívá pestrá nabídka kurzů (lyžařský,
cyklistický, vodácký) a zájmových kroužků (např. včelařský, kynologický, sportovní
kroužek). V rámci karierového poradenství poskytuje výchovná poradkyně individuá lní
konzultace žákům, zajišťuje exkurze do firem, spolupracuje s Mendelovou univerzitou Brno,
Českou zemědělskou univerzitou Praha a s Úřadem práce Rychnov nad Kněžnou. Speciální
pedagožka poskytuje podporu ostatním vyučujícím v práci se žáky se SVP a řeší individuá lní
problémy žáků ve spolupráci se členkami školního poradenského pracoviště. Prevence
rizikového chování žáků je součástí výuky ve vybraných vyučovacích předmětech a je dále
zajišťována prostřednictvím přednášek (např. „Chlast je droga“) odborníků z praxe. Funkční
je dlouhodobá spolupráce s organizacemi (Policie ČR, Pedagogicko-psychologická poradna
Rychnov nad Kněžnou). Pro žáky je zřízena schránka důvěry, kam mohou vkládat své
stížnosti, postřehy, popř. návrhy pro zlepšení fungování školy. Žáci této možnosti příliš
nevyužívají, preferují osobní návštěvu ředitelky školy, která na jejich podněty vždy reaguje.
Školní metodička prevence organizuje sociometrické šetření (klima ve třídách). S výsledky
dále pracuje každý třídní učitel dle svého uvážení.
Hodnocení výsledků vzdělávání žáků probíhá podle zásad hodnocení uvedených ve školním
řádu a individuálních kritérií stanovených jednotlivými vyučujícími pro konkrétní předměty.
Jednotná kritéria hodnocení jsou nastavena v předmětech zaměřených na úspěšné vykonání
zkoušek společné části MZ ve 4. ročníku vzdělávání (český jazyk a literatura, seminář
z anglického jazyka a seminář z matematiky), kde žáci vypracovávají testy, jejichž obsah
a hodnocení odpovídají obsahu a hodnocení didaktických testů společné části MZ. Jednotná
kritéria jsou stanovena i pro hodnocení simulace písemné práce a ústní zkoušky profilo vé
části MZ z anglického jazyka. Takto nastavený systém hodnocení umožňuje škole získat
objektivní informace o dosažené úrovni vědomostí a dovedností žáků maturitních ročníků
stanovených školními vzdělávacími programy v uvedených předmětech. Pro získání těchto
informací v průběhu vzdělávání napříč obory škola využívá externí výběrové zjišťová ní
výsledků žáků. S výsledky škola dále nepracuje.
O průběžných výsledcích žáků jsou jejich zákonní zástupci informováni prostřednictvím
elektronického informačního systému, na třídních schůzkách (2x ročně) a při individuálníc h
konzultacích. Důraz je kladen na úzkou spolupráci se zákonnými zástupci žáků oborů
vzdělání s MZ, kteří ve 3. ročníku vykazují slabé studijní výsledky v předmětech společné
části MZ (anglický jazyk, matematika) s ohledem na volbu jednoho z nich jako předmětu
maturitního. Ze zápisů jednání pedagogické rady je zřejmé, že jde spíše o sumarizac i
výsledků. Pedagogická rada nepřijímá konkrétní adresná opatření pro jejich zlepšení.
Systémovým opatřením pro zlepšení výsledků vzdělávání je poskytování doučování žákům,
tzv. pedagogická intervence, napříč předměty, obory a ročníky. Z příslušné písemné
evidence je patrné, že se škole nedaří v dostatečné míře motivovat žáky ohrožené školním
neúspěchem tuto podporu využívat. Škola umožňuje žákům neúspěšným v oborech vzdělání
s MZ přestoupit do oboru vzdělání s VL (poslední 3 uzavřené školní roky 2 žáci). Naopak
žákům, kteří úspěšně ukončili vzdělávání v oborech vzdělání s VL a úspěšně vykonali
rozdílové zkoušky, je umožněno získat střední stupeň vzdělání s MZ v odpovídajícím oboru
vzdělání (poslední 3 uzavřené školní roky využilo celkem 18 absolventů oborů vzdělání
s VL).




                                            5/9
Ve školním roce 2021/2022 z celkového počtu 284 žáků (144 žáků oborů s MZ a 140 žáků
oborů s VL) prospělo s vyznamenáním 5,6 % žáků (10 žáků oborů s MZ a 6 žáků oborů
s VL), 91,9 % žáků prospělo (128 žáků oborů s MZ a 133 žáků oborů s VL), neprospělo
2,5 % žáků (6 žáků oborů s MZ a 1 žák oboru s VL). Hrubá neúspěšnost žáků v jarním
zkušebním období 2022 byla 32,1 % ve společné části MZ (9 žáků z 28 přihlášených k MZ)
a 8,5 % při závěrečné zkoušce (4 žáci ze 47 přihlášených k závěrečné zkoušce).
Hospodářská komora České republiky ve spolupráci s Ministerstvem průmyslu a obchodu
a Ministerstvem školství, mládeže a tělovýchovy oceňuje každoročně nejlepší absolventy
technických, řemeslných, gastronomických oborů a oborů služeb středních odborných škol
z celé republiky. Ve školním roce 2021/2022 získalo ocenění pět absolventů oboru vzdělání
26-52-H/01 Elektromechanik pro zařízení a přístroje a pět absolventů oboru vzdělání
41- 51- H/01 Zemědělec-farmář. Všichni úspěšní absolventi školy každoročně získávají
mezinárodní certifikaci Europass.
K profesnímu rozvoji žáků přispívá jejich účast v soutěžích a přehlídkách a reprezentace
školy na veřejnosti. K významným úspěchům patří např. 5. místo v republikovém finále
v softbale středních škol, získání Poháru za nejlepší tým vodičů v Orlickém poháru se
soutěžní přehlídkou plemen ČESTR, 1. místo za nejlepší tým a vystoupení
v celorepublikové soutěži středních zemědělských škol ve vodění a připravení krav
na výstavu na Dni skotu (školní rok 2021/2022). Žáci školy obsadili 1. místa v celostátní
soutěži odborných dovedností žáků oboru Elektromechanik se zaměřením na chladic í
a klimatizační techniku 2023 a na Zemědělské olympiádě 2023 žáků středních škol, kde
současně jednotliví žáci získali 1. místo v práci s manipulátorem, 2. místo v soutěži
poznávání plodin a hospodářských zvířat, 2. místo v jízdě zručnosti a 3. místo v teoretickém
testu odborných znalostí. K úspěšné reprezentaci školy přispívají žáci svou účastí
v soutěžích, na výstavách a ukázkách výcviku v oblasti kynologie (např. Šediváčkův long –
aktivní účast při pořádání závodu saňových psů).


                                         Závěry
Vývoj školy
- Od 1. 9. 2018 byla zrušena pracovní pozice zástupkyně pro učební a nástavbové obory.
- Ve školním roce 2018/2019 skončila realizace oboru vzdělání 16-01-M/01 Ekologie
  a životní prostředí a ve školním roce 2019/2020 oboru vzdělání 64-41-L/51 Podnikání.
- Od 1. 1. 2019 došlo ke změně názvu školy: Střední zemědělská škola a Střední odborné
  učiliště chladicí a klimatizační techniky, Kostelec nad Orlicí.
- Došlo ke změně na pracovních pozicích (školní metodička prevence, výchovná
  poradkyně). Od 1. 9. 2019 byla ustavena funkce koordinátora EVVO. Od 1. 8. 2020 byla
  vytvořena pozice zástupce ředitelky školy pro technické obory, od 1. 9. 2020 pozice
  vedoucího učitele pro technické obory.
Silné stránky
- Velmi dobré materiální zabezpečení školy s využitím různých zdrojů financování.
- Účelné propojení teoretického vzdělávání a odborného výcviku.
- Velmi dobré výsledky žáků v soutěžích převážně odborného zaměření, úspěšná
  reprezentace školy na různých přehlídkách a při organizování akcí pro veřejnost.




                                            6/9
- Mezioborová prostupnost v rámci technických a přírodovědných oborů vzdělání
  umožňuje žákům při školní neúspěšnosti přestoupit z oborů vzdělání s maturitní
  zkouškou na obory vzdělání s výučním listem a absolventům oborů vzdělání s výučním
  listem získat střední stupeň vzdělání s maturitní zkouškou.
Slabé stránky a/nebo příležitosti ke zlepšení
- Dílčí nedostatky v kontrolní oblasti (oblast plnění školních vzdělávacích programů,
  hospitační záznamy bez doporučení pro zkvalitnění práce pedagogů).
- Nízké aktivní zapojování žáků do výuky a malá míra kooperace mezi žáky v rámci
  teoretického vzdělávání.
- Neefektivní využívání různých forem hodnocení práce žáků při teoretické výuce
  (sebehodnocení, vrstevnické hodnocení, prvky formativního hodnocení).
- Absence diferenciace práce při teoretickém vzdělávání s ohledem na rozdílné vzdělávac í
  potřeby a schopnosti jednotlivých žáků.
- Nízká míra účelného využívání digitální techniky.
- Škola nepracuje s výsledky externího hodnocení přijetím potřebných opatření vedoucích
  k jejich zlepšení.
Doporučení pro zlepšení činnosti školy
- Zefektivnit kontrolní činnost s ohledem na oblast plnění školních vzdělávacích programů.
  Stanovit roční plán hospitací a do hospitačních záznamů uvádět konkrétní doporučení
  ke zlepšení vzdělávacího procesu.
- Zařazovat do výuky metody podporující aktivní zapojení žáků, kooperativní metody.
- Vést žáky k sebehodnocení a vrstevnickému hodnocení, pracovat s chybou a začleňovat
  prvky formativního hodnocení a kritického myšlení.
- Diferencovat práci s ohledem na žáky s odlišnými vzdělávacími možnostmi a rozdílným
  pracovním tempem.
- Zařazovat do výuky účelnou práci s digitální technikou.
- Analyzovat výsledky externího testování žáků s cílem odhalit příčiny jejich neúspěšnosti
  a k jejich zlepšení přijímat potřebná opatření, jejich účinnost ověřovat.
- Účinně motivovat žáky k dosahování lepších výsledků vzdělávání využitím doučování
  nabízeného učiteli v rámci strategie předcházení školní neúspěšnosti.


                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 15 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Královéhradecký inspektorát,
Wonkova 1142, 500 02 Hradec Králové, případně prostřednictvím datové schránky
(g7zais9), nebo na e-podatelnu csi.h@csicr.cz s připojením elektronického podpisu.




                                           7/9
           Seznam dokladů, o které se inspekční zjištění opírají
 1.   Zřizovací listina Střední zemědělské školy a Středního odborného učiliště chlad icí
      a klimatizační techniky, Kostelec nad Orlicí, č. j. 14757/SM/2009 ze dne 10. 9. 2009,
      s účinností od 10. 9. 2009 včetně 6 dodatků
 2.   Rozhodnutí Krajského úřadu Královéhradeckého kraje ve věci návrhu na zápis změny
      v údajích vedených v rejstříku škol a školských zařízení, č. j. KUKHK-313/SM/2018-
      7 ze dne 2. 5. 2018, s účinností od 1. 9. 2018
 3.   Jmenování do funkce ředitelky č. j. KUKHK-8140/SM/2019 ze dne 13. 5. 2019,
      s účinností od 1. 8. 2019
 4.   Povolení výjimky z nejvyššího počtu žáků (34) ve třídě 3 A oboru vzdělává ní
      41-41-M/01 Agropodnikání č. j. KUKHK-17193/SM/2022 vydaná pro školní roky
      2022/2023-2023/2024 zřizovatelem dne 31. 5. 2022
 5.   Doklady o dosaženém vzdělání, pracovní náplně pedagogických pracovníků
      a osvědčení o dalším vzdělávání platné ve školním roce 2022/2023
 6.   Dokumentace k hodnocení materiálních a finančních podmínek školy vedená
      ve školním roce 2022/2023
 7.   Dokumentace k zajištění bezpečnosti žáků (včetně knih úrazů) vedená ve školním
      roce 2022/2023
 8.   Školní řád střední školy a vnitřní řády školní jídelny a domova mládeže platné
      ve školním roce 2022/2023
 9.   Školní vzdělávací programy oborů vzdělání 41-41-M/01 Agropodnikání, 26-41-L/01
      Mechanik elektrotechnik, 26-52-H/01 Elektromechanik pro zařízení a přístroje,
      41-51-H/01 Zemědělec-farmář platné k termínu inspekční činnosti
10.   Organizační řád školy platný ve školním roce 2022/2023
11.   Plán rozvoje 2021–2025, nedatováno
12.   Mapa střední školy /SCIO/, nedatováno, včetně Analýzy výsledků mapy školy
      2022/2023 ze dne 13. 3. 2023
13.   Školní matrika vedená ve školním roce 2022/2023 (vzorek)
14.   Rozvrhy hodin tříd platné k termínu inspekční činnosti
15.   Třídní knihy vedené ve školním roce 2022/2023 (vzorek)
16.   Výroční zpráva o činnosti školy ve školním roce 2021/2022
17.   Přehled prospěchu žáků ve školním roce 2021/2022 (výpis ze školní matriky)
18.   Přehled prospěchu žáků školy u závěrečné zkoušky v jarním zkušebním období 2022
      (podklad ze školní matriky)
19.   Přehled prospěchu žáků školy u maturitní zkoušky (společná část) v jarním
      zkušebním období 2022
20.   Záznamy z jednání pedagogické rady vedené ve školních letech 2021/2022
      a 2022/2023
21.   Zápisy z jednání předmětových komisí vedené ve školních letech 2021/2022
      a 2022/2023
22.   Hospitační záznamy vedené ve školních letech 2021/2022 a 2022/2023
23.   Dokumentace žáků se speciálními vzdělávacími potřebami vedená ve školním roce
      2022/2023
24.   Dokumentace k činnosti školního poradenského pracoviště včetně strategie školní
      neúspěšnosti vedená ve školním roce 2022/2023


                                           8/9
25.   Dokumentace k činnosti domova mládeže vedená ve školním roce 2022/2023
26.   Inspekční zpráva Čj. ČŠIH-58/16-H ze dne 15. 4. 2016


                                          Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Královéhradecký
inspektorát, Wonkova 1142, 500 02 Hradec Králové, případně prostřednictvím datové
schránky (g7zais9), nebo na e-podatelnu csi.h@csicr.cz s připojením elektronického
podpisu, a to k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Titul, jméno, příjmení, funkce
 Mgr. Alena Josefová, Ph.D., školní
 inspektorka, vedoucí inspekčního týmu

 Mgr. Lenka Marková, školní inspektorka

 Mgr. Iva Suchánková, školní inspektorka

 Mgr. Josef Pavlát, kontrolní pracovník




Datem vyhotovení inspekční zprávy se rozumí datum posledního podpisu člena inspekčního
týmu.




                                            9/9
