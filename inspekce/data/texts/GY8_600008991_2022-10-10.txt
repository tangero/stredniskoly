                                    Česká školní inspekce
                                   Karlovarský inspektorát
__________________________________________________________________________________________________________ __




                         IN S P E K Č N Í ZP R ÁVA
                                          Čj. ČŠIK-550/22-K


Název                                Gymnázium a obchodní akademie Mariánské Lázně,
                                     příspěvková organizace
Sídlo                                Ruská 355/7, 353 01 Mariánské Lázně
E-mail                               tesarova@goaml.cz
IČO                                  47723394
Identifikátor                        600008991
Právní forma                         Příspěvková organizace
Zastupující                          Mgr. Klára Tesařová
Zřizovatel                           Karlovarský kraj
Místo inspekční činnosti             Ruská 355/7, 353 01 Mariánské Lázně
Inspekční činnost na místě           10. − 13. 10. 2022


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Hodnocení podmínek, průběhu a výsledků vzdělávání poskytovaného střední školou podle
§ 174 odst. 2 písm. b) zákona č. 561/2004 Sb., o předškolním, základním, středním, vyšším
odborném a jiném vzdělávání (školský zákon), ve znění pozdějších předpisů, zjišťování a
hodnocení podmínek, průběhu a výsledků vzdělávání podle příslušných školních
vzdělávacích programů.
Zjišťování a hodnocení naplnění školních vzdělávacích programů a jejich souladu
s právními předpisy a rámcovými vzdělávacími programy podle § 174 odst. 2 písm. c)
školského zákona.




2022/2023                                            1
                                    Charakteristika
Gymnázium a obchodní akademie Mariánské Lázně, příspěvková organizace (dále „škola“)
vykonává činnost střední školy.
K datu inspekční činnosti škola vzdělává v šestnácti třídách celkem 420 žáků, ve
vzdělávacím oboru osmiletého gymnázia 79-41-K/81 se v osmi třídách vzdělává 228 žáků,
z toho 123 žáků plní povinnou školní docházku, ve vzdělávacím oboru čtyřletého gymná zia
79-41-K/41 se ve čtyřech třídách vzdělává 96 žáků a ve vzdělávacím oboru 63-41-M/02
Obchodní akademie se ve čtyřech třídách vzdělává 96 žáků. Škola vzdělává 12 žáků se
speciálními vzdělávacími potřebami a zhruba 30 žáků s odlišným mateřským jazykem.
Stravování žáků školy je zajištěno smluvně v prostorách jiného právního subjektu. Ve škole
je žákům k dispozici bufet s rychlým občerstvením.


                         Hodnocení podmínek vzdělávání
Ředitelka školy byla pověřena vedením školy v roce 2018, od září 2022 došlo k výměně na
pozici zástupce ředitelky školy. Pro zkvalitňování vzdělávání považuje vedení školy za
klíčové zajistit stabilní a erudovaný pedagogický sbor, který bude spolupracovat ve všech
oblastech vzdělávacího procesu. Ředitelka školy vypracovala školní akční plán, který odráží
strategii dalšího směřování školy a zároveň obsahuje konkretizované úkoly jak pro vedení
školy, tak pro další pedagogické pracovníky. Jako podklad pro zpracování tohoto plánu
využila ředitelka školy mimo jiné komplexní analýzu možností a schopností jednotlivýc h
učitelů, která vycházela z jejich sebehodnocení a portfolia, ze zjištění získaných hospitační
činností a ze standardizovaného hodnocení, které vypracovávali žáci. Školní akční plán tak
obsahuje cíle, které jsou reálné a splnitelné.
Analýzu možností a schopností učitelů ředitelka využila také jako podklad pro tvorbu plánu
dalšího vzdělávání pedagogických pracovníků, který tak odráží jejich faktické potřeby, např.
metodik prevence, kariérový poradce a výchovný poradce absolvovali řadu seminář ů
k rozšíření svých kompetencí v dané oblasti, třídní učitelé se vzdělávali v oblasti práce se
třídou, celý pedagogický sbor absolvoval školení k rozvoji kritického myšlení žáků nebo
využití formativního hodnocení. Ředitelka podporuje další vzdělávání pedagogickýc h
pracovníků a vytváří pedagogům podmínky pro jeho implementaci do vzdělávání.
Ředitelka školy ustavila předmětové komise, jejichž úkolem je přenos informací v rámci
pedagogického sboru a nastavení efektivní spolupráce mezi pedagogy. Tato spolupráce se
daří zejména v rámci zajištění organizačních záležitostí, např. konzultace probíraného učiva,
případně jeho přesuny v rámci školního vzdělávacího programu, organizace soutěží a
exkurzí. Méně efektivní však je v oblasti zkvalitňování vzdělávacího procesu, např. sdílení
zkušeností se zaváděním nových metod a forem výuky, realizace vzájemných hospitací,
přenos informací z dalšího vzdělávání. Dopad práce předmětových komisí do výuky je tak
spíše formální, což se odráží obzvláště v rozdílné kvalitě vedení jednotlivých vyučovac íc h
hodin.
Poradenské činnosti ve škole jsou zajištěny prostřednictvím výchovného poradce, školní
metodičky prevence, kariérové poradkyně a školní psycholožky. Jednotliví pracovníci mají
jasně stanovené kompetence a úkoly ve své oblasti, ředitelka školy vytváří prostor pro jejich
spolupráci.
Škola zpracovává školní vzdělávací programy (dále „ŠVP“), v ŠVP pro gymnázium zařazuje
ve třetím ročníku vyššího gymnázia pro podporu komplexního rozvoje klíčovýc h
kompetencí žáků předmět seminární práce. Kombinace předmětů praxe a fiktivní firmy v


2022/2023                                    2
oboru vzdělání obchodní akademie podporuje komplexní rozvoj klíčových kompetencí žáků
a dává jim možnost seznámit se s reáliemi oboru. V případě potřeby vyučující navrhují
úpravy ŠVP, které reflektují reálný průběh vzdělávání a dosažené vzdělávací výsledky žáků.
Při těchto změnách však kladou větší důraz na probírané učivo, než na naplnění výstupů a
rozvoj kompetencí žáků obsažených v ŠVP.
Škola je velmi aktivní v oblasti zapojení do rozvojových projektů, které využívá k realizac i
např. vzdělávání pedagogických pracovníků, doučování žáků ohrožených školním
neúspěchem, rozšiřování dovedností pedagogů v oblasti informačních technologií a
projektových dnů. Škola pořádá jazykové kurzy českého jazyka pro žáky cizince a kurzy
efektivní sebeobrany pro žáky školy. Zapojení školy do rozvojových projektů tak přispívá
k realizaci aktivit, které umožňují efektivní podporu všech účastníků vzdělávání v širokém
spektru činností.
Škola má dobré prostorové i materiální zázemí, které umožňuje vzdělávání v oblasti např.
robotiky, cizích jazyků nebo badatelské činnosti. Někteří vyučující využívají vybavení
výpočetní technikou k implementaci zkušeností a dovedností získaných v době distanční
výuky i do prezenčního vzdělávání.
Škola usiluje o zajištění bezpečného prostředí pro žáky, pro vstup do budovy jsou využívá ny
čipy příp. vstup přes recepci, kde je k dispozici pracovník školy. Žákům školy je k dispozic i
elektronická schránka důvěry, mohou také využívat služeb školního psychologa, k řešení
aktuálních potřeb žáků, třídy a pedagogů. K osobnostně sociálnímu rozvoji žáků přispívají
pravidelné třídnické hodiny. Ve škole působí Rada žáků, jejíž činnost se zatím omezuje na
organizaci zábavných aktivit pro žáky, žáci mohou prostřednictvím dotazníkového šetření
participovat na vlastním hodnocení školy.


                          Hodnocení průběhu vzdělávání
Většina hodin společenskovědních povinně                volitelných  předmětů (seminář ů)
v gymnaziálním vzdělávání byla organizačně dobře zvládnutá, učitelé předkládali žákům
dostatek informačních zdrojů, podněcovali je ke kritickému myšlení, rozvíjeli osobnostní
kompetence žáků. Účelná organizace a výběr metod propojovala vyváženě obsah
s výchovnými cíli a s rozvojem postojů a sociálních dovedností. Vzdělávací cíle
korespondovaly s obsahem, rozvíjely principy multikulturní výchovy a učení v globálníc h
souvislostech. Vyučující propojovali teoretické poznatky s praxí a využívali osobních
zkušeností žáků. Prostředky informačních technologií byly efektivně využity k prezentaci
nového učiva, k rychlému zjišťování názorů žáků, případně je žáci využívali pro zjišťová ní
nebo ověřování faktů. Řešené úlohy vedly k posílení schopností využívat vlastní zkušenosti
a vlastní úsudek a přispívaly ke splnění vzdělávacích i výchovných cílů a k vytváření postojů
žáků. Efektivní práce s textem rozvíjela čtenářskou gramotnost žáků. Ačkoli ve výběru
metod převažovala frontální výuka, měla své opodstatnění, komunikačně byla vedená
formou řízeného dialogu. Žáci byli motivováni a aktivně se zapojovali do výuky. V hodinách
panovala vzájemně respektující atmosféra. Jen v omezené míře však bylo využito celkové
hodnocení průběhu hodiny a výsledků práce žáků, sebehodnocení a vzájemné hodnocení
práce zcela chybělo.
Průběh hodin v humanitních předmětech (jazykové vzdělávání) vykazoval napříč obory
vzdělání velmi rozdílnou úroveň. Vyučující pracovali většinou pouze s obsahem učiva, jen
omezeně byl součástí cíle hodiny i rozvoj dovedností žáků, budování postojů žáků nebyla
věnována cílená pozornost. V hodinách převažovala frontální výuka v kombinaci se
samostatnou prací žáků, výjimečně byla zařazena práce ve dvojicích. Rozhovor probíhal


2022/2023                                     3
téměř výhradně pouze mezi žákem a učitelem, při výuce cizích jazyků ojediněle vedli
rozhovor i žáci mezi sebou, učitelé si však ne vždy ověřovali, zda žáci důsledně používají
cizí jazyk. Rozvoj komunikativních dovedností žáků v cizím jazyce byl sledován pouze
v některých hodinách, někteří učitelé se spokojovali s jednoslovnou odpovědí.
Ve dvou hodinách anglického jazyka probíhala výuka výhradně v cílovém jazyce, žáci
aktivně spolupracovali, prostřednictvím vhodně zvolených činností byl vytvářen dostatečný
prostor pro aktivitu žáků, rozvoj jejich komunikativních dovedností a upevňování nabytých
znalostí a dovedností. Motivační aktivity vycházely z reálné praxe, učitelé dokázali vhodně
využít chyby. Učitelé diferencovali požadavky na žáky podle jejich schopností a možností a
poskytovali jim průběžnou zpětnou vazbu. Hodnocení práce a pokroku žáků získáva li
vyučující při ověřování nabytých znalostí a dovedností. Efektivita použitých metod se
projevovala v aktivním zapojení žáků v průběhu celé hodiny.
V hodinách českého jazyka a literatury pracovali žáci s textem ve formě pracovních listů či
učebnice, ke splněným úkolům v gramatickém procvičování jim však byla poskytována
zpětná vazba o zvládnutí dovedností a správnosti řešení jen občas, učitel hodnotil pouze
správnost odpovědí, nepracoval s chybou. Vyučující nevyžadoval obsáhlejší odpověď,
komunikační dovednosti tak byly rozvíjeny jen v omezené míře. Výuka probíhala převážně
frontálně v kombinaci se samostatnou prací žáků, motivaci žáků nebyla věnována příliš ná
pozornost. Struktura úkolů pracovního listu v literatuře podporovala rozvoj čtenářské
gramotnosti žáků a vedla k tvořivé práci s použitým textem zejména při práci ve dvojici,
hodnocení výsledků práce s listem však nebylo příliš efektivní.
Výuka v přírodovědných předmětech probíhala téměř pouze frontálním způsobem,
s občasným zařazením samostatné práce, při které ale nedocházelo k diferenciaci nároků na
žáky v souvislosti s jejich možnostmi a potřebami. Převážná část vyučovací hodiny byla
využita pro výklad nového učiva, v jehož průběhu vyučující pokládali žákům otázky,
kterými si zajišťovali jejich pozornost, pouze v některých hodinách tyto otázky směřovaly
k vyvození závěrů z předchozích znalostí a z nového učiva. Použité metody výuky
nevyžadovaly od žáků výrazně aktivní přístup. Ve třídách, ve kterých se vzdělávají žáci
s odlišným mateřským jazykem, někteří vyučující nevěnovali dostatečnou pozornost tomu,
zda žáci výkladu rozumí, zadání práce pro žáky nebylo přizpůsobeno jejich momentá lní
úrovni znalosti českého jazyka. Vyučující hodnotili na konci hodiny její průběh pouze
z hlediska množství předaných informací.
Pouze v hodině zeměpisu vyučující strukturoval práci tak, aby žáci v průběhu výkladu měli
dostatek prostoru pro třídění získávaných informací, propojování již známých pojmů s
novými poznatky a podporu logického uvažování, žáci se aktivně zapojovali, ve třídě
panovalo příjemné pracovní klima.
Efektivním způsobem byly vedeny hodiny základů přírodních věd a fyziky, kdy vyučujíc í
využili prvky badatelské metody výuky. Žáci sami získávali data pozorováním nebo
výpočtem, prováděli jejich analýzu, vyvozovali závěry a dávali je do souvislos ti
s praktickým životem. Vyučující jim v průběhu hodiny poskytovali podporu, při komunikac i
se žáky vyžadovali obsáhlou odpověď. Spolupráce žáků vedla k budování jejich postojů. Na
konci vyučující společně s žáky zhodnotili přínos hodiny.
Kvalitativně velmi rozdílné hodiny byly sledovány při výuce dějepisu. V hodině realizo va né
ve třídě vyššího gymnázia byla efektivně zařazena práce ve dvojicích zaměřená na strategii
práce, žáci prováděli analýzu informací získaných prostřednictvím informač níc h
technologií, využívali mezipředmětové vztahy. Vyučující poskytoval žákům kvalitní
zpětnou vazbu, žáci sami hodnotili efektivitu využívaných strategií, závěrečné hodnocení
provedl vyučující. Oproti tomu hodina realizovaná ve třídě nižšího gymnázia byla didakticky


2022/2023                                    4
chybně nastavená, zadání úkolu i požadovaného způsobu realizace bylo pro žáky obtížné a
matoucí, cíl hodiny tak neodpovídal možnostem žáků. Vyučující zadal žákům práci ve
dvojici, avšak nepomohl jim s rozdělením rolí při práci, někteří žáci tak pracovali v podstatě
samostatně. Vyučující nedostatečně monitoroval práci žáků ve třídě, neposkytoval žákům
metodickou podporu v oblasti práce ve dvojicích ani v případě žáků s odlišným mateřským
jazykem jim neposkytl podporu při neporozumění obsahu. Žákům nebyla poskytnuta zpětná
vazba k jejich práci ani na konci hodiny.
Výuka odborných ekonomických předmětů v oboru vzdělání obchodní akademie byla
vedena věcně správně. Vzdělávací cíle vycházely z učebních osnov školních vzdělávac íc h
programů a z dosavadních znalostí žáků. Z hlediska použitých metod a forem práce
převládala frontální forma výuky a vysvětlování v kombinaci se samostatnou prací žáků.
Všichni plnili stejné úkoly, učitelům se nedařilo zařazovat aktivity rozvíjející postoje a
kritické myšlení a diferencovat náročnost podle individuálních vzdělávacích potřeb žáků.
Učitelé propojovali teoretické poznatky s reálnou podnikovou praxí. Rozvoj klíčových a
odborných kompetencí žáků podporuje výuka v předmětu fiktivní firma, kde plní žáci různé
úkoly podle svého zařazení v jednotlivých útvarech podniku, spolupracují, diskutují o
úkolech, jejich činnost koordinuje zvolený „ředitel“. V hodině byli aktivní především žáci,
učitel plnil funkci pozorovatele a rádce. V závěru hodin probíhalo většinou shrnutí probrané
látky učitelem, ale zhodnocení splnění stanoveného vzdělávacího cíle a práce žáků často
chybělo, jejich vzájemné hodnocení nebo sebehodnocení, které posiluje motivac i
a zodpovědnost za vlastní proces učení, se nevyskytlo.
Ve sledované výuce byla jen ojediněle zaznamenána diferenciace práce žáků vzhlede m
k jejich vzdělávacím možnostem, potřebám, případně nadání. Někteří vyučujíc í
upřednostňují předávání encyklopedických znalostí před rozvojem dovedností a postojů
žáků, proto přikládají jen malou důležitost motivaci žáků. Preferují frontální metody výuky,
které chápou jako nejefektivnější při předávání hotových znalostí. Tento způsob výuky však
jen v omezené míře umožňuje rozvoj kritického myšlení a v nedostatečné míře učí žáky
pracovat s informacemi a vyhodnocovat jejich relevantnost. Z hlediska naplňování výstupů
školního vzdělávacího programu a podpory rozvoje klíčových kompetencí žáků tak byla
sledovaná výuka kvalitativně velmi rozdílná.


                          Hodnocení výsledků vzdělávání
Vedení školy pravidelně vyhodnocuje výsledky vzdělávání po ročnících, předmětech i
oborech vzdělání, k analýze využívá i výsledky externích testování znalostí a dovedností
žáků. Při analýze externího testování vedení školy konstatovalo, že průměrná úspěšnost žáků
v tomto testování odpovídá jejich školním vzdělávacím výsledkům. Dalším měřítkem
celkové úspěšnosti školy jsou výsledky žáků u maturitních zkoušek, které jsou velmi dobré
a odpovídají celostátnímu průměru pro žáky gymnaziálních i ekonomických oborů. Závěry
analýz dává vedení školy také do souvislosti s výsledky standardizovaného dotazníkové ho
šetření mezi žáky o spokojenosti s výukou předmětu, spravedlivosti v hodnocení apod.,
v případě nesouladu dochází k detailnějšímu rozboru příčin neúspěchu. K závěrům analýz
výsledků vzdělávání vedení školy přijímá některá opatření např. v oblasti nabídky dalšího
vzdělávání pro pedagogy, závěry také předává jednotlivým předmětovým komisím
k možnému využití. Nejčastějšími opatřeními na úrovni předmětových komisí jsou většinou
změny ve školním vzdělávacím programu nebo nabídka doučování, popř. individuálníc h
konzultací, jen ojediněle se jedná o zařazování efektivnějších metod a forem výuky. Míra a
efektivita přijatých opatření se tak odvíjí od osobní iniciativy učitelů.



2022/2023                                     5
Škola také vyhodnocuje podíl neprospívajících žáků. Ve školním roce 2021/2022 se
pohyboval v řádu jednotlivců, příčinu neprospěchu škola spatřuje většinou ve vyšší absenci
žáka v předmětu. Dle vlastní analýzy školy dochází k výraznému zhoršení průměrného
prospěchu žáků ve třetích ročnících střední odborné školy a septimě gymnázia. Škola tento
jev dává do souvislosti s průměrnou absencí žáků, která je v tomto ročníku vyšší než
v ostatních ročnících. Na základě těchto zjištění škola přijala opatření formou některých
ustanovení školního řádu (např. pozdní omlouvání absence se považuje za neomluve no u
absenci). Tato opatření mají zatím jen malou účinnost.
Škola má vypracovanou strategii prevence školní neúspěšnosti, podle které je žákům
nabízena pomoc především formou doučování a individuálních konzultací. Pro efektivní
vyhledávání žáků ohrožených školní neúspěšností však nemá vypracovaný účinný systém,
což se negativně projevuje např. při nastavování rozsahu podpory žáků s odlišným
mateřským jazykem.
Preventivní aktivity školy jsou plánovány v souladu s minimálním preventivním programem
školy. Pro podporu vytváření zdravých třídních kolektivů pořádá škola adaptační kurzy pro
třídy prvních ročníků, ve všech třídách jsou pravidelně realizovány třídnické hodiny. Školní
metodička prevence průběžně sleduje a vyhodnocuje rizikové jevy a v případě potřeby
iniciuje spolupráci s neziskovými organizacemi, případně s Policií ČR. Edukační aktivity
korespondují s aktuálními potřebami v oblasti osobnostního rozvoje žáků a s případnými
projevy rizikového chování žáků (např. užívání návykových látek, vandalismus). Školní
metodik prevence zajišťuje poradenství třídním učitelům při práci s kolektivem a školním
klimatem, jedná se však spíše o řešení aktuálních problémů než o kontinuální budování
pozitivního klimatu třídy. Výchovný poradce spolupracuje se školskými poradenskými
zařízeními, seznamuje vyučující s potřebami žáků se speciálními vzdělávacími potřebami a
poskytuje jim podporu při nastavování a vyhodnocováním poskytovaných podpůrných
opatření. Kariérový poradce poskytuje individuální a skupinové poradenství třídám,
zajišťuje činnosti zaměřené na prezentaci školy na veletrzích středních škol, participuje na
vzdělávací cestě stávajících žáků (exkurze, zapojení do dobrovolnické činnosti žáků,
zahraniční studium, zprostředkovává informace o vysokoškolském studiu, situace na trhu
práce) a monitoruje úspěšnost žáků v dalším vzdělávání. Školní psycholog poskytuje
individuální poradenské služby. Nastavení kompetencí členů školního poradenského
pracoviště je účelné, což se projevuje zejména v tom, že ve škole téměř nedochází
k závažným kázeňským problémům a počet žáků, kteří školu předčasně opouštějí nebo jsou
neúspěšní při ukončování vzdělávání, se pohybuje v řádech jednotek.
Škola do učebního plánu ŠVP gymnaziálního vzdělávání zařadila předmět seminární práce,
k jehož realizaci využila disponibilní hodiny a pro jeho hodnocení nastavila jasná pravidla.
Výstupem předmětu je seminární práce na zvolené téma a její obhajoba před publikem.
Komplexnost a rozsah práce učí žáky sebekázni a efektivní organizaci práce v delším
časovém úseku a podporuje rozvoj několika klíčových kompetencí současně.
Škola věnuje pozornost rozsahu a kvalitě odborného vzdělávání žáků oboru obchodní
akademie, ve druhém a třetím ročníku je zařazena odborná praxe, která je realizována ve
spolupráci a koordinaci se sociálními partnery (úřady státní správy a samosprávy a
vybranými podnikatelskými subjekty). Při její realizaci škola spolupracuje s poskytovateli
praxe podle jasně nastavených pravidel, která stanovují její rozsah a způsob hodnocení. Žáci
si tak v reálném prostředí ověřují své znalosti a dovednosti získané v odborných předmětech,
což podporuje vytváření správných pracovních návyků.
Škola vhodně motivuje talentované žáky všech oborů vzdělání k účasti v soutěžích a oceňuje
dosažené úspěchy. Žáci gymnázia se zúčastňují především předmětových soutěží, žáci


2022/2023                                    6
obchodní akademie se pravidelně zapojují do soutěží s odbornou tematikou a do soutěží pro
fiktivní firmy, např. do soutěže o nejlépe zpracovanou vizitku, katalog nebo videoshow,
účastní se mezinárodního veletrhu fiktivních firem v Praze a regionálních veletrhů v Plzni a
Žatci. Organizováním a vyhodnocováním soutěží jsou pověřeny předmětové komise. Škola
tak aktivně podporuje prohlubování odborných dovedností, gramotností a všestranný
osobnostní rozvoj žáků ve zvoleném oboru.
Škola vysílá žáky na studijní pobyty do zahraničí, aktivně spolupracuje s celou řadou
partnerů, např. kulturní instituce, komerční subjekty, neziskové organizace, státní instituce.
Široký záběr této spolupráce umožňuje škole nabídnout žákům různorodé aktivity.


                                          Závěry
Vývoj školy
- Od roku 2018 je vedením školy pověřena současná ředitelka školy.
- Od září 2022 došlo ke změně na pozici užšího vedení školy, v pedagogickém sboru
  dochází postupně ke generační obměně.
Silné stránky
- Na základě podrobné analýzy potřeb školy a jednotlivých pedagogických pracovníků
  nastavuje vedení školy systém cílené podpory všem učitelům s cílem zkvalitnit průběh
  vzdělávání.
- Při komplexní analýze výsledků vzdělávání využívá vedení školy pro rozhodování o
  opatřeních pro zkvalitnění výuky i výsledky externího testování žáků a dotazníkové ho
  šetření mezi žáky i učiteli.
Slabé stránky a/nebo příležitosti ke zlepšení
- Někteří pedagogové školy kladou důraz především na znalosti a dovednosti žáků, což se
  negativně projevilo v rozdílné kvalitě sledovaných hodin zejména v oblasti užití
  funkčních gramotností, rozvoje kritického myšlení žáků a budování postojů žáků.
- Nízká diferenciace práce žáků s ohledem na jejich vzdělávací předpoklady, potřeby a
  nadání, absence vzájemného hodnocení a sebehodnocení nepřispívají k maximálnímu
  využití potenciálu všech žáků.
- V hospitovaných hodinách nebyla sledována systematická práce se žáky s odlišným
  mateřským jazykem, která by usnadňovala jejich plynulé začlenění do vzdělávac ího
  procesu.
Doporučení pro zlepšení činnosti školy.
- Nastavit systém pro efektivní sdílení a implementaci metod a forem výuky, které
  napomáhají rozvoji funkčních gramotností, kritického myšlení a budování postojů žáků.
- Využít další vzdělávání pedagogů pro seznámení s efektivními metodami a formami
  práce pro individualizaci a diferenciaci vzdělávání v souvislosti s možnostmi a potřebami
  žáků.
- Do výuky cíleně zařazovat formy a metody práce, které umožňují diferenciaci činnosti
  žáků, podporovat jejich aktivní zapojení do vzdělávacího procesu a posilovat jejich
  zodpovědnost za vlastní výkon.




2022/2023                                     7
- Nastavit efektivní systém podpory žáků s odlišným mateřským jazykem i v průběhu
  vyučovacích hodin.


                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů odstranit nedostatky zjištěné při inspekční činnosti a ve stejné lhůtě
písemně informovat Českou školní inspekci, jak byly nedostatky odstraněny a jaká
byla přijata opatření.
Zprávu zašlete na adresu Česká školní inspekce, Karlovarský inspektorát, Kollárova
15, 360 09 Karlovy Vary, případně prostřednictvím datové schránky (g7zais9), nebo
na e-podatelnu csi.k@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Výpis z rejstříku škol a školských zařízení – tisk 6. 10. 2022
 2.    Zřizovací listina ze dne 30. ledna 2001 včetně Příloh č. 1–3 a Dodatků č. 1–24
 3.    Zastupování statutárního orgánu – dopis Krajského úřadu Karlovarského kraje,
       odboru školství, mládeže a tělovýchovy čj. 14476/SK/18 ze dne 11. 12. 2018
 4.    Školní akční plán rozvoje vzdělávání na období 2023 až 2026 s platností
       od 1. 10. 2022
 5.    Plán DVPP včetně Příloh č. 1 a 2 s platností od 1. 9. 2022
 6.    Osobní dokumentace pedagogických pracovníků vedená k datu inspekční činnosti
 7.    Dokumentace BOZ vedená k datu inspekční činnosti
 8.    Výroční zpráva školy za školní rok 2021/2022
 9.    Školní vzdělávací programy platné k datu inspekční činnosti
10.    Školní řád včetně pravidel pro hodnocení žáků s platností od 1. 9. 2022
11.    Rozvrhy hodin ve školním roce 2022/2023 k datu inspekční činnosti
12.    Třídní knihy vedené ve školním roce 2021/2022 a 2022/2023 k datu inspekční
       činnosti
13.    Smlouvy o zajištění odborné praxe žáků střední školy ve školním roce 2021/2022 a
       2022/2023
14.    Vybrané seminární práce z odborné praxe
15.    Vybrané seminární práce žáků gymnaziálního vzdělávání
16.    Minimální preventivní program školy 2022–2023 s platností od 1. 9. 2022
17.    Prevence školního neúspěchu a zajištění rovného přístupu ke vzdělání s platností od
       1. 10. 2022
18.    Školní matrika vedená ve školním roce 2021/2022 a 2022/2023 k datu inspekční
       činnosti
19.    Záznamy z jednání pedagogické rady a předmětových komisí vedené ve školním roce
       2021/2022 a 2022/2023 k datu inspekční činnosti
20.    Analýza výsledků vzdělávání žáků školy ve školním roce 2021/2022
21.    Záznamy z jednání pedagogické rady ve školním roce 2021/2022 a 2022/2023 k datu
       inspekční činnosti



2022/2023                                   8
22.    Dokumentace výchovného poradce vedená ve školním roce 2022/2023 k datu
       inspekční činnosti


                                          Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Karlovarský
inspektorát, Kollárova 15, 360 09 Karlovy Vary, případně prostřednictvím datové
schránky (g7zais9), nebo na e-podatelnu csi.k@csicr.cz s připojením elektronického
podpisu, a to k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Marta Pincová, školní inspektorka, vedoucí inspekčního týmu

 Bc. Libuše Skopcová, kontrolní pracovnice

 Mgr. Eva Tomková, školní inspektorka

 Ing. Eva Lorencová, školní inspektorka

 Mgr. Eva Nováková, školní inspektorka


Datem vyhotovení inspekční zprávy se rozumí datum posledního podpisu člena inspekčního
týmu.




2022/2023                                    9
