                                    Česká školní inspekce
                                  Jihomoravský inspektorát
                                  Křížová 22, 603 00 Brno
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIB-420/24-B
                                       Sp. zn. ČŠIB-S-96/24 B


Název                               Gymnázium Boskovice, příspěvková organizace
Sídlo                               Palackého náměstí 222, 680 11 Boskovice
E-mail                              info@gymbos.cz
IČO                                 62 073 109
Identifikátor                       600 013 294
Právní forma                        příspěvková organizace
Zastupující                         Mgr. Alena Svanovská
Zřizovatel                          Jihomoravský kraj
Místo inspekční činnosti            Palackého náměstí 222, Boskovice
Inspekční činnost na místě          21. 2. 2024 − 23. 2. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.


                                         Charakteristika
Gymnázium Boskovice, příspěvková organizace (dále škola) vykonává činnost střední školy
a školní jídelny. Vzdělávání probíhá v historické budově. Škola aktuálně vzdělává žáky
ve dvou oborech středního vzdělávání zakončených maturitní zkouškou, a to 79-41-K/41
Gymnázium a 79-41-K/81 Gymnázium. K 30. 9. 2023 bylo ve škole vzděláváno v 16 třídách
celkem 471 žáků, 229 v osmiletém oboru a 242 ve čtyřletém. Z celkového počtu žáků činili
4 % žáci se speciálními vzdělávacími potřebami, škola má evidovány také 3 % žáků
nadaných.
Školní stravování je zajištěno ve školní jídelně s možností výběru ze dvou hlavních jídel.


                         Hodnocení podmínek vzdělávání
Ředitelka školy (dále ředitelka) zpracovala vizi rozvoje gymnázia a stanovila strategie pro
její naplňování. Strategické dokumenty jsou zaměřeny na řadu oblastí, např. na využívá ní
aktivizačních metod ve výuce, podporu nadání, podporu žákům prostřednictvím školního
poradenského pracoviště, oblast personální, spolupráci se zákonnými zástupci i vnějšími
partnery a další. S vizí a plány aktivit na daný školní rok ředitelka pravidelně seznamuje
zaměstnance, ale i zákonné zástupce žáků na plenárním zasedání na začátku školního roku.
Cíle vize se daří naplňovat díky aktivnímu zapojení pedagogů do projektů, jejich spolupráci
s partnerskými organizacemi i vlastním profesním rozvojem. Ředitelka účelně delegovala
některé kompetence na své zástupce. Systém řízení vykazuje kvalitní práci v rozvoji školy.
Byl shledán drobný nedostatek v organizaci vzdělávání některých sportovně nadaných žáků.
Kontrolní činnost vedení školy je efektivní. Na pravidelných jednáních pedagogické rady
a poradách vedení je věnován prostor sledování účinnosti zavedených opatření a plnění
úkolů. Kvalitu průběhu vzdělávání sleduje ředitelka prostřednictvím pravidelné hospitační
činnosti. Její výsledky analyzuje a přijímá opatření ke zkvalitnění pedagogických dovedností
prostřednictvím plánu vzdělávacích aktivit i na další školní rok. Pedagogové tak dostávají
zpětnou vazbu s adekvátními doporučeními ke zlepšení vlastní činnosti. Další vzdělává ní
pedagogických pracovníků probíhá organizováním společných vzdělávacích aktivit, ale i na
základě vlastního výběru z témat určených ředitelkou školy k rozšíření pedagogickýc h
dovedností na daný školní rok. Jeho plnění je vyhodnocováno při rozhovorech s vyučujíc ími
při hospitační činnosti. K rozvoji pedagogických dovedností přispívá také účast pedagogů
na vzájemných hospitacích a realizace pravidelných tzv. podpůrných skupin, ve kterých
učitelé sdílí své zkušenosti. Činnost většiny předmětových komisí má pozitivní přínos
v oblasti provázání mezipředmětových vztahů ve výuce, účasti pedagogů na vzájemnýc h
hospitacích, organizaci výuky i naplňování školních vzdělávacích programů. K cílenějš í
práci předmětové komise cizích jazyků by vzhledem hojnému počtu členů prospělo její
rozdělení dle konkrétních jazyků, aby mohl být naplno využit její potenciál při plánování
a uskutečňování různých akcí.
Oblast výchovného poradenství a prevence rizikového chování účinně zajišťuje školní
poradenské pracoviště. Jeho členkou je také školní psycholožka, jejíž činnost je velmi
přínosná ve všech řešených oblastech. Činnost celého týmu má pozitivní vliv na řešení
studijních, osobních či jiných problémů žáků. Péče o žáky se speciálními vzdělávac ími
potřebami spočívá ve včasné identifikaci jejich individuálních vzdělávacích potřeb. Do této
rané fáze jsou cíleně zapojováni třídní učitelé, což zvyšuje účinnost poskytované podpory
a následnou efektivní realizaci doporučených podpůrných opatření. Škola se snaží stále
zlepšovat celkové klima systematickou podporou budování pozitivních vztahů třídníc h
kolektivů, např. v rámci adaptačních kurzů a třídnických hodin. Členové poradenského
pracoviště jsou také aktivní v rámci prevence sociálně patologických jevů, jejich aktivity
mají pozitivní dopad na chování žáků ve škole. Škola dokáže adekvátně reagovat na aktuální
problémy a témata současné společnosti. Zvýšená pozornost je věnována vyhledávání žáků
nadaných a těch, co mají o nějaká témata vzdělávání zvýšený zájem. Tuto oblast zaštiťuje


                                             2/8
koordinátorka nadání, která žáky ve spolupráci s ostatními vyučujícími identifik uje
a připravuje spolu se členy poradenského pracoviště další možné aktivity pro jejich rozvoj
jak v rámci výuky, tak i mimo ni. Škola tak vytváří velmi dobré podmínky pro vzdělává ní
žáků nadaných a mimořádně nadaných ve výuce i při mimoškolní činnosti. Škola jim
vychází vstříc úpravou organizace vzdělávání tak, aby mohli své nadání rozvíjet
i v odpoledních hodinách, do kterých časově spadá standardní výuka. K jednodušší
organizaci a kontrole vzdělávání těchto žáků by přispělo vypracování plánů pedagogické
podpory a jejich následné důsledné vyhodnocování. Žákům ohroženým školním
neúspěchem je poskytováno pravidelné doučování. Školní psycholožka poskytuje efektivní
podporu také rodičům žáků prostřednictvím seminářů pro rodiče např. týkajících se
efektivního učení.
Škola získává další finanční prostředky ze své doplňkové činnosti, které používá
ke zkvalitnění vzdělávání. Od poslední inspekční činnosti došlo ke zlepšení materiálníc h
podmínek školy, byla např. renovována opona a pořízeny nové textilie v aule, proběhly
opravy sociálních zařízení, byl renovován vstup do školy, nakoupeny tablety, pomůcky
a další. K podnětnému prostředí přispívá vkusná výzdoba žákovských prací ze školní
i zájmové činnosti. Výuka probíhá v kmenových třídách, odborných přírodovědnýc h
učebnách, venkovní učebně. K výuce tělesné výchovy slouží mimo tělocvičny také venkovní
hřiště. Adekvátní pozornost je věnována zajištění bezpečnosti a ochraně zdraví, většinou
drobné úrazy vznikají v hodinách tělesné výchovy.


                          Hodnocení průběhu vzdělávání
Společným prvkem sledovaných hodin bylo zařazování aktivizačních metod a metod
kooperativní práce, atmosféra vzájemného respektu a důvěry mezi všemi aktéry vzdělává ní.
Účelným zařazením kooperativních metod byl podporován rozvoj komunikativníc h
dovedností. Žáci měli možnost řešit problémové úlohy a rozvíjet kritické myšlení. Výuka
podporovala v některých hodinách také rozvoj digitální gramotnosti. Často byly
uplatňovány mezipředmětové vazby. Organizační členění tříd do skupin při výuce některých
předmětů umožňuje využít potenciál menší skupiny pro zkvalitnění vzdělávacího procesu.
Efektivním prvkem k doplnění výuky je sdílení učebních materiálů vyučujícími s žáky
prostřednictvím elektronického systému. Prvky formativního hodnocení, které by posílily
u žáků kompetence k objektivnímu posouzení výsledků vlastní činnosti, pedagogové
využívali jen v některých hodinách stejně jako účelnou práci se vzdělávacím cílem.
Ve sledované vzdělávací oblasti Jazyk a jazyková komunikace žáci v českém jazyce při
skupinové práci vyhledávali, třídili informace z různých zdrojů a analyzovali je. Závěry své
práce sdělovali spolužákům. Vyučující vedli žáky k obsahově náročné komunikac i,
vyhledávání souvislostí mezi daty a aplikaci vědomostí při řešení problémové úlohy. Žáci
měli možnost rozvíjet kreativitu při přípravě a přednesu dramatické ukázky. V závěru hodin
dostali prostor pro zhodnocení svých postřehů. Výuka českého jazyka efektivně rozvíje la
klíčové kompetence žáků. V německém jazyce žáci rozvíjeli své jazykové kompetence při
opakování gramatických jevů, výuka probíhala celou dobu v cizojazyčném prostředí. Žáci
upevňovali své dovednosti ve čtení cizojazyčného textu a jeho překladu, vyučujíc í
korigovala jejich správnou výslovnost. Na závěr vyučující ve spolupráci s žáky shrnuli
průběh hodiny, žáci měli prostor k sebehodnocení. V hospitovaných hodinách anglické ho
a francouzského jazyka žáci aktivně pracovali, v samostatném mluveném projevu i při
konverzaci efektivně uplatňovali širokou slovní zásobu a téměř automaticky aplikova li
relevantní gramatická pravidla. Didaktická technika byla vyučujícími i žáky účelně využita
jen v některých hodinách, stejně jako princip názornosti spočívající ve využívání obrázků,


                                            3/8
krátkých videí, příkladů z běžného života k podpoře lepšího zapamatování a rychlejš ího
vybavování slovní zásoby i náročnějších gramatických jevů. Pozitivní přidanou hodnotou
rozvoje cizojazyčných kompetencí byla výuka anglického jazyka vedená rodilým mluvč ím.
Struktura jeho hodiny, podpora názornosti v kombinaci s pedagogickými dovednostmi,
nadhledem a jemným humorem, byla významným motivačním prvkem. Žáci prokazovali
převážně velmi dobrou znalost cizích jazyků. Ve výuce vzdělávací oblasti Člověk
a společnost bylo patrné propojování vědomostí z českého jazyka a estetické výchovy.
Ne všechny sledované hodiny vykazovaly dobrou organizaci stejně jako zařazení účelné
skupinové práce. Žáci měli možnost pracovat s různými zdroji informací včetně využití
digitálních technologií. Závěrečné shrnutí se objevilo jen v některých případech. Výuka
vzdělávací oblasti Člověk a příroda byla ve většině hospitovaných hodin zaměřená nejen
na získávání poznatků, ale také na hledání zákonitostí přírodních procesů. Žáci byli vedeni
k logickému uvažování při vyvozování závěrů. Vhodně byly využívány názorné pomůcky
(např. anatomické modely), mezipředmětové vztahy a zkušenosti z reálného života, což
významně napomáhalo k pochopení probíraného učiva. Ve vzdělávací oblasti Matematika
a její aplikace učitelé vhodně doplňovali samostatnou práci žáků svým výkladem a efektivní
prací s digitálními technologiemi. V několika případech měli žáci možnost vizualizo vat
ve výukových aplikacích probírané učivo, což napomáhalo k hlubšímu porozumění dané
problematice. Obtížnost řešených problémů byla vzhledem k věku žáků přiměřená, ti aktivně
pracovali, zapojovali se do hodiny prací u tabule a pokládáním dotazů. Vyučující nabízela
také plnění náročnějších úloh či možnost samostudia v dalších oblastech matematiky těm,
kteří byli dříve hotovi se zadanou prací. Pedagogové svým přístupem vhodně podporovali
nadání a zájmy žáků. Ve vzdělávací oblasti Umění a kultura byly propojovány teoretické
vědomosti s praktickým využitím, rozvíjena kreativita při individuálně zpracovávané m
úkolu, který využíval mezipředmětové vazby do českého jazyka a dějin umění. Pro rozvoj
pohybových dovedností žáků jsou ve škole vytvořeny dobré podmínky díky posílení výuky
tělesné výchovy v nižším ročníku osmiletého gymnázia. V hospitovaných hodinách tělesné
výchovy byly zařazeny sportovní aktivity, při nichž byla rozvíjena spolupráce, komunikace
v týmu, dodržování základních pravidel míčových her, nácvik a procvičování základníc h
gymnastických prvků a jednoduchých vazeb. Tyto aktivity vedly žáky nejen k rozvoji
obratnosti a síly, ale také k vzájemné podpoře. V průběhu výuky tak byly přirozeně rozvíjeny
kompetence k učení, sociální i komunikativní.


                          Hodnocení výsledků vzdělávání
Výsledky vzdělávání žáků škola průběžně monitoruje a vyhodnocuje během roku a na
pravidelně konaných jednáních pedagogické rady. Pedagogové ověřují úroveň dosažených
znalostí a dovedností žáků prostřednictvím standardních evaluačních nástrojů. Sjednocením
pravidel výsledků hodnocení se v letošním školním roce postupně zabývají také v různé míře
pedagogové v rámci jednání předmětových komisí. Vzdělávací výsledky žáků pedagogové
pravidelně zaznamenávají do školního elektronického systému, který umožňuje snadný
přístup k informacím pedagogům, žákům i zákonným zástupcům. Zákonní zástupci jsou
o vzdělávacích výsledcích informováni také na čtvrtletních třídních schůzkách, v případě
potřeby na individuálních setkáních. Při zhoršení prospěchu nebo jiných problémech vedení
školy i třídní učitelé aktivně komunikují se zákonnými zástupci v co nejkratším možném
termínu a společně s žákem, případně s dalšími pedagogy i členy školního poradenského
pracoviště, hledají účinná řešení. Ke sledování úrovně výsledků vzdělávání žáků využívá
škola pravidelně externí a interní nástroje testování aktuálního stavu ve vzdělávání žáků,
které zároveň umožňuje srovnání dosažené úrovně v ročníku. Žáci s vyšší neomluve no u



                                            4/8
absencí se v průběhu posledních tří školních let nevyskytují, stejně jako žáci se sníženým
stupněm z chování. Množství udělených pochval převyšuje počet udělených kázeňských
opatření, což má pro žáky motivační charakter. O systematické práci školy se vzdělávac ími
výsledky svědčí dlouhodobě stabilní dobrá úroveň dosahovaných výsledků vzdělávání žáků
v průběhu studia i ukončování. Neprospěch žáků na konci klasifikačního období je
ojedinělý. Celkové výsledky u maturitních zkoušek vykazují dlouhodobě výbornou úroveň
ve srovnání se školami stejné oborové skupiny u společné i profilové části v porovnání
s celorepublikovou úrovní. Neúspěšnost u maturitní zkoušky je nízká, za poslední tři školní
roky se týkala téměř výhradně volitelných předmětů u profilové části maturitní zkoušky.
Škola tyto data analyzuje, nedaří se však prozatím najít řešení v rovině vedení
pedagogického procesu a nastavení znění maturitních otázek. Rozvoji širokého spektra
nadání a účinné podpoře zájmů žáků vedení školy a pedagogové věnují nadstandardní
časový prostor napříč vzdělávacími oblastmi. Žáci školy mají možnost dle svého výběru a na
základě vznesených podnětů směrem k vyučujícím navštěvovat širokou škálu zájmovýc h
útvarů rozvíjející různé vědomosti a dovednosti v rámci mimoškolní činnosti. Žáci
se v průběhu celého školního roku zapojují do řady soutěží a olympiád s širokým
zaměřením, ve kterých dosahují výborných výsledků v okresních i vyšších kolech. Školní
aktivity „Jedlá zahrada“ a „Chytrý skleník“ podporují rozvoj přírodovědné gramotnosti
žáků. Výuka je doplněna řadou besed, přednášek, projektových a rozmanitých exkurzí.
Pěvecké nadání mají žáci školy možnost prezentovat v pěveckém sboru Nota a Malá nota,
se kterými vystupují na akcích školy i pro veřejnost. Vedení školy a celý pedagogický sbor
podporují mnoho aktivit uskutečňovaných studentským parlamentem, žáci tak význa mným
způsobem participují na chodu školy a mají možnost rozvíjet své sociální a komunikativní
dovednosti. Jedinečnou příležitostí k rozvoji klíčových kompetencí je organizace a zapojení
se do celoročního celoškolního projektu žákovské tvořivosti Salon. Žáci jsou motivo vá ni
k vykonání mezinárodních jazykových zkoušek podle úrovně jejich znalostí. V rámci
projektu ERASMUS+ škola získala akreditaci na období 2023–2028 pro výjezdy žáků
i pedagogů, kteří tak mají možnost dalšího rozvoje a upevnění svých jazykovýc h
kompetencí. Škola v rámci zahraniční spolupráce realizuje opakovaně již několik let
výměnný pobyt žáků v Amsterdamu. Kooperace byla navázána také s partnerskou školou
v Izraeli. Organizace výjezdů do dalších zahraničních destinací podporuje rozšíření
kulturního povědomí a komunikativních dovedností žáků. Spolupráce s řadou vysokých škol
přispívá ke kvalitnímu naplňování školních vzdělávacích programů a naplnění
individuálních zájmů žáků. Pozitivní dopad na zvýšení kvality vzdělávání v podobě
materiální a finanční podpory při organizaci školního plesu i dalších aktivit má spolupráce
se zákonnými zástupci. Škola pořádá pro potencionální zájemce o studium den otevřených
dveří a účastí se burzy škol v Blansku. Veřejnosti nabízí různé vzdělávací kurzy. Svými
aktivitami podporuje sounáležitost s regionem.
Škola vytváří vhodné podmínky a motivuje své žáky k zapojení do mnoha aktivit
s pozitivním dopadem na komplexní rozvoj jejich klíčových kompetencí a nadání. Sleduje
uplatnění svých absolventů v dalším studiu. Své aktivity pravidelně publikuje a prezentuje
na sociálních sítích a webových stránkách školy.


                                         Závěry
Vývoj školy
– Zlepšení materiálních podmínek školy
– Rozšíření nabídky mimoškolních aktivit v podobě široké zájmové činnosti


                                           5/8
Silné stránky
– Spolupráce s mnoha partnery včetně zahraničních má pozitivní dopad na vysokou úroveň
  poskytovaného vzdělávání (1.5)
– Respekt k názorům a návrhům žáků uskutečňováním aktivit navržených studentským
  parlamentem se odráží v celkovém pozitivním klimatu školy, participaci všech aktérů
  vzdělávání na jejím chodu a rozvoji klíčových dovedností a osobnosti žáků (3.4, 5.3)
– Škola vytváří velmi dobré podmínky pro vzdělávání žáků nadaných ve výuce i nad její
  rámec (6.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
–     Upravit organizaci vzdělávání žáků sportovně nadaných v souladu s platnou legislativo u
–     Věnovat pozornost k organizaci závěrů hodin, práci se vzdělávacími cíli a formativnímu
      hodnocení ve všech hodinách
–     Na jednání předmětové komise společenských věd zařadit diskuzi ke komplexnímu
      pojetí maturitních otázek a k možnostem účinné podpory žáků, kteří maturují z předmětu
      základy společenských věd
–     Zvážit možnosti rozdělení předmětové komise cizích jazyků na sekce jednotlivýc h
      jazyků pro zefektivnění její činnosti


                                     Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


              Seznam dokladů, o které se inspekční zjištění opírají
 1.     Zřizovací litina příspěvkové organizace Jihomoravského kraje, č. j. 20/91 ze dne
        30. 4. 2015 včetně dodatků
 2.     Jmenovací dekret č. j. JMK 50470/2014 ze dne 15. 5. 2014, Potvrzení o obsazení
        pracovního místa ředitele školy č. j. JMK 68689/2015 ze dne 1. 7. 2015
 3.     Organizační řád školy účinný od 1. 9. 2017
 4.     Školní vzdělávací programy aktuální ve školním roce 2023/2024
 5.     Školní řád účinný od 1. 9. 2023, aktualizace k 23. 2. 2024



                                              6/8
 6.   Dokumentace školního poradenského pracoviště: Preventivní program školy pro
      školní rok 2023/2024, Program proti šikanování, Strategie předcházení školní
      neúspěšnosti, Strategie práce s nadanými žáky
 7.   Doporučení školních poradenských zařízení, individuální vzdělávací plány a osobní
      spisy žáků (vzorek)
 8.   Školní elektronický informační systém školy
 9.   Zápisy z jednání pedagogické rady ve školním roce 2022/2023, 2023/2024
10.   Zápisy ze schůzek předmětových komisí ve školním roce 2023/2024
11.   Výpis doučování a zájmových aktivit vedených ve školním roce 2023/2024
12.   Maturitní otázky ze ZSV platné ve školním roce 2023/2024
13.   Elektronické prostředí určené ke sdílení materiálů do výuky mezi žáky a pedagogy
      školy
14.   Písemnosti žáků vedené ve školním roce 2023/2024 (vzorek)
15.   Elektronické prostředí určené ke sdílení materiálů do výuky mezi žáky a pedagogy
      školy
16.   Doklady o dosaženém vzdělání pedagogických pracovníků, osvědčení z jejich dalšího
      vzdělávání, Plán dalšího vzdělávání pedagogických pracovníků 2021–2024
17.   Koncepce rozvoje školy, vize a strategie pro naplňování vize, Organizace školního
      roku 2023/2024
18.   Dokumentace k hodnocení ekonomických podmínek, poskytování školního
      stravování a zajištění bezpečnosti žáků po dobu jejich pobytu ve škole, Kniha úrazů,
      rozbor o školní úrazovosti dětí, žáků a studentů za období 1. 9. 2022 – 31. 8. 2023
      a za období 1. 9. 2021 – 31. 8. 2022
19.   Výroční zpráva o činnosti školy 2020/2021, 2021/2022, 2022/2023
20.   Zápis z jednání s ředitelkou školy ze dne 23. 2. 2024



                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Kateřina Veselá, školní inspektorka, vedoucí inspekčního týmu
 Mgr. Zdeňka Kubíková, Ph.D., školní inspektorka



                                           7/8
 Mgr. Jakub Mojžíš, školní inspektor
 Mgr. Eva Boráňová, školní inspektorka
11. 3. 2024




                                         8/8
