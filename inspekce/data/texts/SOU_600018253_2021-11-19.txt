                                     Česká školní inspekce
                                      Zlínský inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIZ-990/21-Z


Název                               Střední odborná škola Josefa Sousedíka Vsetín
Sídlo                               Benátky 1779, 755 01 Vsetín
E-mail                              info@sosvsetin.cz
IČ                                  13643878
Identifikátor                       600018253
Právní forma                        Příspěvková organizace
Zastupující                         Mgr. Marek Wandrol
Zřizovatel                          Zlínský kraj
Místo inspekční činnosti            Benátky 1779, 755 01 Vsetín
                                    Bobrky 466, 755 01 Vsetín
                                    Školní 1824, 755 01 Vsetín
                                    Družstevní 1646, 755 01 Vsetín
Termín inspekční činnosti           19. 11, 23. 11. - 24. 11. a 26. 11. 2021


Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou podle
§ 174 odst. 2 písm. b) a c) zákona č. 561/2004 Sb., o předškolním, základním, středním,
vyšším, odborném a jiném vzdělávání (školský zákon), ve znění pozdějších předpisů,
za období od poslední inspekční činnosti.




2021/2022
                                    Charakteristika
Právnická osoba Střední odborná škola Josefa Sousedíka Vsetín zřízena Zlínským krajem,
tř. T. Bati 21, 761 90 Zlín, vykonává činnost střední školy (dále „škola“), školní jídelny,
výdejny. V době inspekce škola poskytovala vzdělávání v 17 oborech vzdělání z toho
v 4 oborech středního vzdělání s maturitní zkouškou 39-41-L/01 Autotronik, 65-41-L/01
Gastronomie, 23-45-L/01 Mechanik seřizovač, 63-41-M/01 Ekonomika a podnikání v denní
formě vzdělávání, ve 12 oborech středního vzdělání s výučním listem 29-45-H/01 Cukrář,
33-56-H/01 Truhlář, 65-51-H/01 Kuchař-číšník, 23-68-H/01 Mechanik opravář motorových
vozidel, 36-52-H/01 Instalatér, 36-67-H/01 Zedník, 26-51-H/02 Elektrikář-silnopro ud,
41- 55-H/01 Opravář zemědělských strojů, 23-56-H/01 Obráběč kovů, 36-64-H/01 Tesař,
23-52-H/01 Nástrojař, 65-51-E/01 Stravovací a ubytovací služby a v 1 oboru vzdělání
nástavbového studia 64-41-L/54 Podnikání. Počet vzdělávajících se žáků ve sledovaném
období měl vzestupnou tendenci. Ve školním roce 2021/2022 se ve škole vzdělávalo 631
žáků v 30 třídách. Škola identifikovala žáky se speciálními vzdělávacími potřebami (dále
„SVP“), v době inspekce vzdělávala 64 těchto žáků, kterým byla poskytována podpůrná
opatření v rozsahu 1. – 4. stupně, z toho 3 žáci byli vzděláváni podle individuálního
vzdělávacího plánu.


                         Hodnocení podmínek vzdělávání
Škola má jasně a srozumitelně nastavenou vizi, ukotvenou ve Strategickém plánu rozvoje
školy na období 2018 – 2023, ve kterém jsou klíčové oblasti vzdělávání smyslup lně
rozčleněny. Jednotlivé klíčové oblasti stanovují srozumitelné cíle, které jsou v souladu
se zásadami vzdělávání a s přípravou žáků na jejich uplatnění v dalším vzdělávání a praxi.
Vize a cíle jsou formulovány s otevřeností k trendům ve vzdělávání a jsou v souladu
s rozvojovými dokumenty zřizovatele. Na vypracovanou koncepci smysluplně navazují dílčí
dokumenty na daný školní rok, ve kterých jsou podrobně rozpracovány kroky vedoucí
ke stanoveným cílům. Vedení školy o vypracované strategii s pedagogy komunikuje a
ti se s touto strategií identifikují. Škola rovněž o svých strategických záměrech aktivně
komunikuje s rodiči žáků při úvodních třídních setkáních a případné připomínky či podněty
účelně zapracovává do svých strategických dokumentů. Stanovené cíle se škole daří
postupně a úspěšně naplňovat. Vzdělávání škola uskutečňuje podle Školních vzdělávac íc h
programů (dále „ŠVP“), kdy jejich aktualizace reagují na aktuální změny vycházejíc í
z potřeb školy i z podnětů ze strany spolupracujících sociálních partnerů (firem) vedoucích
k širšímu uplatnění absolventů v dalším vzdělávání i praktickém životě. Stanovená pravidla
a mechanismy k organizaci vlastní činnosti školy reflektují podněty pedagogů i ostatních
aktérů vzdělávání. Vedení školy systematicky kontroluje a vyhodnocuje stav v důležitýc h
oblastech vzdělávání, nastavuje vhodná opatření pro zkvalitnění vzdělávání žáků a tato
opatření vyhodnocuje. Velký důraz je kladen na hospitační činnost, která je součástí
funkčního kontrolního systému. Konstruktivní závěry vzešlé z vyhodnocení jednotlivýc h
hodin se efektivně přenášejí do výuky jednotlivých předmětů. Činnosti metodických a
předmětových komisí je ze strany vedení školy věnována cílená pozornost. Vedení školy
se aktivně zúčastňuje jejich jednání, s předsedy jednotlivých komisí nastavuje dílčí cíle pro
daný školní rok vycházející ze strategického plánu, které se daří přenášet do výuky
jednotlivých předmětů. Smysluplné hodnocení práce pedagogů s poskytnutím zpětné vazby
k jejich práci včetně sebehodnocení a dalšího profesního rozvoje provádělo vedení školy
pravidelně, vždy na začátku školního roku. Škola vytvářela vhodné příležitosti pro
vzájemnou spolupráci pedagogů se zákonnými zástupci žáků i rodiči žáků zletilých formou
třídních schůzek, pravidelnou komunikací třídních učitelů přes webový informační systém a


2021/2022                                    2
účinnou reakcí na vzniklé problémy. Škola vhodnými formami a v náležitém rozsahu
informovala veřejnost i uchazeče o studium o vyučovaných oborech vzdělání, podmínkách
studia, organizaci přijímacího řízení a kritériích přijetí.
Složení pedagogického sboru, jehož součástí je i devět pedagogických pracovníků, kteří
nesplňují požadavky odborné kvalifikace, umožňuje plnit záměry vycházejíc í
ze strategického plánu školy v oblasti výchovně vzdělávacího procesu i cíle školních
vzdělávacích programů. Škola prokázala trvalou snahu při hledání odborně kvalifikova nýc h
pedagogických pracovníků. V rámci dalšího vzdělávání pedagogických pracovníků
se pedagogové aktivně zúčastňovali vzdělávacích akcí k rozšíření svých odborných znalostí,
pedagogických dovedností i osobnostního rozvoje.
Škola získává finanční prostředky s cílem systematicky a účelně vytvářet a zkvalitňo vat
podmínky pro vzdělávání žáků, a to nejen aktivním zapojením do rozvojových programů a
projektů, ale i prostřednictvím doplňkové činnosti, která však byla v důsledku omezení
vyplývajících z uplatňování opatření k prevenci nebezpečí vzniku a rozšíření závažného
respiračního onemocnění bez zisku.
Škola vytváří podmínky pro zajištění bezpečnosti žáků při vzdělávání a s ním přímo
souvisejících činnostech. Podmínky zajištění bezpečnosti jsou obsaženy ve školním řádu a
ve směrnicích školy. Žákům jsou pravidelně podávány informace o možnýc h
bezpečnostních rizicích ve škole i při činnostech organizovaných mimo školu, jsou vedeni
k jejich dodržování.
Organizace školního stravování je realizována formou provozu vlastní školní jídelny, odkud
jsou obědy vyváženy i na odloučená pracoviště do dvou školních jídelen – výdejen. Jídelní
lístky byly sestaveny v souladu se zásadami zdravé výživy. Zdravý vývoj žáků škola
podporuje také vhodným začleněním problematiky výchovy ke zdraví do výuky vybraných
předmětů.
Poradenské služby ve škole v oblasti výchovného poradenství byly zajišťovány efektivně a
na výborné úrovni. Výchovná poradkyně, metodik prevence, školní psycholožka a kariérová
poradkyně spolu navzájem účelně spolupracují, vzniklé problémy bezodkladně řeší se žáky,
popř. s jejich zákonnými zástupci, třídními učiteli a dalšími vyučujícími. Škola má jasně
nastavený postup při prevenci rizikového chování, všichni poradenští pracovníci
ve spolupráci s dalšími pedagogy vedou žáky k osvojení pozitivního sociálního chování
a vytvářejí příjemné školní klima. Žákům se SVP byl proces vzdělávání náležitě
přizpůsobován podle jejich potřeb. Odpovídající podporu ve formě pedagogické interve nce
formou kurzů z českého jazyka poskytovala škola také sedmi cizincům. V jejich případě
škola využívala také služeb tlumočníka z Centra integrace cizinců. V oblasti karierového
poradenství kariérová poradkyně průběžně pomáhá žákům při výběru navazujíc ího
odborného studia i profesního uplatnění na trhu práce.
Dlouhodobě uplatňovaná preventivní strategie školy se efektivně projevila v předcházení
rizikových jevů v chování a jednání žáků i na jejich motivaci k úspěšnému ukončení studia.
Díky tomu, se i v době distanční výuky podařilo škole aktivně zapojovat žáky, kterým
v počátku distančního vzdělávání vznikala velká absence. Škola aktivně pomáhala vytvářet
pozitivní klima a dobré vztahy v nových třídních kolektivech a efektivně předcházela
možným obtížím při přechodu žáků ze základního na střední vzdělávání.
Vzhledem k požadavkům kladeným na oborovou náročnost a různorodost technologické ho
vybavení pro praktické vyučování a ke specifikům jednotlivých oborů škola zajistila
pro odpovídající vyučované obory vzdělání potřebnou výuku rovněž ve smluvníc h
pracovištích (dále „firmy“), kde si žáci pod vedením instruktorů zdokonalují své odborné


2021/2022                                   3
dovednosti v návaznosti na obsah učiva vycházejícího ze ŠVP. Škola cíleně vytvářela velmi
dobré podmínky pro spolupráci s partnery ve prospěch žáků a vzhledem k zaměření školy
udržuje a rozvíjí kontakty se sociálními partnery obdobně oborově zaměřenými. Žákům jsou
vytvářeny vhodné příležitosti pro seznamování se s běžným provozem a úkoly, které plní
zaměstnanci firem daných odborností. Zapojené firmy dále škole poskytují materiá lní
i finanční podporu, která je účelně využita na podporu odborného vzdělávání. Příkladná
je spolupráce se základními a mateřskými školami v rámci podpory odborného vzdělává ní,
kdy v moderně vybavených školních dílnách se děti i žáci seznamují s oborově zaměřenými
činnostmi. Velmi účelně jsou do této činnosti zapojování žáci školy, kteří se učí své nabyté
znalosti a dovednosti vhodně prezentovat. Škola spolupracuje nejen se zahraniční školou
stejného zaměření, ale i se školami v regionu v rámci účelného sdílení moderních
technologií, což je pro žáky velmi přínosné, především v odborném vzdělávání. Spolupráce
se zřizovatelem je na velmi dobré úrovni.


                          Hodnocení průběhu vzdělávání
Průběh vzdělávání byl sledován ve všeobecně vzdělávacích předmětech - český jazyk
a literatura, anglický jazyk, matematika, fyzika, chemie, biologie a ekologie a tělesná
výchova, v předmětech odborných a v praktickém vyučování oboru vzdělání Gastronomie,
Kuchař číšník, Truhlář, Tesař, Instalatér, Mechanik seřizovač a Elektrikář - silnoproud.
Všechny hospitované hodiny jazyka anglického a českého probíhaly v příjemné a klidné
pracovní atmosféře. Většina hodin jazyka českého byla vhodně didakticky strukturována a
realizována. Vyučující zpravidla účelně využíva li digitální techniku a kladli důraz zejména
na samostatnou práci žáků, v jednom případě vyučující efektivně využila i práce žáků
ve skupině. Ve dvou dalších hodinách probíhala převážně frontální výuka založená
na výkladu učitele a na společné práci žáků s učitelem. Byla systematicky zaměřena
především na přípravu k maturitní zkoušce, procvičování učiva a podporu čtenářské
gramotnosti (práce s textem). Při opakování a v průběhu vyučovací hodiny se žáci aktivně
zapojovali do práce s vyučujícími.
V maturitních oborech vzdělávání se vyučující v hodinách anglického jazyka snažili
co nejvíce účelně komunikovat se žáky v cílovém jazyce. Využívali také účelně digitá lní
techniku, zejména při poslechu či sledování výukových audiovizuálních materiálů. Byly
rovněž vhodně zvoleny různé vyučovací metody a formy výuky, které v žácích vzbuzo va ly
zájem a motivaci na dalším učení.
V učňovských oborech byly hodiny jazyka anglického sice správně didakticky sestaveny,
ale žákům nebyl vůbec vytvořen prostor pro realizování dialogů a skupinovou práci, téměř
výlučně bylo využíváno frontální formy výuky kombinované se samostatnou prací žáků
založenou na procvičování gramatiky a slovní zásoby. Nácvik porozumění a poslechová
cvičení byly realizovány minimálně. Podpora výuky didaktickými pomůckami
a materiálními zdroji zcela chyběla. Výuka působila jednotvárně a nepodněcovala žáky
v zájmu o probíraný obsah učiva.
Vzdělávací cíle i vstupní motivace žáků byly v předmětech matematika, fyzika, chemie a
biologie a ekologie nastaveny ve většině hodin účinně. Vhodně zvolené metody a formy
výuky podněcovaly aktivity žáků. Pro pochopení a upevnění základních pojmů bylo
do výuky účelně zařazeno opakování a procvičování předešlého učiva. Vzhledem k velmi
rozdílným znalostem žáků chybělo ve výuce využití práce s úkoly odlišných kognitivníc h
náročností. Efektivně byla využita digitální technika, žáci měli dostatečný prostor pro
komunikaci, nebáli se dotazovat k probíranému učivu, v průběhu výuky dostávali zpětnou


2021/2022                                    4
vazbu využitelnou k jejich dalšímu učení. V závěrech všech hodin bylo vhodnou formou
provedeno společné shrnutí učiva vzhledem ke stanoveným cílům i hodnocení práce žáků
během výuky.
Ve sledovaných hodinách tělesné výchovy žákům byly vytvářeny podmínky ke zvládnutí
nových pohybových dovedností, k jejich upevňování, k podávání sportovních výkonů,
k prožitku z pohybových aktivit a ke kompenzaci negativních vlivů způsobu života. Většina
vyučovacích hodin měla tempo a spád s účelným využitím pomůcek, které zvyšova ly
motivaci žáků směrem k prováděným pohybovým aktivitám. Vyučujícími poskytovaná
zpětná vazba žákům v průběhu vyučovacích hodin, včetně vhodného využití chybovosti
žáků, napomáhala k lepšímu zvládnutí daného obsahu učiva.
Během všech sledovaných hodin odborných předmětů oboru vzdělání gastronomie a kuchař
číšník byla ve třídě přátelská atmosféra. Žákům byl vždy na začátku hodiny zřejmý cíl a po
aktivním zopakováni učivo z minulé hodiny, vhodně navazoval obsah nového učiva. Účelné
využití digitální techniky s ukázkami, efektivně podpořily motivaci žáků k probíranému
obsahu učiva. Ve většině hodin žáci účelně pracovali ve skupinách i samostatně, kdy
podmínky a podněty vytvářel učitel a aktivita po většinu hodiny byla na straně žáků.
Probíraný obsah učiva byl žákům v hodině technologie zdařile podpořen praktickými
ukázkami surovin, odkazy na zdravé stravování, propojení teorie a odborného výcviku a
příkladů z praxe.
Sledovaná výuka v odborných předmětech strojírenských, elektrotechnických a dřevařských
oborů vzdělání měla rozdílnou efektivitu využívání metod a forem výuky. V některých
hodinách scházela promyšlená struktura hodiny, vzdělávací cíle nebyly vždy zřetelně a jasně
formulované a nebylo využíváno mezipředmětových vztahů, čímž by byl vhodně doplněn
obsah probíraného učiva. Žáci byli motivováni k aktivitě a zájmu o probíraný obsah učiva,
ale v některých případech převládala pasivita žáků a v užitých vyučovacích metodách byl
aktivní především učitel. Dominantní organizační formou výuky byla frontální výuka
s využitím digitálních technologií, které však v některých případech byly využívá ny
neúčelně, a to pouze jako podklad pro zápis učiva do sešitů. Samostatná práce žáků
postrádala možnost využívání různých informačních zdrojů žáky při řešení úloh s následnou
analýzou, kterou by mohli interpretovat. Vhodné metody a formy výuky vedoucí ke zvýšení
aktivity žáků a rozvoji spolupráce, se vyskytly pouze v některých sledovaných hodinách.
Výuka praktického vyučování probíhala jak na pracovištích smluvních partnerů pod
vedením instruktorů, tak i v dílnách školy. Praktické vyučování vhodně navazova lo
na teoretické předměty, vycházelo z očekávaných dovedností uvedených ve ŠVP,
seznamovalo žáky s moderními technologiemi a cíleně rozvíjelo jejich pracovní postoje
i odpovídající klíčové kompetence. Žáci zodpovědně plnili stanovené úkoly, respektovali
nastavená pravidla včetně dodržování zásad bezpečnosti práce a dokázali cíleně diskutovat
k zadaným úkolům. Převážně pracovali se zájmem, dobře se orientovali v zadávací
dokumentaci a byli průběžně hodnoceni v dílčích činnostech i v rámci jejich pokroku.
Velmi dobře se daří nastavovat vzdělávací cíle jednotlivých hodin, které jsou díky vhodně
zvoleným metodám a zadávaným úlohám dosaženy. Motivace žáků k učení a jejich
podněcování k plnění zadaných úkolů je na velmi dobré úrovni. Ve větší míře by však do
výuky jednotlivých předmětů mělo být zařazeno využívání různých informačních zdrojů, ze
kterých by žáci dokázali provádět samostatné analýzy a tyto získané informace interpreto vat.




2021/2022                                    5
                          Hodnocení výsledků vzdělávání
Výsledky vzdělávání žáků byly pravidelně projednávány a analyzovány na jednáních
pedagogické rady, metodických a předmětových komisí i vedení školy. V případě potřeby
byla přijímána opatření, jejichž účinnost byla vyhodnocována. Sdílený elektronick ý
informační systém umožňoval všem aktérům vzdělávacího procesu systematické sledování
úspěšnosti žáků v průběhu celého školního roku. Zákonní zástupci žáků byli průběžně
informováni o prospěchu na třídních schůzkách i pomocí webového informačního systému.
Škola se jen v malé míře zapojovala do externího testování žáků a to pouze ve školním roce
2017/2018, kdy v oblasti mediální gramotnosti dosáhli žáci 2. ročníků slabých výsledků a
slabých výsledků dosáhli žáci 3. ročníků i ve školním roce 2018/2019 v oblasti informač ní
gramotnosti. Škola systematicky a pravidelně realizuje interní testování formou vstupníc h
testů u žáků 1. ročníků maturitních oborů v předmětech matematika, český jazyk a literatura
a anglický jazyk a cíleně tyto testy opakuje ve 2. a 3. ročnících. S výsledky testů předmětové
komise i vedení školy podrobně pracovalo a nastavovalo vhodná opatření ke zlepšení
vzdělávacích výsledků žáků. Žákům 4. ročníků maturitních oborů škola nabízela přípravné
maturitní testy, které byly efektivně využívána všemi žáky. Výsledky testů byly
vyhodnocovány a vhodně se s nimi pracovalo v hodinách daných předmětů.
Výsledky vzdělávání žáků vykazovaly v období posledních tří let vyrovnanou úroveň.
V průběhu vzdělávání docházelo u většiny oborů vzdělání k zlepšování průběžnýc h
vzdělávacích výsledků žáků. Škola systematicky identifikuje individuální potřeby žáků
s potřebou podpůrných opatření a efektivně uplatňuje vlastní strategii. Žáci se slabším
prospěchem a zvýšenou absencí byli ve škole evidováni, jejich neúspěchy a problémy
v učení se vedení školy i pedagogičtí pracovníci cíleně zabývali a v průběhu studia jim byla
poskytována základní podpora formou konzultací v jednotlivých předmětech. Současně
škola spolupracuje se školskými poradenskými zařízeními, přičemž jejich doporučení plně
respektuje. U většiny žáků, kteří využívají nabízené konzultace a jsou dostatečně
motivováni, došlo ke zlepšení klasifikace na konci školního roku. Dopady využíva nýc h
podpůrných opatření výchovná poradkyně účelně vyhodnocuje ve spolupráci s vyučujíc ími
školy a průběžně sleduje jejich uplatňování.
Celkové výsledky maturitní zkoušky v posledních třech letech vykazovaly rozdílnou úroveň
u jednotlivých oborů vzdělání. U dvouletého nástavbového oboru vzdělání Podnikání byly
výsledky žáků na velmi dobré úrovni, kdy převyšovaly celorepublikový průměr dosažených
výsledků žáků ve stejné skupině oborů. U ostatních čtyřletých oborů vzdělání Mechanik
seřizovač, Autotronik, Ekonomika a podnikání a Gastronomie docházelo k postupnému
zlepšování výsledků žáků, kdy ve školním roce 2020/2021 byly srovnatelné s republiko vým
průměrem ve stejné skupině oborů a u oboru vzdělání Ekonomika a podnikání tento průměr
převyšovaly. Ve zkušebním předmětu český jazyk u čtyřletých oborů vzdělání výsledky
žáků sice nedosahovaly republikového průměru v daných skupinách oborů, ale na základě
školou nastavených opatření docházelo k výraznému zlepšení výsledků žáků, kdy
ve školním roce 2020/2021 neuspělo pouze 5 žáků z 52 žáků konajících zkoušku společné
části maturitní zkoušky. Ve zkušebním předmětu anglický jazyk společné části maturitní
zkoušky žáci školy v posledních třech letech zaznamenali zlepšení v úspěšnosti při konání
této zkoušky a jejich dosažené výsledky vždy výrazně převyšovaly republikový průměr
daných skupin oborů. V profilové části maturitní zkoušky ve školním roce 2020/2021
neuspěl pouze 1 žák z 52 žáků konajících tuto zkoušku a v předešlých 2 letech byly výsledky
žáků vždy výrazně lepší v rámci republikového srovnání výsledků žáků v daných skupinách
oborů vzdělání.




2021/2022                                     6
Celkové výsledky závěrečných zkoušek učebních oborů v řádném termínu měly velmi
dobrou úroveň, ve školních letech 2018/2019, 2019/2020 a 2020/2021 neuspělo celkově
pouze 14 žáků, z celkového počtu 325 žáků konajících tuto zkoušku. Zlepšující se trend
se projevil ve školním roce 2020/2021, kdy neuspěli pouze 2 žáci a počet žáků, kteří
vykonali závěrečné zkoušky s vyznamenáním, se výrazně zvýšil.
Maturitní výsledky i výsledky závěrečných zkoušek vedení školy sledovalo, pečlivě
analyzovalo a vyhodnocovalo. Pro zlepšení žákovských výsledků, především u předmětů
společné části maturitní zkoušky vedení školy přijalo a realizovalo efektivní opatření
spočívající v navýšení hodinové dotace v českém jazyce, zavedením semináře pro žáky
maturujících z jednotlivých předmětů a skupinové i individuální konzultace. Dále škola
nabízela doučování v předmětech společné i profilové části maturitní zkoušky a jednotné
závěrečné zkoušky. Nastavená opatření se pozitivně odrazila na postupně se zlepšujíc íc h
výsledcích žáků při ukončování vzdělávání a to především u žáků tříletých učňovských
oborů vzdělání a významně u žáků čtyřletých maturitních oborů vzdělání konajícíc h
společnou část maturitní zkoušky z předmětu český jazyk.
Žáci školy se pravidelně zúčastňovali vědomostních a zejména mnoha dovednostníc h
soutěží, ve kterých úspěšně reprezentovali školu na regionální, republikové i mezinárod ní
úrovni. Velmi dobrých úspěchů žáci dosahovali v krajských kolech matematických soutěží.
Dále jednotliví žáci i žákovské týmy byli dlouhodobě vítězi soutěží na úrovni kraje
a současně se pravidelně umísťují na předních místech v celorepublikových kolech soutěže
Učeň instalatér a mezinárodní soutěži v oblasti gastronomie se zaměřením na cukrářství.


                                         Závěry
Vývoj školy
Od poslední inspekční činnosti došlo ke dni 1. srpna 2018 ke změně na pozici ředitele školy.
Vedení školy se podařilo v souladu s koncepcí rozvoje školy zkvalitnit materiální podmínky.
Silné stránky
Účelné a oboustranně přínosné partnerské vztahy se zaměstnavateli a profesními
organizacemi promítající se do kvality odborného vzdělávání a vytvářející podmínky pro
lepší uplatnitelnost absolventů na trhu práce.
Zapojení žáků školy do podpory polytechnického vzdělávání v rámci spolupráce se
základními i mateřskými školami.
Výborné výsledky žáků při dovednostních soutěžích v oboru vzdělání Cukrář a Instalatér na
regionální a republikové úrovni a velmi dobrá úspěšnost žáků v matematických soutěžích na
regionální úrovni.
Kvalitní práce s výsledky vzdělávání, včetně vyhodnocování a přijímání účinných opatření.
Nadstandartní úroveň poskytování školních poradenských a konzultačních služeb v oblasti
výchovného poradenství.
Slabé stránky a/nebo příležitosti ke zlepšení
Vytvořit prostor pro samostatné využívání různých informačních zdrojů žáky při řešení úloh
a následnou analýzu, kterou by dokázali interpretovat.
Absence forem výuky podporující spolupráci žáků při řešení učebních úloh.




2021/2022                                    7
Při výuce aktivně pracovat se všemi žáky a nabízet jim možnost výběru z úloh odlišné
kognitivní náročnosti.

Doporučení pro zlepšení činnosti školy
Nadále dodržovat nastavená opatření vedoucí ke zlepšování výsledků při ukončování
vzdělávání z předmětu český jazyk a hledat nová opatření ke zlepšení.
Podporovat formy výuky vedoucí ke spolupráci mezi žáky.


            Seznam dokladů, o které se inspekční zjištění opírají
 1.    Zřizovací listina Středního odborného učiliště, Vsetín, Turkmenská 1612 čj.
       1147/2001/ŠK ze dne 12. 9. 2001, vydaná Zlínským krajem včetně Dodatku č. 1 až 5
 2.    Jmenování na pracovní místo ředitele Střední odborné školy Josefa Sousedíka Vsetín,
       čj. KUZL 43620/2018 ze dne 9. 7. 2018 s účinností od 1. 8. 2018
 3.    Školní vzdělávací programy vyučovaných oborů vzdělání ve školním roce 2021/2022
       k datu inspekce
 4.    Strategický plán rozvoje školy období 2018 – 2023 ze dne 1. 11. 2018
 5.    Školní řád 2021/2022 platný od 1. 9. 2021 ze dne 31. 8. 2021
 6.    Plán kontrolní a hospitační činnosti na školní rok 2021/2022
 7.    Zápisy předmětových komisí za školní rok 2020/2021 a 2021/2022 k datu inspekce
 8.    Zápisy metodických komisí za školní rok 2020/2021 a 2021/2022 k datu inspekce
 9.    Zápisy z pedagogických rad ve školním roce 2019/2020, 2021/2021 a 2021/2022
       k datu inspekce
10.    Třídní knihy a třídní výkazy za školní rok 2021/2022 k datu inspekce
11.    Přehled prospěchu jednotlivých tříd ve školním roce 2018/2019, 2019/2020 a
       2020/2021
12.    Výsledky maturitních a závěrečných zkoušek ve školním roce 2018/2019, 2019/2020
       a 2020/2021
13.    Organizace školního roku 2021/2022
14.    Hospitační záznamy za školní rok 2020/2021 a 2021/2022 k datu inspekce
15.    Výroční zpráva o činnosti školy ve školním roce 2018/2019, 2019/2020 a 2020/2021
16.    Rozvrh vyučovacích hodin ve školním roce 2021/2022 k datu inspekce
17.    Kritéria přijímacího řízení ke vzdělávání ve střední škole, denní forma vzdělávání, 1.
       kolo pro školní rok 20202/2021
18.    Smlouvy o zajištění odborné praxe (vzorek) ve školním roce 2020/2021 a 2021/2022
       k datu inspekce
19.    Plán DVPP školní rok 2021/2022 ze dne 1. 9. 2021, dlouhodobý plán DVPP revize
       2021 ze dne 1. 9. 2021
20.    Aktuální přehled pedagogických pracovníků školy vedený k termínu inspekční
       činnosti, doklady o dosaženém vzdělání pro splnění odborné kvalifikace
       pedagogického pracovníka
21.    Dokumentace školy prokazující trvalou snahu při hledání kvalifikova n ýc h
       pedagogických pracovníků vedená k datu inspekční činnosti
22.    Doklady související se zajištěním bezpečnosti žáků při poskytování vzdělává ní
       a školských služeb, školní rok 2020/2021 a 2021/2022 k datu inspekční činnosti
23.    Doklady vztahující se k finančním podmínkám školy za rok 2020
24.    Dokumentace školní jídelny za měsíce září 2021 a říjen 2021




2021/2022                                    8
                                        Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Zlínský inspektorát, Zarámí 88,
P. O. Box 125, 760 01 Zlín, případně prostřednictvím datové schránky (g7zais9), nebo
na e-podatelnu csi.z@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Radovan Zicháček, školní inspektor,            Radovan Zicháček v.r.
 vedoucí inspekčního týmu
 Ing. Zuzana Mücková, školní inspektorka              Zuzana Mücková v.r.
 Mgr. Zuzana Tydlačková, školní
 inspektorka                                         Zuzana Tydlačková v.r.
 Ing. Miroslav Školoudík, kontrolní
 pracovník                                           Miroslav Školoudík v.r.
 Věra Změlíková, kontrolní pracovnice                  Věra Změlíková v.r.
 Bc. Jana Mazáková, kontrolní pracovnice               Jana Mazáková v. r.
 Mgr. Jaroslav Čech, kontrolní pracovník               Jaroslav Čech v. r.

Ve Zlíně 17. 12. 2021


Datum a podpis ředitele školy zařízení potvrzující projednání a převzetí inspekční
zprávy


 Mgr. Marek Wandrol,                                  Marek Wandrol v. r.
 ředitel školy

Ve Vsetíně 20. 12. 2021




2021/2022                                   9
