CSI0X00BU9YR




                              Česká školní inspekce
                               Ústecký inspektorát
                   W. Churchilla 6/1348, 400 01 Ústí nad Labem
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIU-1226/23-U
                                      Sp. zn. ČŠIU-S-246/23-U


Název                               Střední lesnická škola a Střední odborná škola,
                                    Šluknov, příspěvková organizace
Sídlo                               T. G. Masaryka 580, 407 77 Šluknov
E-mail                              info@lesnicka-skola.cz
IČO                                 47 274 719
Identifikátor                       600 010 155
Právní forma                        příspěvková organizace
Zastupující                         Mgr. Bc. Rudolf Sochor
Zřizovatel                          Ústecký kraj
Místa inspekční činnosti            T. G. Masaryka 580, Karlova 329, Karlova 564,
                                    Mlýnská 224, Sukova 829, Šluknov
Inspekční činnost na místě          6. 11. 2023 − 9. 11. 2023

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Hodnocení podmínek, průběhu a výsledků vzdělávání poskytovaného střední školou
a domovem mládeže podle příslušných školních vzdělávacích programů.
Zjišťování a hodnocení naplnění školních vzdělávacích programů pro střední a zájmové
vzdělávání a jejich souladu s právními předpisy a rámcovými vzdělávacími programy.
                                     Charakteristika
Střední lesnická škola a Střední odborná škola, Šluknov, příspěvková organizace (dále
„škola“) vykonává činnost střední školy, domova mládeže a školní jídelny.
Ve školním roce 2023/2024 se ve škole vzdělávají žáci v těchto oborech vzdělání:
41-46-M/01 Lesnictví, 68-42-M/01 Bezpečnostně právní činnost, 75-41-M/01 Sociální
činnost, 41-56-H/01 Lesní mechanizátor, 41-56-E/01 Lesnické práce, 65-51-E/02 Práce ve
stravování a 75-41-E/01 Pečovatelské služby.
K 30. 9. 2023 škola vykázala 430 žáků v 21 třídách v denní formě vzdělávání, z toho 304
žáků v oborech vzdělání zakončených maturitní zkouškou a 126 žáků v oborech vzdělání
zakončených závěrečnou zkouškou. Škola vzdělává také 58 žáků ve dvou třídách v dálkové
formě vzdělávání v oboru vzdělání Lesnictví. Ve třech domovech mládeže bylo k 30. 9. 2023
ubytováno 135 žáků.
V době inspekční činnosti se ve škole vzdělávalo 40 žáků se speciálními vzdělávac ími
potřebami individuálně integrovaných do běžných tříd a šest žáků s odlišným mateřským
jazykem. Šest žáků bylo vzděláváno podle individuálního vzdělávacího plánu z jiných
závažných důvodů.
Další informace o škole je možné získat na webových stránkách školy www.lesnicka-
skola.cz.


                          Hodnocení podmínek vzdělávání
Kvalitní řízení školy vychází z koncepce, která reflektuje nabídku oborů vzdělání a vychází
z podmínek a potřeb regionu, ve kterém se škola nachází. Při stanovení hlavních cílů ředitel
školy zúročil své dlouholeté manažerské a pedagogické zkušenosti. Stanovené priority,
kterými jsou především snaha o maximální propojení teoretické a praktické výuky a zajištění
materiálních podmínek pro vzdělávání tak, aby odpovídaly současným trendům
a požadavkům na trhu práce, se daří s aktivním zapojením všech zaměstnanců, kvalitní
spoluprací se sociálními partnery a četnou projektovou činností úspěšně naplňovat.
Důležitým nástrojem řídicího procesu je otevřená komunikace, která značnou měrou přispěla
mj. k vytvoření příznivé atmosféry ve škole. Účelné delegování kompetencí umožňuje
bezproblémové fungování školy. Do plnění stanovených cílů se svojí činností aktivně
zapojují také předmětové komise.
Mezi strategické partnery školy patří především firmy, které se školou participují na realizac i
odborné praxe žáků. Zástupci školy a sociálních partnerů se pravidelně setkávají
a vyhodnocují průběh nejen odborných praxí, ale i zážitkově motivačních aktivit pro žáky.
Do činnosti školy a domovů mládeže se zapojují také žáci prostřednictvím žákovských
parlamentů (školní a domova mládeže).
Vedení školy se podařilo stabilizovat pedagogický sbor. Velkým přínosem zejména pro
odbornou výuku jsou odborníci z praxe, jejichž bohaté zkušenosti a dlouholetá praxe
přispívají ke zvyšování její kvality. Další vzdělávání pedagogických pracovníků je
plánováno v souladu s potřebami školy i s plány jejich osobního rozvoje a je zaměřeno na
rozvoj odborných kompetencí jednotlivých učitelů. Osvědčují se také vzájemné hospitace
pedagogů, které jsou realizovány již řadu let s cílem postupně zvyšovat kvalitu vzdělává ní.
Z výsledků hospitační činnosti České školní inspekce vyplynulo, že v dalším vzdělává ní
pedagogů je třeba se zaměřit zejména na oblasti formativního hodnocení, diferenc iace
a individualizace výuky, práce s informačními zdroji včetně vedení žáků ke kritickému


                                              2/8
myšlení. S ohledem na vysoký počet žáků ubytovaných v domovech mládeže realizuje škola
velké množství volnočasových aktivit, na jejichž realizaci se podílí většina pedagogickýc h
pracovníků. Zájem o tyto aktivity je ze strany žáků značný.
Služby školního poradenského pracoviště zajišťují výchovná poradkyně, školní metodička
prevence a kariérové poradkyně. Od školního roku 2023/2024 posílila poradenský tým
školní psycholožka, která pomáhá s vytipováváním žáků ohrožených školním neúspěchem,
poskytuje žákům krizové intervence a nabízí odborné konzultace žákům, rodičům
i pedagogům.
Škola přistupuje velmi aktivně ke zkvalitňování materiálních podmínek pro vzdělává ní,
které jsou na nadstandardní úrovni. Pravidelně se daří obnovovat materiální vybavení pro
všechny vzdělávací oblasti a reflektovat tak moderní trendy ve vzdělávání. Pro rozvoj
odborných kompetencí disponuje škola řadou velmi dobře vybavených odborných učeben
a dílen s různým zaměřením. Pedagogové školy také vytvořili kvalitní výukové materiály
pro odborné předměty a český jazyk, které žáci využívají ve výuce jako učebnici, pracovní
sešit i cvičebnici.


                          Hodnocení průběhu vzdělávání
Společným znakem hospitované teoretické výuky byla vstřícná a přátelská atmosféra
s respektujícím přístupem učitelů k žákům. Při plánování a realizaci výuky vycháze li
vyučující z cílů stanovených školními vzdělávacími programy. Část sledovaných hodin byla
výrazně výkladová, chyběla vhodná aktivizace žáků, minimálně byly rozvíjeny jejich
kooperativní dovednosti. Často chyběla diferenciace a individuální podpora, žáci plnili
obsahem, typem, rozsahem i náročností shodné úkoly. Někteří učitelé seznamovali žáky
většinou jen s tématem či programem vyučovací hodiny, chybělo zapojení žáků do
vyhodnocení naplnění vzdělávacího cíle, méně často a na rozdílné úrovni byli žáci vedeni
k hodnoticím dovednostem. Didaktická technika byla využita především k prezentová ní
učiva, příp. k posílení názornosti výuky jinými formami (výuková videa, elektronické
učebnice, prezentace tématu). Spíše ojediněle byl vytvořen prostor pro posilová ní
kompetencí žáků využívat digitální technologie, účelně pracovat s informačními zdroji
a rozvíjet kritické myšlení.
Zdařilá byla vyučovací hodina sociální politiky oboru Sociální činnost, kdy učitelka žáky po
celou hodinu aktivně zapojovala do výuky. Vyučovací činnost podpořila kvalitními
učebními materiály, které si sama vytvořila. Studijní materiály si vytvářely také učitelky
českého jazyka. Rozvoj tvořivosti se úspěšně podařil při hodině českého jazyka, kdy
vyučující pro žáky připravila vlastní poutavý příběh s historickou tematikou, který měli žáci
dokončit podle své fantazie. Další dílčí úkoly v textu přispěly k rozvíjení jejich čtenářské
gramotnosti. Současně bylo působeno na postojové složky osobnosti žáků. Zvolená aktivita
zároveň přispěla k rozvoji kooperativních dovedností žáků.
Sledovaná praktická výuka se konala v přírodním terénu (les, školní zahrada). Velmi dobré
materiální a technické vybavení odpovídá současným požadavkům na trhu práce a vytváří
předpoklady pro úspěšné naplnění odborného profilu absolventa. Odborný výcvik byl veden
na profesionální úrovni. Praktické dovednosti jednotlivců byly účelně rozvíjeny. Žáci byli
vedeni k samostatnosti, aktivně se do výuky zapojovali, ochotně s vyučujíc ími
spolupracovali a vykonávali zadávané úkoly. Příjemná pracovní atmosféra vhodně
podporovala proces učení.




                                            3/8
Odborná praxe oboru vzdělání Bezpečnostně právní činnost, která je vykonávána zejména
u sociálních partnerů, kteří svou činností odpovídají tomuto zaměření, účelně přispívá
k naplňování profilu absolventa a k rozvoji klíčových kompetencí žáků. Škola organizuje od
1. do 3. ročníku pětidenní speciální kurzy, které jsou velmi dobře provázané s klíčovými
kompetencemi a efektivně napomáhají naplnění profilu absolventa.


                         Hodnocení výsledků vzdělávání
Na začátku školního roku zadávají učitelé v oborech vzdělání zakončených maturitní
zkouškou vstupní testy z matematiky, českého a cizího jazyka. Výsledky vyhodnocují
vyučující daného předmětu a projednávány jsou za účasti vedení školy v rámci
předmětových komisí. Podle výsledků jsou žáci v rámci dělených hodin zařazováni do
skupin, jež jsou prostupné. V oborech vzdělání zakončených závěrečnou zkouškou jsou
vstupní testy zadávány především z odborných předmětů. V průběhu roku jsou ve všech
oborech vzdělání zadávány písemné práce po větších tematických celcích nebo čtvrtletní
písemné práce, kterými pedagogové ověřují očekávané výstupy podle školních vzdělávac íc h
programů. Jejich výsledky vyhodnocují a na problémové oblasti se zaměřují ve výuce. Žáky
ohrožené školním neúspěchem pedagogové identifikují průběžně nebo na základě
čtvrtletního hodnocení. Jako účinné opatření je realizováno individuální nebo skupinové
doučování. Účast je evidována a umožňuje tak pedagogům a vedení školy vyhodnoco vat
jeho efektivitu.
Škola také reagovala na slabé výsledky žáků u jednotné přijímací zkoušky. Pro uchazeče
o střední vzdělání zakončené maturitní zkouškou organizuje zdarma třikrát v roce přijímac í
zkoušky nanečisto spojené s programem pro zákonné zástupce. Na základě zjištěnýc h
slabých výsledků z matematiky realizuje škola z tohoto předmětu doučování. V rámci
opatření k maturitní zkoušce realizuje škola pro žáky přípravu k této zkoušce nad rámec
běžného rozvrhu, rozvíjí jejich hodnoticí dovednosti a prostřednictvím souvislého projevu
v českém nebo cizím jazyce také jejich komunikační dovednosti.
O efektivitě realizovaných opatření svědčí úspěšnost žáků při ukončování vzdělává ní
maturitní zkouškou. Ve společné části maturitní zkoušky byla u oboru vzdělání Lesnictví
v jarním zkušebním období hrubá neúspěšnost (poměr žáků neúspěšných nebo nekonajíc íc h
k počtu žáků přihlášených) 26 % (ČR 21 %), u oboru Bezpečnostně právní činnost 25 %
(ČR 33 %) a Sociální činnost 0 % (ČR 33 %). Ve všech oborech je procento hrubé
neúspěšnosti dáno pouze žáky, kteří maturitní zkoušku v jarním zkušebním období roku
2023 nekonali (všichni, kteří společnou část maturitní zkoušky konali, byli úspěšní).
U maturitní zkoušky celkem byla hrubá neúspěšnost školy v oboru Lesnictví srovnatelná
s republikovým průměrem v dané skupině oborů (30 %), v oboru Bezpečnostně právní
činnost vyšší (škola 50 %, ČR 25 %) a v oboru Sociální činnost nižší (škola 6 %, ČR 25 %).
Po podzimním termínu se hrubá neúspěšnost školy v oboru vzdělání Lesnictví snížila
u maturitní zkoušky celkem na 13 % a ve společné části na 15 %, v oboru vzdělání
Bezpečnostně právní činnost u maturitní zkoušky celkem na 14 % a ve společné části na 4 %
a v oboru vzdělání Sociální činnost u maturitní zkoušky celkem na 0 %.
V oborech vzdělání zakončených závěrečnou zkouškou v jarním zkušebním období uspěli
všichni žáci, kteří závěrečnou zkoušku konali. Pouze čtyři žáci konali zkoušku v podzimním
zkušebním období. Tři žáci neuspěli a budou konat opravnou zkoušku.
Žáci jsou motivováni k účasti v předmětových, odborných a sportovních soutěžích. Úspěchy
na regionální úrovni dosahují ve sportovních soutěžích, na republikové i mezinárodní úrovni
v odborných soutěžích.


                                            4/8
Efektivní spolupráce a profesní erudice všech pracovníků školního poradenského pracoviště
se pozitivně promítá do kvality poskytovaných poradenských služeb. Výchovná poradkyně
průběžně sleduje vzdělávací výsledky žáků, informuje pedagogy o žácích se speciálními
vzdělávacími potřebami a poskytuje všem metodickou podporu, která je podpořena
přehlednými metodickými materiály, které pro pedagogy vytváří. Společně s nimi
vyhodnocuje efektivitu poskytované podpory a spolupracuje se školskými poradenskými
zařízeními. Tým poradenských pracovníků se pravidelně schází a společně řeší aktuální
problémy žáků při vzdělávání. V případě potřeby je svolávána výchovná komise, která
přijímá příslušná opatření a vyhodnocuje jejich účinnost. Vhodně nastavené kariérové
poradenství žákům pomáhá při výběru jejich dalšího studia nebo při uplatnění na trhu práce.
Kariérové poradkyně aktivně spolupracují s úřadem práce i s profesními organizacemi.
Škola má promyšlený systém primární prevence, který reaguje na aktuální potřeby školy
i jednotlivých žáků a je efektivně propojen s oblastí výchovného poradenství. Hlavním cílem
preventivního programu je včas podchytit rizikové projevy chování žáků a účinně jim
předcházet, podpořit zájmovou činnost a budovat dobrý vztah žáků ke škole. Jeho přirozenou
součástí je práce s třídními kolektivy, mapování třídního klimatu i strategie předcházení
školní neúspěšnosti. Činnost metodičky prevence je aktuálně zaměřena na prevenci v oblasti
záškoláctví, závislostí, projevů šikany, kyberšikany a vedení žáků ke zdravému životnímu
stylu. Jakékoliv náznaky problémového chování jsou řešeny bezodkladně, což přispívá
k jejich minimalizaci.
K vytváření zdravého školního klimatu třídních kolektivů napomáhají adaptační programy
pro žáky prvních ročníků. Kromě aktivit zaměřených na upevňování dobrých prosociálníc h
vztahů ve třídách, jsou žáci také seznamováni se strategiemi efektivního studia. Ve škole
jsou organizovány rozmanité školní i mimoškolní akce, kde se žáci učí, jak smyslup lně
naplňovat volný čas. Práce školního poradenského pracoviště je propojena s činností
domovů mládeže. Účastníci jsou například seznamováni s efektivním plánováním studia
a s psychohygienou. Nabízené činnosti účinně přispívají k jejich osobnostnímu rozvoji.


                                        Závěry
Vývoj školy
– Výrazně se zlepšily materiální podmínky pro vzdělávání (dvě nové budovy domova
  mládeže, nová sportovní hala, nová střelnice, venkovní hřiště, zázemí pro praktické
  vzdělávání – dílny, honitba).
– Zvýšil se počet žáků.
– Byly redukovány obory vzdělání s důrazem na jejich vzájemnou prostupnost.
– Přetrvávající nedostatky jsou v pravidelném využívání aktivizujících metod a forem
  výuky a v systematickém rozvoji hodnoticích dovedností žáků.
Silné stránky
  Střední škola – negymnaziální obory
– Reálně a srozumitelně formulovaná vize ředitele školy, se kterou se identifikují aktéři
  vzdělávání, významně podporuje sounáležitost žáků se školou, jejich profesní rozvoj,
  uplatnění na trhu práce i v občanském životě. (1.1)
– Aktivní spolupráce se sociálními partnery směřuje k těsnému propojení výuky s praxí
  a k následnému uplatnění na trhu práce. (1.5)


                                           5/8
– Velmi dobré prosociální vztahy a četná prezentace školy na veřejnosti efektivně přispívají
  k pozitivnímu klimatu školy, které podporuje učení každého žáka. (2.2)
– Nadstandardní materiální podmínky pro vzdělávání včetně vlastních učebních materiálů
  účelně přispívají k úspěšnému naplnění profilu absolventa. (2.4)
– Systematická práce školního poradenského pracoviště ve všech součástech školy a účelně
  nastavený systém primární prevence eliminují výskyt rizikového chování a pozitivně
  ovlivňují osobnostní rozvoj žáků. (6.2)
   Domov mládeže
– Velké množství volnočasových aktivit a účinná podpora školy při přípravě žáků na výuku
  napomáhají k smysluplnému naplnění jejich volného času a pozitivně ovlivňují
  vzdělávací výsledky. (6.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
   Střední škola – negymnaziální obory
– Pedagogové nepravidelně zařazují v průběhu výuky práci s informačními zdroji, méně
  jsou využívány metody podporující rozvoj kritického myšlení. (4.2)
– Diferenciace a individualizace vzdělávacího obsahu a zadávaných úkolů jen v malé míře
  zohledňují kognitivní schopnosti jednotlivých žáků. Žákům není v průběhu výuky
  poskytována účinná zpětná vazba o jejich dosahovaném vzdělávacím pokroku. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Příklad inspirativní praxe
Kvalitní učební materiály – učebnice, cvičebnice a pracovní sešit, které vytvořili pedagogové
školy pro odborné předměty a český jazyk, využívají žáci školy nejen v průběhu výuky, ale
i při přípravě na ni.
Doporučení pro zlepšení činnosti školy
– Další vzdělávání pedagogických pracovníků zaměřit na oblasti formativního hodnocení,
  diferenciace a individualizace výuky, práce s informačními zdroji a vedení žáků ke
  kritickému myšlení.
– V průběhu výuky pravidelně zařazovat práci s informačními zdroji, vést žáky ke
  kritickému myšlení.
– Ve výuce systematicky využívat formativní hodnocení žáků.
– Prostřednictvím diferencované výuky a zadáváním úloh různé kognitivní náročno sti
  zohledňovat vzdělávací potřeby žáků dle jejich individuálních předpokladů.
– Prostřednictvím hospitační činnosti poskytovat pedagogům účinnou zpětnou vazbu
  o kvalitě vzdělávacího procesu.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 10 dnů od marného uplynutí lhůty pro podání připomínek k obsahu


                                             6/8
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Úplné znění zřizovací listiny příspěvkové organizace č. j.: 142/2001 (ze dne
      11. 1. 2019) včetně Příloh č. 1 a 2
 2.   Jmenovací list – jmenování ředitelem příspěvkové organizace s účinností od
      1. 8. 2013 na dobu šesti let včetně Informace o pokračování na vedoucím pracovním
      místě ředitele od 1. 8. 2019 (další šestileté období)
 3.   Výpisy z rejstříku škol a školských zařízení MŠMT (ze dne 6. 11. 2023)
 4.   Školní řád střední školy vydaný s účinností od 1. 9. 2022
 5.   Informační systém školy a webové stránky www.lesnicka-skola.cz
 6.   Třídní knihy, školní rok 2023/2024 (vzorek)
 7.   Dokumentace domova mládeže, školní rok 2023/2024 (vzorek)
 8.   Školní vzdělávací programy vyučovaných oborů vzdělání platné ve školním roce
      2023/2024
 9.   Školní vzdělávací program domova mládeže patný ve školním roce 2023-2024
10.   Koncepce školy – strategický plán rozvoje 2023-2024
11.   Plán kontrolní a hospitační činnosti v hodnoceném období včetně hospitačníc h
      záznamů (vzorek)
12.   Školní matrika v elektronické podobě vedená k termínu inspekční činnosti (vzorek)
13.   Zápisy z pedagogických rad a metodických sdružení, školní roky 2022/2023
      a 2023/2024 (vzorek)
14.   Personální dokumentace pedagogických pracovníků včetně osvědčení z dalšího
      vzdělávání (vzorek)
15.   Dokumentace k výchovnému poradenství a prevenci rizikového chování vedená
      k datu inspekční činnosti
16.   Výroční zpráva o činnosti školy za školní rok 2022/2023
17.   Inspekční zpráva České školní inspekce č. j.: ČŠIU-1730/15-U


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.



                                         7/8
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Ilona Hronová, školní inspektorka, vedoucí inspekčního týmu
 Ing. Anna Kejřová, školní inspektorka
 PhDr. Alena Pilousová, školní inspektorka
 Bc. Blanka Zoudunová, kontrolní pracovnice
 Mgr. Michal Peterka, odborník v oblasti bezpečnostně právní činnosti
 Mgr. Bc. Vít Bureš, odborník v oblasti bezpečnostně právní činnosti
7. 12. 2023




                                           8/8
