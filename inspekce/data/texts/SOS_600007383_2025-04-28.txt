                                  Česká školní inspekce
                                 Středočeský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIS-1656/25-S
                                       Sp. zn. ČŠIS-S-358/25-S


Název                               Česká zahradnická akademie Mělník - střední škola
                                    a vyšší odborná škola, příspěvková organizace
Sídlo                               sady Na Polabí 411/72, 276 01 Mělník
E-mail                              skola@zas-me.cz
IČO                                 00 069 221
Identifikátor                       600 007 383
Právní forma                        příspěvková organizace
Zastupující                         Ing. Anna Richterová
Zřizovatel                          Středočeský kraj
Místo inspekční činnosti            sady Na Polabí 411/72, Dobrovského 1776/10, Mělník
Inspekční činnost na místě          28. – 30. 4. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání podle přísluš nýc h
školních vzdělávacích programů (dále „ŠVP“) a akreditovaného vzdělávacího programu
(dále „AVP“), jejich naplňování, souladu ŠVP s právními předpisy a rámcovým
vzdělávacím programem podle § 174 odst. 2 písm. b) a c) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.
                                    Charakteristika
Příspěvková organizace (dále „škola“) vykonává činnost střední školy (dále „SŠ“), vyšší
odborné školy (dále „VOŠ“), domova mládeže (dále „DM“), školní jídelny a školní jídelny-
výdejny.
V SŠ se k 30. 9. 2024 vzdělávalo 284 žáků (naplněnost 71 %) ve čtyřletém oboru středního
vzdělání s maturitní zkouškou (dále „maturitní obor“) Zahradnictví (213 žáků) a tříleté m
oboru středního vzdělání s výučním listem (dále „učňovský obor“) Zahradník (71 žáků).
V období od předchozí inspekční činnosti (2018) škola nově nabízí v ŠVP maturitního oboru
Zahradnictví čtyři zaměření, a to Floristická tvorba, Zahradní tvorba, Vinařství a zpracování
zahradnických produktů a Květinový farmář, a v ŠVP tříletého oboru Zahradník dvě
zaměření, a to Zahradník – Vinař, Ovocnář a Zahradník – Florista. Ve VOŠ se k 31. 10. 2024
v AVP Zahradní a krajinná tvorba vzdělávalo 156 studentů (naplněnost 31 %), z toho
v denní formě 15 a v dálkové formě 141 studentů. V DM bylo k 31. 10. 2024 ubytováno 110
žáků a studentů (naplněnost 73 %).
Počet žáků, studentů dálkové formy studia a ubytovaných od předešlé inspekční činnosti
výrazně vzrostl. Počet studentů denní formy studia je nízký a dlouhodobě stagnuje. Maturitní
obor Vinohradnictví se vyučoval z důvodu poklesu zájmu uchazečů do školního roku
2020/2021.
K termínu inspekční činnosti škola eviduje 55 žáků se speciálními vzdělávacími potřebami,
což představuje trojnásobné zvýšení jejich počtu od roku 2018. Dvěma žákům bylo povoleno
vzdělávání podle individuálního vzdělávacího plánu ze zdravotních důvodů. Ve škole se
vzdělává 13 žáků s odlišným mateřským jazykem bez jazykové bariéry.


                         Hodnocení podmínek vzdělávání
Ředitelka školy (dále „ředitelka“) působí ve funkci od roku 2015. Reálně stanovené
koncepční cíle jsou pravidelně aktualizovány. Daří se je naplňovat například v oblasti
odborných kompetencí žáků a studentů a vztahů se sociálními partnery. Zlepšily se výsledky
žáků ve společné části maturitní zkoušky (dále „MZ“). Škola průběžně získává infor mace
potřebné pro další směřování a zohledňuje je při tvorbě strategických dokumentů. Podařilo
se koncepčně upravit ŠVP a zavést různá zaměření stávajících oborů. Zároveň je umožně na
prostupnost oborů. Zlepšila se propagace školy např. novými webovými stránkami, a to díky
systematickému působení nového marketingového týmu.
Systém řízení odpovídá velikosti a zaměření školy. Ředitelka účelně operativně a plánovitě
spolupracuje se svými zástupci a nově ustanovenou vedoucí DM. Na řízení se převážně
účinně podílejí předmětové komise a pedagogická rada. K funkčnosti řízení přispívá přenos
informací ve sdíleném digitálním prostředí. Kontrola pedagogického procesu probíhá
plánovitě formou hospitací ředitelky a jejích zástupců či vzájemných hospitací pedagogů,
a to s různou mírou efektivity. Vzhledem ke sledovanému průběhu vzdělávání je příležitos tí
ke zlepšení podpora diferenciace výuky pro nadané žáky a zařazování formativního
hodnocení.
Žáky a studenty vzdělává převážně odborně kvalifikovaný pedagogický sbor, který se
postupně obměňuje a rozšiřuje. Aktuálně jej tvoří 36 učitelů v pracovním poměru a dva
externí učitelé. Z šesti nekvalifikovaných učitelů si dva vzdělání doplňují. Personální
zabezpečení v DM zajišťuje pět kvalifikovaných vychovatelek a dva pracovníci
vykonávající noční dohled. Ve školním poradenském pracovišti ředitelka účelně koordinuje



                                            2/8
činnost kvalifikované výchovné poradkyně a nově ustanovené školní metodičky prevence.
Ve škole dále kvalifikovaně působí koordinátor environmentálního vzdělávání, výchovy
a osvěty. Ředitelka prokazatelně usiluje o zajištění vzdělávání odborně kvalifikova nými
pedagogy. Vytváří vhodné podmínky pro další vzdělávání pedagogických pracovníků, které
probíhá plánovitě podle potřeb školy a dle zájmu jednotlivých pedagogů. Ředitelka efektivně
dbá na vlastní profesní rozvoj. Mentoring nových učitelů je účelný.
Škola aktivně využívá vícezdrojové financování. Finanční zdroje školy, včetně prostředků
z různých projektů a programů a ze zisku z doplňkové činnosti, jsou efektivně vynakládá ny
k zajištění vzdělávání. Dochází k průběžnému a systematickému zlepšování materiálně
technických podmínek pro výuku aj. V DM proběhla rekonstrukce prostor a průběžně se
pořizuje nové vybavení.
Naplňování ŠVP a AVP účinně podporuje dlouhodobá spolupráce školy s kvalitními
sociálními partnery včetně zaměstnavatelů v regionu, z nichž je řada absolventy školy.
Příkladně je rozvíjena zahraniční mobilita žáků a studentů. Výrazným pozitivem pro žáky
a studenty je zapojování externích odborníků do výuky i zařazování odborných přednášek
nebo exkurzí. Nechybí efektivní kooperace s obdobně zaměřenými školami. Zákonní
zástupci prostřednictvím spolku vhodně podporují aktivity žáků. Nabídkou kurzů se škola
vhodně zapojuje do rozvoje vzdělanosti regionu.
Škola dbá na zajišťování bezpečného prostředí pro žáky a studenty, pravidelně je poučuje
o dodržování pravidel bezpečnosti a ochrany zdraví. Míra úrazovosti je nízká.


                          Hodnocení průběhu vzdělávání
Sledované vyučování v SŠ bylo v souladu se ŠVP. Vyučující správně využívali znalosti
a zkušenosti žáků. Pro řešení úkolů učitelé žákům poskytovali dostatek času. Z forem výuky
převládal zejména účelný frontální výklad, doplněný kooperativními formami, které
podporovaly interakci žáků, a to především při výuce všeobecně vzdělávacích předmětů,
méně již teoretických odborných předmětů. V hospitované teoretické výuce chyběl
diferencovaný přístup učitelů zohledňující rozdílné dovednosti žáků zvláště nadaných. Ti až
na výjimku neměli např. možnost výběru z různě obtížných úkolů. Vedení žáků
k sebehodnocení či vrstevnickému hodnocení v rámci formativního hodnocení bylo
využíváno zřídka.
Ve sledovaném průběhu teoretického vyučování ve vzdělávací oblasti jazykového
vzdělávání došlo od minulé inspekční činnosti ke zlepšení, a to ve využívání kooperativníc h
forem výuky. Žáci tak byli smysluplně aktivizováni k vyjadřování názorů a k rozvíje ní
svých komunikačních dovedností. Důraz byl kladen na důkladné opakování probraného
učiva, případné nejasnosti učitelé vhodně vysvětlovali. Názornost podporovalo dostatečné
využívání didaktické techniky. Efektivitu výuky anglického jazyka výrazně zvyšovalo její
vedení v cílovém jazyku. Matematické vzdělávání probíhalo v příjemné atmosféře
s přátelským přístupem a účelnou komunikací. Vyučující dodržovali správnou strukturu
vyučovací hodiny, seznámili žáky s jejím cílem a v závěru výuky věnovali dostatek času
vyhodnocení jeho naplnění. Postupné vysvětlování učiva doprovázené promítáním
přehledných poznámek a zohledňování potřeb žáků přispělo ke zvládnutí nároků ve výuce.
Vyučující si rovněž průběžné ověřovali, zda je žákům jasný způsob řešení příkladů a kladli
jim problémové otázky. Žáci na ně dokázali správně odpovídat.
Výuka teoretických odborných předmětů se vyznačovala účelným využitím zásady
názornosti. Učitelé měli k dispozici obrazový materiál, videoukázky a díky bohatému


                                            3/8
sbírkovému materiálu i vzorky různých rostlin. Efektivně bylo využito zázemí školy pro
ukázky jednotlivých druhů a kultivarů v reálném prostředí. Teoretické učivo bylo vhodně
propojeno s praktickým např. při výuce základů floristiky nebo ovocnictví. Cíleně bylo
předkládáno       v patřičných   souvislostech     včetně     mezipředmětových         vztahů.
Ve vinohradnictví žákům usnadňovala práci školní učebnice přizpůsobená pro pořizování
poznámek. Aktivita žáků a jejich zapojení do výuky se lišily v závislosti na třídním kolektivu
i probíraném učivu. Častěji se dařilo aktivizovat žáky v hodinách s prvky praktické výuky,
při které mohli využít např. poznatky z reálného života nebo z praktického vyučová ní
a ve které vyučující individuálně reagovali na jejich zájem. Přibližně třetina hospitované
výuky byla založena na delším výkladu, při němž sice vyučující usilovali o aktivizaci žáků
kladením problémových otázek, na které však reagoval převážně jen nízký podíl žáků. Žáci
byli vedeni k pochopení a správnému užití odborné terminologie, latinské názvy rostlin jim
však činily potíže. Nižší úspěšnost žáci vykazovali také při poznávání základních druhů
okrasných keřů atp. V této oblasti byla patrná vysoká rozrůzněnost znalostí žáků, kterou
však vyučující dále ve výuce zohledňovali jen částečně. Až na výjimky nebyly také využity
příležitosti pro podporu diskuse mezi žáky.
Hospitované praktické vyučování (odborný výcvik, individuální odborná praxe) probíhalo
v areálu školního statku a v parku přilehlém k budově DM. Žáci se věnovali jednodušším
manuálním činnostem při ošetřování parkových dřevin nebo při předpěstování zelenino vé
sadby a její výsadbě. Většinou měli povědomí o účelu prováděné činnosti, předcházejíc íc h
a navazujících pracovních operacích. Učitelé se jim podle potřeby individuálně věnovali.
Žáci pracovali převážně samostatně, v případě potřeby požádali učitele o pomoc.
Z prováděných činností bylo zřejmé, že jsou vedeni ke spolupráci i smysluplné dělbě práce.
Dodržovány byly zásady bezpečné práce, s ohledem na charakter pracovních podmínek bylo
správně dbáno i na pitný režim. Žáci byli vedeni k tomu, aby práci odváděli v požadované
kvalitě. Tomu napomáhá i systém jejich hodnocení, který zároveň v některých případech
slouží i pro stanovení odměny žákům za produktivní činnost. Kromě zázemí školy a školního
statku jsou pro realizaci praktického vyučování využívána pracoviště řady smluvníc h
partnerů. Jejich výběr je předpokladem pro osvojení širokého spektra odborných dovedností
žáků.
Výuka odborných předmětů ve VOŠ byla založena na těsném spojení s praktickým využitím
znalostí v reálném životě. Studenti využívali výborných podmínek rozsáhlého školního
areálu k procvičování znalostí a ujasnění si potřebných souvislostí. Pedagogové dokázali
srozumitelně vysvětlovat probíraná témata a současně poskytli studentům k dispozic i
elektronické výukové podklady. V části výuky však forma přednášky v malých skupinách
studentů nebyla zcela efektivní vzhledem k délce výukové jednotky, neboť svou
jednotvárností způsobovala ztrátu soustředění studentů. Velmi kvalitně probíhala výuka
odborného anglického jazyka. Vzorné využívání pestrých aktivit, činností, postupů
a pomůcek vytvářelo výborné podmínky pro plynulou komunikaci na odborná témata.
Studenti se aktivně zapojovali, dokázali zvládnout zadávané úkoly a přirozeně reagovali
v různých komunikačních situacích.
Mezi převažující formy výchovné práce v DM patří individuální konzultace a rozhovory.
Vychovatelky vhodně rozvíjí sociální a osobnostní rozvoj ubytovaných žáků a studentů.
Výchova a vzdělávání v DM zahrnuje nabídku pravidelné i nepravidelné zájmové činnosti.




                                             4/8
                          Hodnocení výsledků vzdělávání
Škola sleduje a hodnotí výsledky vzdělávání žáků na základě výstupů samostatných prací
a písemného či ústního zkoušení. Úspěšnost žáků v soutěžích, MZ a závěrečných zkouškách
využívá jako důležitého externího evaluačního nástroje pro posouzení požadovaných
výstupů ŠVP. Žáci a jejich zákonní zástupci jsou o průběžných výsledcích vzdělává ní
vhodně informováni prostřednictvím elektronické aplikace, při třídních schůzkách,
telefonicky aj.
Z analýzy průběžných výsledků vzdělávání žáků maturitního oboru v hodnoceném období
školního roku 2022/2023 a 2023/2024 vyplývá, že na konci školního roku průměrně 96 %
žáků prospívá, z toho 15 % s vyznamenáním. Někteří žáci, kteří neprospějí, opakují ročník,
případně využijí možnosti přestupu na jiný obor.
Při ukončování vzdělávání MZ dosáhla škola výrazných pozitivních posunů od předchozího
inspekčního hodnocení. Předně se od maturitního období 2022 daří motivovat všechny
přihlášené žáky, aby MZ konali. Dále jsou žáci nadprůměrně úspěšní u zkoušky z cizího
jazyka ve společné části oproti žákům v dané oborové skupině v ČR. V profilové části MZ
je patrný obdobný trend ve srovnání s výsledky srovnatelné skupiny oborů v ČR, všichni
žáci v období let 2022–2024 prospěli.
V roce 2023 byla celková hrubá neúspěšnost (podíl žáků zkoušku nekonajících nebo
u zkoušky neúspěšných z přihlášených žáků) ve společné části MZ výrazně nižší než průměr
v dané oborové skupině v ČR, v následujícím období 2024 se ale mírně zvýšila, a to zejména
ve zkoušce z českého jazyka a literatury a matematiky.
U žáků učňovského oboru se meziročně výsledky v průběhu vzdělávání výrazně zlepšily.
Ve školním roce 2022/2023 celkově prospělo 87 % a v následujícím roce 99 % žáků.
Meziročně se také téměř zdvojnásobil podíl žáků prospívajících s vyznamenáním na čtvrtinu
z jejich celkového počtu. Někteří žáci, kteří neprospějí, opakují ročník.
I při ukončování vzdělávání u závěrečných zkoušek je patrné, že se daří dlouhodobě
motivovat žáky k jejich úspěšnému vykonání. Ve sledovaném období školního roku
2022/2023 a 2023/2024 prospěli všichni žáci, z toho jedinci s vyznamenáním, přičemž se
meziročně zlepšil průměrný prospěch žáků u písemné a ústní zkoušky.
Učitelé se prospěchem žáků v rámci strategie předcházení školní neúspěšnosti zabývají
a průběžně přijímají další opatření ke zlepšení. Nově jsou za účelem zvýšení kvality
maturitních prací realizovány ročníkové práce, při přijímání uchazečů si škola ověřuje jejich
předpoklad ke vzdělávání rozhovorem aj. Žákům je poskytováno doučování a individuá lní
konzultace a kroužky k přípravě k MZ. Přesto je velký počet žáků v průběhu vzdělává ní
ohrožen školním neúspěchem, tj. žáků hodnocených stupněm dostatečný. Z analýzy
hodnocení ve II. pololetí školního roku 2023/2024 vyplývá, že jich byla polovina
z celkového počtu žáků maturitního oboru a třetina v učňovském oboru. Problémy mají
s některými odbornými předměty a biologií. Příležitostí ke zlepšení je proto i nadále se
zabývat a přijímat v rámci poradenských a metodických orgánů opatření ke zlepšení
průběžných výsledků žáků, sledování jejich realizace a vyhodnocování účinnosti.
Pedagogové ve školním poradenském pracovišti účelně spolupracují a poskytují potřebné
informace žákům, studentům, učitelům i zákonným zástupcům. Žákům s potřebou
podpůrných opatření poskytují dopomoc a dobře je znají, přestože jejich zvyšující se počet
klade zvýšené nároky na čas a organizaci práce. Prospěch těchto žáků je srovnatelný
s výsledky ostatních žáků. Pokračují vhodně nastavené aktivity v oblasti primární prevence.
Osvědčují se adaptační pobyty, vzdělávání ve vyučovacím předmětu osobnostní a sociální


                                            5/8
výchova, přednášky, besedy aj. Vyšší je však průměrná absence, u některých žáků činí kolem
200 hodin za školní rok. Pozitivní je, že se neomluvená absence téměř nevyskytuje.
Studentům dálkové formy studia se daří dobře prospívat a jen malá část jich zanechá studia.
U studentů denní formy je situace méně příznivá, po prvním ročníku jich například ve
školním roce 2023/2024 ukončila vzdělávání třetina. Při ukončování studia absolutorie m
prokazovali studenti velmi dobré znalosti a dovednosti, což se podle pedagogů zobrazilo
ve výborné úrovni absolventských prací. Ve školním roce 2022/2023 všichni studenti, kteří
absolutorium konali, ho také zvládli. V následujícím školním roce 2023/2024 dosáhli velmi
dobrých výsledků studenti dálkové formy, z nich 40 % prospělo s vyznamená ním.
U studentů denní formy se v uvedeném školním roce výsledky zhoršily, třetina z nich
neprospěla. Obdobně jako při předchozí inspekční činnosti probíhá ve škole soutěž o cenu
za nejlepší absolventskou práci, což motivuje studenty k jejímu kvalitnímu vypracování.
K naplňování profilu absolventa žáků a studentů přispívá systematické propojování
teoretických poznatků s praktickou realizací. Nadaní žáci a studenti rozvíjejí své nadání
účastí v oborových soutěžích a přehlídkách, na odborných seminářích či konferencích, své
výrobky prezentují na výstavách či při soutěžích a výzdobě školy. Výuku hodnotně
obohacují exkurze u smluvního partnera, zapojení odborníka z praxe do výuky formou
přednášek aj. Odborné kompetence žáků a studentů, jich komunikační dovednosti
a schopnost pracovat v multikulturním prostředí. vhodně podporuje dlouhodobé zapojení
školy do reciproční evropské mobility. Svými environmentálními aktivitami se škola cíleně
prezentuje na veřejnosti. Práce studentů jsou realizovány při úpravách veřejných prostorů
v regionu. Náležitě jsou rozvíjeny vrstevnické vztahy realizací projektových dnů. Své
odborné kompetence si žáci zvyšují v odborných kurzech. Osobnostní a sociální kompetence
žáci účinně rozvíjí v žákovském parlamentu či samosprávě v DM, přičemž škola věnuje
jejich podnětům pozornost.
Kariérové poradenství je funkční. Profesní směřování žáků a studentů je v průběhu studia
uceleně prohlubováno. Škola získává zpětnou vazbu o uplatnění absolventů od smluvníc h
partnerů, kteří zajišťují praktické vyučování, při neformálních setkáních ve škole aj.
Absolventi školy pokračují ve své vzdělávací cestě ve vyšším odborném vzdělává ní,
respektive na vysokých školách nebo se aktivně zapojují do trhu práce.
DM představuje důležitou součást školy. Adaptačnímu procesu nově příchozích žáků
a studentů je věnována náležitá pozornost. Výchovná práce je založena především
na individuálních konzultacích, rozhovorech a cíleně organizovaných aktivitách. Důraz je
kladen na zdravý životní styl, samostatnost a odpovědnost žáků a studentů.


                                        Závěry
Vývoj školy
– Vzdělávací nabídka školy se rozšířila o nová zaměření stávajících školních vzdělávac íc h
  programů Zahradník a Zahradnictví.
– Počet žáků střední školy a studentů dálkové formy vyššího odborné školy výrazně vzrostl,
  počet studentů denní formy stagnuje na nízké úrovni.
– Počet pedagogů vzrostl, členové školního poradenského pracoviště se částečně obměnili,
  vznikl marketingový tým.
– Finanční a materiální podmínky se zlepšily.



                                           6/8
– Opatření přijatá k odstranění nedostatků zjištěných při předešlé inspekční činnosti byla
  převážně účinná.
Silné stránky
– Systematická spolupráce se sociálními partnery účinně přispívá k rozvoji odborných
  dovedností žáků a studentů a zvyšuje jejich uplatnitelnost na trhu práce. (1.5)
– Dlouhodobá účast školy v mezinárodních projektech rozvíjí odborné kompetence žáků
  a studentů, jejich komunikační dovednosti a schopnost pracovat v multikultur ním
  prostředí. (1.5)
– Žáci jsou dlouhodobě úspěšní u maturitní zkoušky z cizího jazyka a u závěrečnýc h
  zkoušek. (5.2)
– Studenti vypracovávají své absolventské práce ve vysoké kvalitě. (5.2.)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
Střední škola
– Nedostatečné uplatňování diferenciace vzhledem k nadaným žákům oslabuje účinnost
  vzdělávacích strategií. (4.3)
– Jen částečně efektivní strategie předcházení školní neúspěšnosti se projevuje vysokým
  počtem žáků ohrožených školním neúspěchem v průběhu vzdělávání. (5.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Při zadávání úloh více zohledňovat rozdílné schopnosti žáků, zvláště nadaných, zařazovat
  sebehodnocení a podněcovat žáky k reflexi práce spolužáků.
– Nadále analyzovat výsledky vzdělávání v průběhu i při jeho ukončování maturitní
  zkouškou a na základě zjištěných dat přijímat cílená opatření k podpoře žáků ohroženýc h
  školním neúspěchem.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Základní dokumenty školy (zřizovací listina, výpis z rejstříku škol a školských
      zařízení, potvrzení ve funkci ředitelky školy s účinností od 1. 5. 2021), stav k termínu
      inspekční činnosti


                                            7/8
 2.   Dokumentace k řízení a kontrole, školní rok 2023/2024 a 2024/2025 k termínu
      inspekční činnosti
 3.   Další dokumentace podle § 28 školského zákona
 4.   Webové stránky školy www.zas-me.cz


                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Ing. Jana Diopová, školní inspektorka, vedoucí inspekčního týmu
 Ing. Vladimíra Hokešová, školní inspektorka
 Ing. Pavel Čámský, školní inspektor
 Bc. Jana Jungerová, kontrolní pracovnice
28. 5. 2025




                                          8/8
