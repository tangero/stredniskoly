                                 Česká školní inspekce
                               Moravskoslezský inspektorát
                               Matiční 20, 702 00 Ostrava
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIT-74/25-T
                                       Sp. zn. ČŠIT-S-47/25-T


Název                               Střední škola ekonomicko-podnikatelská Studénka,
                                    o.p.s.
Sídlo                               Arm. gen. L. Svobody 760, 742 13 Studénka
E-mail                              seps@sepsstud.cz
IČO                                 25 833 685
Identifikátor                       600 016 803
Právní forma                        obecně prospěšná společnost
Zastupující                         PaedDr. Katarína Vrablová
Zřizovatel                          PaedDr. Katarína Vrablová
                                    Bezručova 443/54, 743 01 Bílovec
Místo inspekční činnosti            Arm. gen. L. Svobody 760, 742 13 Studénka
                                    Malá strana 451, 742 13, Studénka
Inspekční činnost na místě          14. – 17. 1. a 30. 1. 2025

Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b), c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Střední škola ekonomicko-podnikatelská Studénka, o.p.s. (dále „škola“) vykonává činnost
střední školy. K termínu inspekční činnosti se celkem v devíti třídách školy vzděláva lo
129 žáků, a to ve středním vzdělávání s výučním listem v oboru 23-51-H/01 Strojní
mechanik, ve středním vzdělávání ukončeném maturitní zkouškou v oborech vzdělání
63- 41-M/02 Obchodní akademie, 78-42-M/02 Ekonomické lyceum a 64-41-L/51 Podnikání
(nástavbové studium). Speciální vzdělávací potřeby byly identifikovány čtyřem žáků. Sedm
žáků má odlišný mateřský jazyk. Školní stravování je zajišťováno externím právním
subjektem.


                         Hodnocení podmínek vzdělávání
Ředitelka školy (dále „ředitelka“) působí ve funkci od roku 1999. Část kompetencí
delegovala na dva zástupce ředitelky a jejich vymezení odpovídá podmínkám a potřebám
školy. Vedení školy na pravidelných schůzkách řeší záležitosti týkající se řízení a organizace
vzdělávacího procesu. Ředitelka sestavila aktuální koncepci rozvoje školy, s níž jsou
pedagogové seznámeni. Nerealizovala však doporučení vedoucí ke zlepšení činnosti školy
v oblasti řízení pedagogické činnosti. V důsledku toho přetrvávají zásadní nedostatky
v systému řízení, kontroly a ve výsledcích při ukončování vzdělávání. Metodické orgány
školy se na svých pravidelných schůzkách věnují vzdělávacím záležitostem v jednotlivýc h
předmětech a organizaci projektů, avšak dostatečně se nezaměřují na vytváření podmínek
pro efektivní spolupráci učitelů v oblasti metodiky a didaktiky vyučování či na zapojení
školy do odborných soutěží.
Další vzdělávání pedagogických pracovníků ve školním roce 2023/2024 bylo tematicky
zaměřeno na identifikaci a práci s nadanými žáky a na komunikaci pedagogů s žáky
a zákonnými zástupci. Začínajícím učitelům je nabízena podpora při realizaci vzdělávání jak
ze strany vedení školy, tak ostatních členů pedagogického sboru. Ředitelka pravidelně
realizuje evaluačně motivační rozhovory s vyučujícími, při kterých společně hodnotí
dosavadní práci.
Pedagogičtí pracovníci školy jsou průběžně informováni o organizaci vyučování a sdílejí
své výukové materiály prostřednictvím informačního systému školy, který také zajišťuje
informovanost žáků a jejich zákonných zástupců. Škola tohoto nástroje také využívá
k poskytování výukových materiálů a zadávání případných domácích úkolů pro žáky.
Vedení školy pravidelně provádí hospitační činnost, avšak doporučení z této činnosti
nepředstavují systematickou podporu pro další rozvoj pedagogické práce. Škola provádí
průběžné změny školních vzdělávacích programů, které efektivně reagují na inovace
pracovního procesu firem působících v regionu a zároveň žákům umožňují kvalitní přípravu
pro práci v provozech obdobného zaměření. Byly zjištěny nedostatky v předloženýc h
materiálech školy neovlivňující průběh vzdělávání, které byly během inspekční činnosti
odstraněny.
Materiální podmínky pro teoretickou a praktickou výuku odpovídají současným trendům.
Škola průběžně provádí inovaci školního nábytku a zařízení informačních technologií.
Ředitelka účelně hospodaří s finančními prostředky, které využívá pro realizac i
strategických oblastí rozvoje školy a jejích priorit zaměřených na vybudování zázemí pro
žáky, inovaci prostor a zkvalitnění výuky. Na základě spolupráce s vnějšími partnery bylo
do značné míry zmodernizováno vybavení pro odborný výcvik. V oblasti bezpečnosti



                                             2/8
a ochrany zdraví i požární prevence jsou žáci pravidelně poučováni a seznamová ni
s pravidly bezpečného chování a ochrany zdraví při vzdělávání a souvisejících aktivitách.


                          Hodnocení průběhu vzdělávání
Hospitační činnost probíhala napříč ročníky a obory vzdělávání v předmětech všeobecně
vzdělávacích a odborných, v odbornému výcviku a učební praxi. Společným pozitivním
znakem výuky i souvisejících činností byla příznivá atmosféra mezi vyučujícími a žáky,
většinou s důrazem na respektování dohodnutých pravidel chování. Výuka byla připravená
a obsahově kvalitní. V úvodu vyučování bylo většinou sděleno téma, případně plánovaný
průběh vyučovací jednotky. Konkrétní vzdělávací cíle však byly formulovány výjimeč ně,
takže v závěru vyučovacích hodin nedocházelo k jejich vyhodnocení a ke zpětné vazbě,
která by reflektovala úroveň osvojení probíraného učiva. Výuka byla vedena především
frontální formou práce s řízeným rozhovorem v kombinaci se samostatnou prací. Ostatní
formy podporující kooperativní techniky a činnostní učení byly uplatňovány v menší míře.
Ojediněle byla výuka doplněna formou vzdělávání, která posilovala sociální
a komunikativní kompetence žáků. Učitelé poskytovali žákům dostatek času k řešení úloh
a respektovali jejich pracovní tempo, přiměřeně dbali na přesné vyjadřování žáků i na
obsahovou správnost odpovědí na otázky. Diferenciace úkolů podle dovedností a schopností
jednotlivých žáků však byla zaznamenána minimálně, většinou pracovali na stejných
úkolech se shodnou mírou obtížnosti, čímž docházelo k nižší podpoře jejich potenciálu.
Zvolený způsob výuky neumožňoval výraznější uplatnění individuálního přístupu ke všem
žákům. Výjimečně učitelé uváděli dané znalosti a dovednosti v kontextu reálných životníc h
situací a vedli žáky k pochopení souvislostí. Převládalo předkládání údajů a informací žákům
pedagogy, naopak příležitosti k jejich vyhledávání a získávání z různých zdrojů, utřídění
podle důležitosti a využití samotnými žáky byly ojedinělé. Učitelé využívali mobilní
telefony žáků k frontálnímu opakování formou volně dostupných aplikací. Ojediněle byly
ve výuce realizovány aktivity, které podněcovaly aktivní roli žáků a jejich práci většinou
nepředcházela účinná motivace. Velmi často docházelo k neefektivnímu přepisování
prezentací žáky do sešitu. V nízké míře se vyučující zaměřovali na účelné formy a metody
výuky podporující např. kritické myšlení, rozvoj osobních postojů či využití metod
zaměřených na řešení problému. Společným nedostatkem většiny sledované výuky bylo
opomíjené účinné sebehodnocení a vzájemné hodnocení. V odborných vyučovac íc h
předmětech učitelé kladli důraz na využívání příslušné terminologie, na logické uchopení i
praktické řešení problémů a důsledně pobízeli žáky k aplikaci osvojeného učiva do profesní
praxe.
Odborný výcvik žáků prvního ročníku probíhal v dílně v pronajatých prostorách školy, žáci
druhého a třetího ročníku vykonávali pracovní činnosti na smluvních pracovištích pod
vedením instruktorů. Učební praxe probíhala ve škole formou práce studentské firmy.
Průběh odborného výcviku sledovaný ve školní dílně i na vybraných pracovištích měl
odpovídající odbornou úroveň. Z přímého pozorování bylo patrné, že si žáci při získávání
odborných dovedností systematicky osvojují technologické postupy nezbytné pro budoucí
praxi a upevňují důležité pracovní návyky a dodržují bezpečnost. Z výukových forem
převažovala přínosná samostatná práce žáků, případně práce ve dvojicích. Žáci pracovali se
zájmem, během výuky jim byla poskytována účelná zpětná vazba ze strany učitelů
i instruktorů. Mnohdy byli motivováni následným možným uplatněním ve firmách, kde
konali odborný výcvik. Atmosféra na pracovištích byla vstřícná s respektujícím přístupem,
bylo dbáno na bezpečnost práce a ochranu zdraví žáků.



                                            3/8
                          Hodnocení výsledků vzdělávání
Podklady pro hodnocení výsledků vzdělávání žáků učitelé získávají především ústním
a písemným zkoušením a hodnocením samostatných prací žáků. Žáci a zákonní zástupci
nezletilých žáků jsou o výsledcích vzdělávání průběžně informováni prostřednictvím
školního informačního systému, na třídních schůzkách a v případě potřeby formou
individuálních pohovorů. Neomluvenou absenci, která se podílí na neúspěšnosti žáků při
ukončování vzdělávání, mělo ve školním roce 2023/2024 celkem 38 žáků (tj. 30 %
z celkového počtu). Z přehledů klasifikace vyplývá že průměrný prospěch žáků školy se ve
dvou posledních školních letech 2022/2023 a 2023/2024 pohyboval v rozmezí 1,84 až 2,21,
z toho podíl neprospívajících žáků představoval 2,7 %.
Učitelé nabízejí žákům možnost individuálních konzultací, avšak není vytvořen účinný
systém pomoci žákům s riziky studijního neúspěchu. V potřebných případech škola
komunikuje se zákonnými zástupci za účelem zlepšení školní docházky i prospěchu žáků.
Škola však vhodně nemotivuje žáky k pravidelné školní docházce a k zodpovědnému plnění
požadavků stanovených školním systémem hodnocení, což se projevuje v jejich zhoršeném
prospěchu, zejména u žáků nástavbového studia oboru vzdělání Podnikání. Důsledkem je
mimo jiné i předčasné ukončování vzdělávání. Za poslední školní roky 2021/2022 až
2023/2024 se celková průměrná absence na žáka pohybovala od 24 do 32 %. Opatření přijatá
školou k řešení vysoké a neomluvené absence nebyla v hodnoceném období dostatečně
účinná a nevedla k jejímu snížení. Podíl úspěšnosti žáků oboru vzdělání Podnikání ve
školním roce 2021/2022 byl 100 % , ve školním roce 2022/2023 byl 71 % a ve školním roce
2023/2024 pouze 50 %. V průběhu inspekční činnosti byly posuzovány výsledky žáků
u maturitní zkoušky v jarním a podzimním zkušebním období let 2023 a 2024. Sledována
byla tzv. hrubá neúspěšnost, tj. poměr žáků neúspěšných u maturitní zkoušky nebo zkoušku
nekonajících k celkovému počtu přihlášených žáků.
Žáci konající profilovou část maturitní zkoušky byli téměř ve všech případech úspěšní.
Neúspěšnost se projevila ve společné části maturitní zkoušky. Vysoká hrubá neúspěšnost za
jarní a podzimní období byla zaznamenána především u žáků nástavbového studia oboru
Podnikání, která byla v roce 2023 z českého jazyka a literatury 29 % (průměr v České
republice za skupinu oborů byl 22 %), anglického jazyka 36 % (průměr v České republice
za skupinu oborů byl 21 %). V matematice byli všichni přihlášení žáci v daném roce úspěšní.
V roce 2024 hrubá školní neúspěšnost jak z českého jazyka a literatury, tak z anglické ho
jazyka dosáhla až 60 % (průměr v České republice za skupinu oborů byl 15 % z českého
jazyka a literatury, 18 % z cizího jazyka). Ke konání maturitní zkoušky z matematiky se
v daném roce nepřihlásil žádný žák.
Hrubá neúspěšnost žáků školy u maturitní zkoušky v ostatních oborech vzdělání se ve
sledovaných letech 2023 a 2024 pohybovala v rozmezí 14 % a 29 % a většinou byla horší
než průměr v České republice za skupinu oborů, který se pohyboval okolo 4 %. Ředitelka
společně s vyučujícími maturitních předmětů analyzovala příčiny neúspěšnosti žáků ve
společné části maturitní zkoušky a od školního roku 2023/2024 přijala opatření, která však
nebyla dostatečně účinná. Škola svou intervenci cílí především na spolupráci s žáky i s jejich
rodiči. Pro zlepšení průběžných výsledků žáků zavedla pravidelné interní kontrolní testování
z českého jazyka a literatury a z anglického jazyka. Zvýšila četnost kontrolní a hospitační
činnosti s důrazem na optimální zpětnou vazbu. Efektivita těchto nově přijatých opatření
nebyla v době inspekční činnosti měřitelná.
Žáci oboru vzdělání Strojní mechanik jsou u závěrečné zkoušky dlouhodobě zpravidla
úspěšní. Žáci oboru vzdělání Strojní mechanik jsou podporováni motivační a prospěchovou



                                             4/8
složkou stipendia poskytovanou partnerskými organizacemi, u nichž žáci absolvují odborný
výcvik, s cílem zvýšit zájem žáků o vzdělávání a motivovat je k dosahování dobrých
výsledků při vzdělávání. Škola se však neúčastní odborných soutěží a přehlídek, které by
nabízely možnosti rozvoje žáků s nadáním a se zájmem o studovaný obor vzdělání.
Škola identifikuje individuální potřeby žáků se speciálními vzdělávacími potřebami ve
spolupráci se školskými poradenskými zařízeními, přičemž jejich doporučení jsou školou
realizována. Výchovná poradkyně ve spolupráci s třídními učiteli sleduje a vyhodnoc uje
vzdělávání žáků s potřebou podpůrných opatření na jednáních pedagogické rady. Věnuje se
také kariérnímu poradenství, v jehož rámci organizuje exkurze do místních firem a nabízí
odborné konzultace. Školní metodik prevence plánuje a realizuje tematicky zaměřené
preventivní aktivity, vhodná témata primární prevence jsou začleňována rovněž do výuky
vybraných předmětů. Nové třídní kolektivy se účastní adaptačních dní, jejichž program je
vytvářen členy školního poradenského pracoviště a realizován společně s třídními učiteli.
Jsou zaměřeny na rozvoj pozitivních vztahů mezi žáky, prevenci rizikového chování,
způsoby učení a psychohygienu. K usnadnění volby další vzdělávací a pracovní kariéry
žáků se škola zapojila do projektu „Jiná kariéra“, kde si žáci pod odborným vedením
vytvářejí představu o svém životním směřování po absolvování střední školy. Projevy
patologického chování žáků školní poradenské pracoviště řeší ve spolupráci se zákonnými
zástupci a odborníky.
Škola aktivně spolupracuje s externími partnery při realizaci praktického vyučování. Provádí
úpravy školních vzdělávacích programů tak, aby odpovídaly praktickým dovednostem
absolventů vzhledem k potřebám potenciálních zaměstnavatelů. Odborný výcvik a odborná
praxe probíhá u místních firem a sociálních partnerů, kde se žáci seznamují s pracovním
prostředím, které pro ně představuje možnost pracovního zařazení po úspěšném zakončení
vzdělávání. S podporou pedagogů ve škole působí žákovská rada, sestávající ze zástupců
tříd školy. Její členové ředitelce tlumočí případné připomínky a náměty týkající se chodu
školy. Ta tyto informace analyzuje, poskytuje žákům zpětnou vazbu a navrhuje možnosti
řešení. Žákovská rada se taktéž účastní městského parlamentu organizovaného městem
Studénka, kde se scházejí zástupci místních základních a středních škol a společně diskutují
o možnostech rozvoje města. Škola pro žáky organizuje sportovní utkání, interneto vý
kroužek, akce podporující environmentální povědomí, poznávací zájezdy po České
republice a do zahraničí, návštěvy kulturních akcí a přehlídek. Nabídka mimoškolní činnosti
je však tematicky omezená. Ke zvýšení atraktivity oboru Strojní mechanik škola umožňuje
žákům místních základních škol exkurze do učňovské dílny.


                                         Závěry
Vývoj školy
– Ve spolupráci s externími partnery došlo k celkové renovaci prostoru a zařízení školní
  dílny pro odborný výcvik.
– Opatření vedoucí odstranění slabých stránek identifikovaných v době předchozí
  inspekční činnosti v roce 2018 nebyla dostatečně účinná. V důsledku toho přetrvávají
  nedostatky v oblasti řízení pedagogické činnosti školy a ve zlepšování kvality vzdělává ní
  a ukončování vzdělávání maturitní zkouškou, především v oboru vzdělání Podnikání.
Silné stránky
– Škola aktivně spolupracuje s externími partnery, čímž žákům po absolvování vzdělává ní
  pomáhá získat uplatnění v praxi. (1.5)


                                            5/8
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Vedení školy neúčinně vyhodnocuje pedagogickou činnost školy a nepřijímá účinná
  opatření k odstranění nedostatků z inspekční činnosti ve školním roce 2017/2018. (2.1)
– Učitelé ve výuce aktivně neuplatňují inovativní metody a formy vzdělávání. (3.5)
– V závěru vyučovacích hodin není se žáky prováděno zhodnocení míry přínosu
  probíraného tématu a učitelé nevěnují prostor jejich zpětné vazbě. (4.1)
– Pedagogové nevyužívají formy a metody výuky, které podněcují žáky k aktivní roli ve
  vyučování, rozvoji kritického myšlení, samostatnému mluvenému projevu a vyhledá vá ní
  a evaluaci informačních zdrojů. (4.2)
– Ve výuce je minimálně realizována diferenciace učiva vzhledem k individuá lním
  možnostem žáků a jejich zájmu o daný předmět. (4.3)
– Učitelé nerealizují aktivity vedoucí k širší spolupráci žáků. (4.4)
– Škola nepřijímá účinná opatření, včetně jejich vyhodnocování, která by zvýšila motivac i
  žáků k vzdělávání a ukončování vzdělávání maturitní zkouškou. (5.1)
– Škola vykazuje vysoké procento žáků, kteří úspěšně neabsolvují vzdělání především
  v oborech vzdělání ukončených maturitní zkouškou. (5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz


Doporučení pro zlepšení činnosti školy
– Upravit nastavení kontrolního mechanismu tak, aby byl účinný v jednotlivých oblastech
  řízení školy.
– Zaměřit další vzdělávání pedagogických pracovníků na inovativní formy výuky a využití
  informačních technologií a sledovat získané poznatky v rámci hospitační činnosti
  prováděné vedením školy.
– Realizovat diferenciaci učiva ve vyučovacích hodinách vzhledem k dovednostem žáků
  a jejich zájmu o předmět.
– Zavést do výuky aktivity podporující aktivní roli a spolupráci žáků, vyhledávání dat
  z různých informačních zdrojů a jejich třídění, podporovat ve výuce rozvoj a vyjadřování
  osobnostních postojů a kritického myšlení žáků.
– Vytvořit účinnou strategii pro prevenci školní neúspěšnosti žáků a pro podporu motivace
  žáků k úspěšnému absolvování jednotlivých oborů vzdělání. Systematicky analyzo vat
  výsledky vzdělávání žáků a příčiny jejich neúspěšnosti v průběhu a při ukončování
  vzdělávání.
– Zapojit žáky školy do odborných soutěží a rozšířit nabídku mimoškolních aktivit.


Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                             6/8
                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 14 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).



           Seznam dokladů, o které se inspekční zjištění opírají
 1.   Školní vzdělávací programy platné ve školním roce 2024/2025
 2.   Školní řád střední školy platný ve školním roce 2024/2025
 3.   Dokumentace k ukončování vzdělávání závěrečnou nebo maturitní zkouškou pro roky
      2021 až 2024 (vzorek)
 4.   Evidence žáků (školní matrika) včetně výsledků vzdělávání žáků vedené ve školním
      roce 2024/2025 (vzorek)
 5.   Záznamy z pedagogické rady vedené ve školním roce 2024/2025 (vzorek)
 6.   Třídní knihy a rozvrh vyučovacích hodin platné ve školním roce 2024/2025
 7.   Výroční zpráva o činnosti školy za školní rok 2023/2024
 8.   Dokumentace o dosaženém vzdělání pedagogických pracovníků vedená ve školním
      roce 2024/2025 (vzorek)
 9.   Plán práce ve školním roce 2024/2025
10.   Koncepce rozvoje vzdělávání na období let 2023 – 2026
11.   Zápisy předmětových komisí vedené ve školním roce 2024/2025
12.   Dokumentace k maturitním zkouškám, školní roky 2022/2023, 2023/2024 (vzorek)
13.   Preventivní plán platný ve školním roce 2024/2025
14.   Plán práce a dokumentace školního poradenského pracoviště vedené ve školním roce
      2024/2025 (vzorek)
15.   Dokumentace vztahující se k finančním podmínkám školy a zajištění bezpečnosti
      a ochrany zdraví žáků pro školní roky 2023/2024 a 2024/2025 (vzorek)




                                          7/8
                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Adéla Kulová, školní inspektorka, vedoucí inspekčního týmu
 PhDr. Ing. Ivana Teichmannová, školní inspektorka
 Mgr. Ing. Martina Colledani, školní inspektorka
 Ing. Hana Maľarová, školní inspektorka
12. 2. 2025




                                         8/8
