CSI0X00BWBEF




                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIA-3363/23-A
                                      Sp. zn. ČŠIA-S-490/23-A


Název                               GYMNÁZIUM JANA PALACHA PRAHA 1, s.r.o.
Sídlo                               Pštrossova 203/13, 110 00 Praha 1
E-mail                              info@gjp1.cz
IČO                                 25 119 702
Identifikátor                       600 004 635
Právní forma                        společnost s r.o.
Zastupující                         Mgr. Michal Musil
Zřizovatel                          Mgr. Michal Musil
Místo inspekční činnosti            Pštrossova 203/13, 110 00 Praha 1
Inspekční činnost na místě          21. 11. 2023 − 24. 11. 2023

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.


                                         Charakteristika
GYMNÁZIUM JANA PALACHA PRAHA 1, s.r.o., (dále „škola“ nebo „gymnázium“)
poskytuje všeobecné gymnaziální vzdělávání ve čtyřleté denní formě studia s důrazem na
výuku anglického jazyka. Kompetence žáků jsou cíleně podporovány také širší nabídkou
druhého cizího jazyka (německý, francouzský, španělský), zahraničními studijními stážemi
a přípravou žáků na různé mezinárodní certifikované zkoušky. Školní vzdělávací program
(dále „ŠVP“) reflektuje moderní vzdělávací trendy, umožňuje různorodou profilaci žáků
a rozvoj jejich individuálního potenciálu na bázi otevřeného vzdělávání, mj. v oblasti
jazykové, sportovní, kariérní a dobrovolnické činnosti.
Gymnázium sídlí v pronajatých prostorách historického centra Prahy a patří k menším
školám s charakteristickým komorním vzdělávacím prostředím. Ve sledovaném období si
škola udržovala stabilní počet žáků a tříd, nejvyšší povolený počet žáků je dlouhodobě využit
téměř na 90 %. K termínu inspekční činnosti se zde vzdělávalo v 8 třídách celkem 176 žáků.
Od roku 2019/2020 je gymnázium partnerskou školou Centra pro talentovanou mládež (dále
„CTM“) a za svou více než třicetiletou existenci patří k zavedeným vzdělávacím instituc ím
v kontextu pražských škol.


                         Hodnocení podmínek vzdělávání
Ředitel školy (dále „ředitel“) je zároveň zřizovatelem gymnázia a ve své řídicí funkci vhodně
využívá dlouholeté zkušenosti z působení v oborových sdruženích, navázané partnerské
kontakty a závěry z komplexní evaluace školy. Formulované vize rozvoje gymnázia se
řediteli daří úspěšně naplňovat mj. i díky funkčnímu zajištění personálních, finanč níc h
a materiálních zdrojů. Realizací dlouhodobějších koncepčních záměrů, např. úprava ŠVP,
technologické inovace, zavádění formativního hodnocení, došlo od posledního inspekčního
hodnocení v roce 2015 ke kvalitativnímu posunu školy. Tato skutečnost se pozitivně
projevila v oblasti modernizace výukových postupů, rozšíření možnosti profilace
a individualizace vzdělávání žáků i ve zlepšení jejich celkových výsledků při ukončování
studia. Nový koncept programu Aktivní student od školního roku 2023/2024 systémově
podporuje rozvoj individuálního potenciálu žáků prostřednictvím neformálního vzdělává ní
i získávání dalších kompetencí pro celoživotní učení, např. seminář otevřeného vzdělává ní,
vzdělávací kurzy CTM, absolvování mezinárodních certifikovaných zkoušek. Specifik um
školy představuje také uplatňované slovní hodnocení umožňující sledování pokroku žáka
a jeho spoluzodpovědnost za dosahované výsledky. Definované strategie se daří naplňovat
rovněž při utváření příznivého vzdělávacího prostředí, interpersonálních vztahů
a uskutečňování řady školních a zájmových aktivit.
K realizaci výuky, k podpoře nadaných žáků a ke sdílení edukativních zkušeností
napomáhají dlouhodobě rozvíjené partnerské vztahy s vysokými nebo zahraničními školami,
vzdělávacími instituty i neziskovými organizacemi. K demokratické kultuře školy patří
i dostatečný prostor pro iniciativu žáků a jejich aktivní prezentaci gymnázia ve veřejném
prostoru, např. nově ustanovená studentská rada.
Funkční způsob řízení a kontroly vychází z jasně nastavených pravidel a delegovanýc h
kompetencí na odpovědné pracovníky užšího vedení a specializovaných pozic, např. dva
zástupci ředitele, koordinátoři určených oblastí, vedoucí školního poradenského pracoviště
i třídní učitelé. Rozšíření středního článku řízení (vznik předmětových sekcí) a vytvoření
odborné pozice poradkyně pro vzdělávání zefektivnily oblast pedagogického vedení učitelů
a jejich metodické podpory podle nastavených priorit. Od posledního inspekčního hodnocení
se zintenzivnila četnost hospitací a supervizní činnosti i kvalita individuálně poskytované
zpětné vazby k práci jednotlivých učitelů. Příležitost pro zlepšení představuje účinnějš í
využívání i sdílení zobecňujících závěrů z vlastní hospitační činnosti, např. v rámci
pedagogické rady, a následné zacílení hospitačních vstupů na konkrétně definované cíle pro
zefektivnění vzdělávacích strategií na úrovni školy, např. v oblasti praktického uplatňová ní
formativního hodnocení, zařazování kooperativních metod a forem výuky. Pravidelná



                                            2/9
komunikace a moderní vnitřní i vnější informační systém umožňují plynulý chod školy
a informování všech aktérů vzdělávání.
Nastavené kontrolní a evaluační mechanismy jsou plně funkční. Ředitel odstranil všechny
zjištěné nedostatky při předcházející inspekční činnosti. Na základě systémové analýzy pak
přijímá i další opatření ke zkvalitnění vzdělávacího procesu a zlepšování výsledků žáků,
např. zapojení do pilotních projektů pro talentované žáky, využívání digitálního
vzdělávacího prostředí a sdílení příkladů dobré praxe na úrovni školy.
Výsledkem koncepční personální práce vedení gymnázia je převážně kvalifiko va ný
pedagogický sbor s rovnoměrně rozloženou věkovou strukturou. Vzdělávání zajišťuje
30 pedagogických pracovníků, z toho jedna školní psycholožka a asistentka pedagoga.
Personální zabezpečení výuky umožňuje kvalitně realizovat jazykovou přípravu i volite lné
profilové předměty (dva rodilí mluvčí, odborníci z praxe). Předpoklady odborné způsobilos ti
splňuje 97 % pedagogů, přičemž jeden nekvalifikovaný vyučující si doplňuje potřebné
vzdělání studiem.
Proces adaptace a metodické podpory nově nastupujících a začínajících pedagogů je
systematicky nastaven jak na úrovni vedení školy, tak i prostřednictvím poradenského
pracoviště a uvádějícího učitele. K naplňování koncepčních záměrů, např. při zavádění
formativního hodnocení, a ke sjednocování výukových postupů napomáhá i supervizní
činnost poradkyně pro vzdělávání. Z hospitační činnosti inspekčního týmu je ale zřejmé, že
definované osobní rozvojové cíle se daří některým pedagogům zavádět do výuky pouze
částečně. Naopak pozitivem je užší kooperace učitelů při realizaci projektové výuky,
evaluaci výsledků vzdělávání (slovní hodnocení), sdílení výukových materiálů nebo při
vzájemných hospitačních vstupech. K transparentnímu hodnocení pedagogické práce
přispívají i pravidelné bilanční pohovory učitelů s ředitelem.
K plánovanému profesnímu růstu učitelů přispívá nejen jejich četné zapojení do dalšího
vzdělávání pedagogických pracovníků, ale i vlastní edukace a společná soustředění podle
určených priorit, např. responzivní učení, vrstevnické hodnocení a digitální kompetence.
Vzdělávací proces obohacuje mobilita učitelů v rámci mezinárodních projektů
i mezioborová spolupráce s pedagogy z jiných gymnázií. Cílený profesní rozvoj vedení
školy se příznivě promítá v oblasti strategického řízení, v modernizaci informač ního
systému a mediální propagaci vzdělávací nabídky.
Efektivní vícezdrojové financování a účelné nakládání se získanými zdroji umožňuje
průběžnou materiálně-technickou obnovu a vytváří optimální podmínky pro realizaci ŠVP
i mimoškolní činnosti. Aktivní zapojení managementu školy do projektů podporuje
modernizaci vybavení, vzdělávání žáků podle jejich potřeb (žáci nadaní, žák se zrakovým
znevýhodněním) i předávání pedagogických zkušeností, mj. výměnné stáže. Význa mným
motivačním prvkem pro žáky je i prospěchové stipendium.
V souladu s provedenými investicemi se od posledního inspekčního hodnocení výrazněji
zlepšilo vybavení gymnázia digitálními a informačními technologiemi ve všech kmenovýc h
i odborných učebnách (velkoplošné LCD boardy, iPady), soustavněji je využívána jednotná
výuková platforma. Výuku přírodovědných předmětů doplňuje rovněž spolupráce
s vysokými školami (laboratorní cvičení). Zázemí žákům poskytují nově vybudované
prostory studentského klubu, relaxační zóny, knihovna i zrekonstruovaná hudebna. Žáci
mají možnost zapůjčení digitální techniky a v rámci své zájmové činnosti se spolupodíle jí
na úpravách školního prostředí. Tělovýchovné aktivity probíhají v pronajíma nýc h
prostorách i během sportovních kurzů různého zaměření. Školní stravování je smluvně
zajištěno. K větší bezpečnosti žáků napomáhá vstupní elektronický systém.



                                            3/9
                          Hodnocení průběhu vzdělávání
Koncepční úprava ŠVP a provedená redukce obsahu učiva systémově prohloub ila
mezipředmětové vazby s akcentem na rozvoj klíčových kompetencí žáků a praktickou
aplikaci poznatků, např. předměty anglická a humanitní studia, udržitelný rozvoj.
Promyšlená organizace vzdělávání a účelné využití disponibilní časové dotace vyváženě
kombinuje gymnaziální standard vzdělávání s možností individualizace a profilace žáků,
např. širší spektrum volitelných předmětů, seminář otevřeného vzdělávání Open space aj.
Charakteristickým rysem sledovaných hodin byla příznivá pracovní atmosféra, přirozené
dodržování nastavených pravidel spolupráce a vzájemné komunikace mezi žáky i učiteli.
Promyšlená příprava a realizace výuky odpovídala stanoveným vědomostním
a dovednostním cílům, v části hodin byly vhodně formovány postoje žáků. V metodickém
a didaktickém provedení vyučovacích hodin učitelé zpravidla vhodně využili výhodu
nižšího počtu žáků ve třídě či skupině k efektivnímu procvičování učiva, samostatné
prezentaci výstupů žáků a formulování jejich vlastních stanovisek. V menší míře byla
uplatněna forma řízené nebo spontánní diskuze. Cíleně byly naopak využívány digitální on-
line technologie ke sdílení výukových materiálů a odkazů, žáci byli soustavněji vedeni
k samostatné tvorbě digitálního obsahu formou prezentací. Žáci gymnázia obvykle
prokazovali odpovídající znalostní základ, úroveň řečových dovedností v anglickém jazyce
ve vyšších ročnících pak přesahovala požadavky dané příslušným rámcovým vzdělávac ím
programem.
V hospitované výuce převládaly metodicky a didakticky zdařilé hodiny, které měly obvykle
jasně stanovený vzdělávací cíl i téma, promyšlenou strukturu s účelně využitým časovým
prostorem. Učitelé důsledně prezentovali učivo v širších souvislostech, propojovali
mezipředmětové vztahy a probíranou látku s příklady reálné praxe. Žáci byli cíleně vedeni
k samostatnému odvozování nových poznatků, aplikaci získaných vědomostí a k volbě
strategie řešení zadávaných úloh. Výrazným prvkem byl i důraz na provázanost probíraného
obsahu se současným společenským děním, environmentálními tématy nebo regionálními
vazbami. K aktivnímu zapojení žáků a vlastní evaluaci procesu učení přispívalo střídání
činností, forem (práce ve dvojicích), zařazování práce s dynamickými i grafickými texty
nebo využívání zpětnovazebních aplikací. Účelně byla také uplatněna práce s chybou.
Vzdělávací strategie ve vyšších ročnících gymnázia směřovaly zejména k přípravě žáků
na maturitní zkoušku, vhodně byl rozvíjen i potenciál žáků s profilací nebo větším zájmem
o vyučovaný předmět prostřednictvím rozšiřujícího učiva. Častější uplatňování dialogické
metody s dobře kladenými produktivními otázkami a problémovými úkoly napomáhalo
k rozvoji kompetence k učení, schopnosti logického uvažování a propojení učiva s reálnými
zkušenostmi žáků. Kooperativní činnosti, např. skupinová a týmová práce, k posílení
sociálních kompetencí a komunikativních dovedností žáků se objevily spíše v menší míře.
Zařazování didaktické techniky, pomůcek i digitálních technologií (interaktivní prezentace,
dobový dokument, práce s iPady) využili učitelé účelně a s ohledem na stanovený vzdělávac í
cíl. Pouze v menší části sledovaných hodin však bylo zaznamenáno samostatné vyhledá vá ní
a kritické zpracování různých informačních zdrojů žáky. Naopak při častěji užívané metodě
vzájemného učení prokazovali žáci napříč předměty obvykle schopnost aplikovat získané
vědomosti a interpretovat dané téma na odpovídající odborné úrovni. V těchto hodinách
učitelé častěji uplatnili hodnocení podle předem stanovených kritérií, v některých případech
i se zapojením žáků, např. formou písemné reflexe. Sledované hodiny cizích jazyků se
většinou vyznačovaly promyšlenou aktivizací žáků, rovnoměrným rozvojem jejich
jazykových znalostí a řečových dovedností prostřednictvím písemného i mluve né ho
projevu. Ojediněle byl zaznamenán menší prostor pro rozvíjení interaktivních řečových


                                            4/9
dovedností žáků s využitím jazyka v běžných komunikačních situacích (druhý cizí jazyk).
Všechny hospitované hodiny vedli učitelé v cílovém jazyce, průběžná zpětná vazba byla
častěji doplněna motivačním hodnocením. Hospitované hodiny předmětů s výchovným
zaměřením byly charakteristické soustavným zapojením žáků do výuky a podporou jejich
potenciálu podle projevovaného zájmu a individuálních předpokladů. V převážné části
sledovaného vyučování poskytovali učitelé žákům průběžnou zpětnou vazbu využitelnou při
dalším učení. V části vyučovacích hodin pak zařadili také závěrečné vyhodnoce ní
stanoveného vzdělávacího cíle s reflexí práce žáků nebo využitím předmětových portfolií.
Účinnost vzdělávacího procesu v menší části hodin snižovaly dílčí metodické nedostatky
nebo méně efektivní didaktické postupy, např. opomíjení formulace vzdělávacího cíle nebo
využití vrstevnického kriteriálního hodnocení, převaha frontální výuky s nerovnomě r ným
zapojením žáků. Přibližně ve třetině sledovaného vzdělávání pedagogové dostatečně
nevyužili didaktického závěru vyučovací hodiny ke společnému shrnutí a vyhodnoce ní
přínosu učení ve spolupráci se žáky. Vzhledem k typu školy byla rovněž zaznamenána i nižší
míra jazykové kultury a používání nespisovné češtiny některými učiteli i žáky. Menší důraz
byl také kladen na usměrňování a hodnocení úrovně mluveného projevu žáků, např. při
evaluaci jejich samostatných výstupů.
Dlouhodobě zařazované rozšiřující vzdělávací aktivity propojují teoretickou výuku s praxí,
napomáhají k všestrannému rozvoji osobnosti žáků a k prezentaci jejich individuálníc h
a skupinových zájmů, např. exkurze, expedice, školní časopis a hudební skupina, studentský
filmový festival i kroužky. Celoškolní projekty, dobrovolnické a charitativní akce podporují
sociální a občanské kompetence žáků, mj. Cena vévody z Edinburghu, Udržitelný Palach.


                          Hodnocení výsledků vzdělávání
Při jednokolovém přijímacím řízení jsou ke studiu přijímáni uchazeči, mj. na základě
úspěšnosti v jednotné přijímací zkoušce z českého jazyka a matematiky i ověření
všeobecného rozhledu a jazykové úrovně při pohovoru v anglickém jazyce. Zájemci
o studium se mohou účastnit jednodenního zážitkového pobytu v gymnáziu.
Komplexní zajištění psychologické, preventivní a kariérní péče na úrovni školního
poradenského pracoviště a spolupráce s externími subjekty se příznivě promítá ve
výsledcích žáků a v jejich úspěšnosti při dalším profesním směřování. Systémově nastavené
adaptačně preventivní aktivity prolínají celým vzdělávacím cyklem gymnázia, např.
adaptační kurzy, celoškolní pobytové akce, tematické preventivní programy, a jsou vhodně
kombinovány s individuálními podpůrnými postupy a diagnostikovanými potřebami žáků,
mj. testy schopností, seminář strategie učení, podpůrná a vyrovnávací opatření a interve nce
školní psycholožky. Rodinné klima školy a úzká kooperace pracovníků školního
poradenského pracoviště s třídními učiteli, ostatními pedagogy i rodiči přispívá k včasnému
rozpoznání a řešení vzdělávacích problémů jednotlivců, předcházení rizikovým projevům
chování nebo prevenci studijní neúspěšnosti žáků, např. prostřednictvím doučování,
individuálních konzultací, třídnických hodin a sociometrických šetření. Nastavené
preventivně podpůrné mechanismy jsou funkční, o čemž ve sledovaném období posledních
tří školních let svědčí vyrovnaný poměr ukládaných kázeňských opatření a pochval
a ojedinělý výskyt neomluvené absence. Identifikovaný vysoký počet zameškaných hodin
žáků v některých třídách pak souvisí s dlouhodobými zdravotními problémy jednotlivc ů,
popř. s vrcholovou sportovní činností. Tato skutečnost se ale neprojevuje ve zvýšeném počtu
nehodnocených žáků, k 30. 6. má uzavřenou klasifikaci v průměru 98 % žáků.



                                            5/9
Koncepční činnost celého poradenského týmu, včetně koordinátorky pro nadané žáky, se
zaměřuje především na účinnou podporu žáků v procesu učení podle jejich specifick ýc h
zájmů a individuálních potřeb (k termínu inspekce 7 % žáků se speciálními vzdělávac ími
potřebami a 45 % talentovaných žáků zapojených do programu Aktivní student). Od
posledního inspekčního hodnocení se v gymnáziu snížil podíl žáků-cizinců, kteří zde studují
bez zjevné jazykové bariéry. Poskytovaná podpůrná opatření vycházejí nejen z doporučení
školského poradenského zařízení, např. kompenzační pomůcky, pomoc asistenta pedagoga
pro žáka se zrakovým znevýhodněním, ale i z vlastní identifikace potřeb jednotlivých žáků
v případě jejich dlouhodobé nemoci, aktivní sportovní činnosti nebo zahraničního studia, mj.
plány pedagogické podpory, individuální úprava docházky, on-line výukové materiály.
Účinnost realizovaných opatření dokládají srovnatelné výsledky těchto žáků s danou třídou
v průběhu studia. Zájem, nadání a vnitřní motivace žáků k učení je systémově podporována
v rámci otevřeného vzdělávání i rozmanitými aktivitami, mj. předmětové olympiád y
a soutěže. V souladu s uplatňováním formativního hodnocení jsou žáci oceňováni nejen za
výborné studijní výsledky, ale nově i za svou inspirativní a veřejně prospěšnou činnost.
Výsledky vzdělávání žáků jsou systematicky vyhodnocovány na úrovni vedení školy
i jednotlivých učitelů. Ke sledování dosaženého studijního pokroku žáků v jednotlivýc h
předmětech je využíváno slovní hodnocení, které doplňuje klasifikaci známkou na
vysvědčení. K posouzení úrovně osvojených znalostí a dovedností žáků jsou využívá ny
různorodé nástroje interní a externí evaluace, mj. ročníkové práce, veřejné prezentace,
digitální a předmětová portfolia, mezinárodní certifikáty pro zkoušky Advanced Placement
(dále „AP“), jazykové a ICT certifikáty.
Realizovaná koncepční opatření vedení školy, mj. úprava strategie výuky českého jazyka
a literatury, vedla od posledního inspekčního hodnocení ke zlepšení výsledků vzdělává ní
žáků z tohoto předmětu při ukončování studia. Tato skutečnost se promítla i ve výběrovém
zjišťování ČŠI, ve kterém žáci ve školním roce 2022/2023 dosáhli výborných výsledků
v oblasti čtenářské i přírodovědné gramotnosti. Ve sledovaném období rovněž průběžně
vzrůstal podíl žáků prospívajících s vyznamenáním (v průměru 45 %), neprospěli pouze
jednotlivci.
S celkovými výsledky vzdělávání žáků koresponduje také jejich úspěšnost u maturitní
zkoušky. Ve sledovaném období posledních tří školních let se zvýšil počet žáků
s vyznamenáním (třetina žáků), podíl neprospívajících měl klesající tendenci (ve školním
roce 2022/2023 jeden žák). Ve srovnání s průměrem dané skupiny oborů vzdělání
vykazovali žáci v českém jazyce a literatuře obdobné nebo mírně lepší výsledky.
Nadstandardních výsledků dosahují žáci stabilně ve zkoušce z anglického jazyka, a to na
úrovni osmiletých gymnázií. Úspěšnost v matematice je ovlivněna nízkým počtem
konajících žáků. Jednotlivci byli u této zkoušky obvykle úspěšní s výjimkou výkyvu v roce
2022, kdy se výsledky pohybovaly pod republikovým průměrem. Koncepčně pojatá výuka
se promítá i v množství žáků nahrazujících profilovou maturitní zkoušku mezinárod ním
certifikátem, např. ve školním roce 2022/2023 více než polovina maturantů využila
certifikátu úrovně C1 podle Společného evropského referenčního rámce pro jazyky a tři žáci
uznání certifikovaných AP zkoušek.
Kvalitní realizace kariérového poradenství a rozvoj individuálního potenciálu v průběhu
studia umožňuje žákům optimální volbu terciárního vzdělávání. Profilace žáků odpovídá
úspěšnému přijetí na školy různého zaměření, více než 10 % pak obvykle pokračuje ve studiu
na zahraničních vysokých školách. Gymnázium dlouhodobě vyhodnocuje úspěšnost svých
absolventů v navazujícím vzdělávání.




                                            6/9
                                         Závěry
Vývoj školy
– od posledního inspekčního hodnocení v roce 2015 si gymnázium udržuje stabilní
  naplněnost, počet žáků i tříd, snížil se podíl žáků-cizinců
– koncepční úprava obsahu školního vzdělávacího programu rozšířila možnosti profilace
  žáků a individualizace výuky prostřednictvím otevřeného vzdělávání, partnerské
  spolupráce a mimoškolní činnosti
– realizace nového programu Aktivní student systémově podporuje rozvoj individuálníc h
  potencialit žáků, mj. v jazykové, sportovní, kariérní a dobrovolnické činnosti
– rozšíření středního managementu řízení (předmětové sekce) a vznik pozice poradce pro
  vzdělávání zlepšily oblast pedagogického řízení, vzdělávání učitelů a zavádění
  formativního hodnocení
– zkvalitnilo se materiálně-technické vybavení a zázemí pro studentský život
– vzrostla participace žáků na vnitřním chodu školy (nová studentská rada) i při prezentaci
  gymnázia ve veřejném prostoru
– systémová opatření vedla ke zlepšení výsledků vzdělávání žáků z českého jazyka
  a literatury při ukončování studia
Silné stránky
– koncepční realizace otevřeného vzdělávání v programu Aktivní student podporuje vnitř ní
  motivaci žáků, rozvoj jejich individuálního potenciálu a budoucí kariérní směřování (1.1)
– funkční řízení v oblasti zajištění materiálních podmínek, finančních a personálních zdrojů
  (2.4)
– efektivní způsob profesního rozvoje pedagogů i vedení školy v souladu s koncepčními
  záměry gymnázia (2.3)
– motivační vzdělávací prostředí s cíleným zapojením žáků do vzdělávacích projektů
  a rozšiřujících aktivit přispívá k formování jejich osobnosti a klíčových kompetencí (5.3)
– soustavné sledování vzdělávacího pokroku každého žáka formou celkového slovního
  hodnocení (5.1)
– komplexní zajištění poradenských, kariérních služeb a psychologické péče napomáhá
  vzdělávání žáků podle jejich identifikovaných potřeb a míry nadání (6.2)
– účinný rozvoj jazykových dovedností žáků a jejich výborné výsledky vzdělávání v cizích
  jazycích při ukončování studia (5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– méně efektivní využívání didaktických závěrů v části vyučovacích hodin s opomíjením
  vyhodnocení vzdělávacího cíle nebo s aktivním zapojením žáků do evaluace učebního
  pokroku (4.1)
– menší četnost zařazování kooperativních činností nebo samostatné práce žáků s různými
  informačními zdroji v části výuky (4.2)



                                            7/9
– nižší míra jazykové kultury v části vyučování a menší akcent na hodnocení úrovně
  mluveného projevu žáků v českém jazyce, zejména při jejich samostatných výstupech
  (4.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– věnovat větší pozornost didaktickému závěru vyučovací hodiny a ve spolupráci se žáky
  častěji využívat evaluační aktivity k vyhodnocování vzdělávacího cíle, ke shrnutí
  probraného učiva a ke sledování učebního pokroku, mj. i formou kriteriálního hodnocení
– napříč předměty více zařazovat samostatnou práci žáků s různými informačními zdroji
  pro rozvoj jejich kritického myšlení a ve výuce častěji podporovat vzájemnou kooperaci
  žáků prostřednictvím skupinových a týmových činností
– ve vyučování redukovat používání nespisovné češtiny některými učiteli i žáky a více
  akcentovat hodnocení úrovně mluveného projevu žáků v českém jazyce vzhledem ke
  komunikační situaci, např. při samostatných prezentacích žáků
– nadále pokračovat v metodické podpoře učitelů a získané poznatky ze vzdělávac íc h
  seminářů v oblasti formativního hodnocení implementovat do pedagogického procesu
– lépe využívat závěry z četné hospitační činnosti a zaměřit hospitace na konkrétně
  definované cíle pro zefektivnění některých didaktických postupů na úrovni školy
Pro účely zvýšení dotací právnická osoba vykonávající činnost školy dosahuje škola
výsledků hodnocení požadovaných dle § 5 odst. 3 písm. b) zákona č. 306/1999 Sb.,
o poskytování dotací soukromým školám, předškolním a školským zařízením, ve znění
pozdějších předpisů.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Jmenovací dekret ředitele školy s platností od 1. 3. 2007
 2.   Školní vzdělávací program GJP, denní forma vzdělávání, platný od 4. 9. 2017
 3.   Školní řád GJP s účinností od 1. 9. 2020
 4.   Výroční zprávy o činnosti školy za školní roky 2021/2022 a 2022/2023
 5.   Výběr ze školní matriky vedené k termínu inspekce
 6.   Výběr třídních knih ve školních letech 2022/2023 a 2023/2024 vedených k termínu
      inspekce
 7.   Rozvrh vyučovacích hodin ve školním roce 2023/2024


                                            8/9
 8.      Výběr z personální dokumentace pedagogických pracovníků vedené k termínu
         inspekce
 9.      Záznamy z jednání pedagogické rady a předmětových sekcí, školní roky 2022/2023
         a 2023/2024 vedené k termínu inspekce
10.      Portfolio výchovného poradenství a primární prevence vedené k termínu inspekce
11.      Strategický plán rozvoje a jeho doplnění pro období 2015 – 2025
12.      Výkaz zisku a ztráty k 31. 12. 2022, včetně auditorské zprávy, finanční vypořádání
         dotací ze státního rozpočtu za rok 2022


                                           Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

      Mgr. Petra Stoklasová, školní inspektorka,
      vedoucí inspekčního týmu
      Mgr. Ivana Kučerová, školní
      inspektorka
      PhDr. Bc. Tibor Slažanský, Ph.D., školní
      inspektor
      Ing. Ivana Černá, kontrolní
      pracovnice
      Mgr. Martina Ceehová, přizvaná osoba MŠMT



V Praze 4. 12. 2023




                                                 9/9
