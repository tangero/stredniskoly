                              Česká školní inspekce
                           Královéhradecký inspektorát
                       Wonkova 1142, 500 02 Hradec Králové
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIH-1142/25-H
                                      Sp. zn. ČŠIH-S-230/25-H


Název                               Střední škola strojírenská a elektrotechnická
Sídlo                               Kumburská 846, 509 01 Nová Paka
E-mail                              sssenp@sssenp.cz
IČO                                 06 668 151
Identifikátor                       691 012 512
Právní forma                        příspěvková organizace
Zastupující                         Mgr. Pavel Augustin
Zřizovatel                          Královéhradecký kraj
Místa inspekční činnosti            Kumburská 1136, 509 01 Nová Paka
                                    Kumburská 846, 509 01 Nová Paka
                                    J. Kocourka 134, 509 01 Nová Paka
                                    Krkonošská 265, 543 01 Vrchlabí
                                    Horská 258, 543 01 Vrchlabí


Inspekční činnost na místě          30. 9. − 2. 10. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání, a to podle přísluš nýc h
školních vzdělávacích programů dle § 174 odst. 2 písm. b) zákona 561/2004 Sb. (školský
zákon), ve znění pozdějších předpisů.
Zjišťování a hodnocení naplnění školních vzdělávacích programů a jejich souladu
s právními předpisy a rámcovým vzdělávacím programem dle § 174 odst. 2 písm. c)
školského zákona, ve znění pozdějších předpisů.
                                    Charakteristika
Střední škola strojírenská a elektrotechnická, příspěvková organizace (dále „škola“)
vykonává činnost střední školy a školní jídelny od 1. 7. 2018. V době inspekční činnosti
probíhalo vzdělávání v celkem devíti oborech vzdělání, a to ve čtyřletých oborech středního
vzdělání s maturitní zkouškou 26-41-L/01 Mechanik elektrotechnik, 23-44-L/01 Mechanik
strojů a zařízení a ve tříletých oborech středního vzdělání s výučním listem 23-52-H/01
Nástrojař, 23-56-H/01 Strojní mechanik, 23-55-H/02 Karosář, 26-51-H/01 Elektrikář a 26-
51-H/02 Elektrikář-silnoproud. Dále škola poskytuje střední vzdělání v nástavbovýc h
oborech 26-41-L/52 Provozní elektrotechnika a 23-43-L/51 Provozní technika, které jsou
ukončeny maturitní zkouškou a jsou vyučovány v dálkové formě. Zkrácené jednoleté
studium realizuje škola v oborech 26-51-H/01 Elektrikář a 26-51-H/02 Elektrikář-
silnoproud. Ke dni inspekční činnosti školu navštěvovalo celkem 405 žáků, z toho 165 žáků
se vzdělávalo ve čtyřletých oborech středního vzdělání s maturitní zkouškou, 185 ve tříletýc h
oborech středního vzdělání s výučním listem a 19 žáků v jednoletém studiu. V dálkovém
studiu nástavbových oborů se vzdělávalo 36 žáků. Téměř ve všech oborech vzdělání je
žákům zajištěna vhodná oborová prostupnost.
Vzdělávání a školské služby jsou uskutečňovány na pěti místech poskytovaného vzdělání
v Nové Pace a Vrchlabí. Sídlo ředitelství a teoretické výuky je v Nové Pace v ulici
Kumburská 846, odborný výcvik probíhá na pracovišti v ulici Kumburská 1136
a J. Kocourka 134. Teoretická výuka ve Vrchlabí se realizuje na adrese Krkonošská 265,
odborný výcvik na pracovišti Horská 258, které v současné době prochází celkovou
rekonstrukcí. Stravování žáků škola zajišťuje prostřednictvím vlastní školní jídelny v Nové
Pace a smluvně prostřednictvím jiného školského zařízení ve Vrchlabí.


                         Hodnocení podmínek vzdělávání
Ředitel školy (dále „ředitel“) pracuje ve vedoucí funkci od 1. 9. 2022. Jeho zkušenosti
z předchozího působení ve škole se odrážejí v koncepci rozvoje školy zpracované na období
2022–2028, ve které navázal na záměry předchozího ředitele. Dokument stanovuje základní
cíle v oblasti materiálně technického vybavení školy, personálního zabezpečení výuky,
spolupráce se sociálními partnery a propagace školy, avšak nezahrnuje významnou oblast
výchovně vzdělávací, nevěnuje žádnou pozornost trendům ve vzdělávání a oblasti dalšího
vzdělávání pedagogických pracovníků. Škola neidentifikuje podmínky potřebné
pro dosažení vytyčených cílů a nespecifikuje kroky, termíny a odpovědnost zaměstna nc ů
za plnění jednotlivých záměrů. Absence koncepčních cílů v oblasti vzdělávání se projevuje
v nižší úrovni realizace vyučovacího procesu (absence využívání moderních nástrojů, metod
a forem výuky, nekoncepční spolupráce pedagogických pracovníků).
Přenos informací v rámci školy a mezi jednotlivými pracovišti je efektivně realizo vá n
každodenní osobní a e-mailovou komunikací, elektronickým systémem školy a v případě
potřeby poradami na všech úrovních řízení. Část kompetencí a odpovědnosti ředitel účelně
delegoval na své zástupce pro teoretické a odborné vzdělávání. Porady pedagogů úseků
teoretického a praktického vyučování slouží k zajištění organizace pedagogického procesu,
ke společnému řešení aktuálních problémů a sdílení důležitých informací. To umožňuje
včasné předávání informací o aktuálním dění ve škole či průběhu a výsledcích vzdělává ní
žáků. Zásadní záležitosti vzdělávání jsou diskutovány na jednáních pedagogické rady.
Komunikace s rodiči žáků je účelně zajištěna prostřednictvím elektronického systému školy,
pravidelných třídních schůzek, běžné jsou i individuální konzultace pedagogů se zákonnými
zástupci žáků v případě potřeby. Ředitel klade důraz na přátelskou atmosféru, vzájemno u


                                             2/9
důvěru a respekt mezi všemi aktéry vzdělávacího procesu, vytváří příznivé podmínky
pro otevřenou komunikaci. Žáci i zákonní zástupci žáků se mají možnost do chodu
a rozhodování školy zapojit v rámci Sdružení rodičů a přátel školy. Na pravidelnýc h
schůzkách diskutují využití finančních prostředků a přicházejí s náměty pro činnost školy.
Kontrolní mechanismy nejsou systémově nastaveny, jsou však částečně realizová ny.
Informace o úrovni poskytovaného vzdělávání, včetně plnění školního vzdělávac ího
programu (dále „ŠVP“), získává vedení školy z hospitační činnosti, při jednáních
pedagogické rady a ze zápisů z úsekových porad. Hospitační záznamy však zřídka obsahují
doporučení, kterými by byli pedagogové směřováni ke zkvalitnění jejich vzdělávací činnosti
v dalším období, zápisy z pedagogické rady obsahují pouze statistické údaje, nikoli
vyhodnocení stavu vzdělávání a stanovení následných opatření ke zjištěným nedostatkům.
Systém vyhodnocování úrovně vzdělávání je tak méně účinný a má jen malý dopad
na zkvalitňování práce vyučujících.
Ne zcela efektivní systém řízení se projevuje i v neúčelném fungování předmětových komisí,
jejichž činnost je zaměřena především na zajišťování organizačních záležitostí, případně
konzultace probíraného učiva, zajišťování učebnic, přípravu maturitních a závěrečnýc h
zkoušek či organizaci soutěží a exkurzí. Neefektivní je v oblasti zkvalitňování vzdělávac ího
procesu, např. sdílení zkušeností se zaváděním nových metod a forem výuky, realizace
vzájemných hospitací. Dopad práce předmětových komisí do výuky je tak spíše formální,
což se projevilo v různé kvalitě jednotlivých vyučovacích hodin.
Vedení školy se snaží zajistit vhodné personální podmínky pro realizaci ŠVP, část pedagogů
je však nekvalifikovaná, což se částečně ve výuce projevilo. Další vzdělávání pedagogickýc h
pracovníků je nesystematické, rozsah a obsah dalšího vzdělávání neodpovídá potřebám
školy. Jen velmi málo vzdělávacích aktivit bylo ve třech uplynulých školních letech
zaměřeno na oblast didaktiky a využívání moderních metod a forem výuky, což se negativně
projevilo během inspekční činnosti v hospitovaných hodinách teoretické výuky. Vedení
školy nerealizuje systém autoevaluace. Proces řízení a vyhodnocování není prováděn s cílem
využívat získané poznatky pro zkvalitňování vzdělávání žáků, není sledována účinnost
případných opatření ke zlepšení stavu.
K naplňování koncepčních záměrů a zkvalitnění své činnosti škola efektivně využívá cíleně
zaměřenou spolupráci se sociálními a profesními partnery. Dlouhodobě a velmi aktivně
spolupracuje s firmami (náborové akce, prezentace firem ve škole, odborníci z praxe
ve výuce, doplňování vybavení pro výuku odborného výcviku), školami různých stupňů
vzdělávání, počínaje základními školami (dny řemesel pro žáky ZŠ, soutěže) až po vysoké
školy (Středoškolská technická činnost ČVUT Praha, Technická univerzita Liberec).
Významná pro školu je kooperace s Hospodářskou komorou ČR a partnerství s firma mi
Continental Automotive ČR, Škoda Auto ČR, Deprag CZ a.s. Lázně Bělohrad, Argo Hytos
s.r.o. Vrchlabí aj., které přináší škole nové možnosti v oblasti využívání moderních
technologií, získávání aktuálních informací o nových produktech i jejich využití ve výuce
a v dalším vzdělávání pedagogických pracovníků. Cíleně škola spolupracuje s partnery
zajišťujícími praktickou výuku žáků, neboť kontakt žáků s reálnou praxí pozitivně ovlivňuje
osvojování jejich praktických dovedností a návyků, žáci se postupně adaptují na trh práce.
Aktivity a prezentace školy na veřejnosti jsou směřovány především na propagaci školy
a informování o možnostech studia. Ředitel se pravidelně setkává s řediteli středních škol
v regionu, se školami obdobného oborového zaměření a kooperuje v rámci aktivit odborného
vzdělávání a soutěží.
Vedení školy se zaměřuje na zkvalitnění materiálních podmínek pro vzdělávání, a to
s využitím finančních prostředků zřizovatele i z projektové činnosti. V hodnoceném období


                                            3/9
došlo ve spolupráci se zřizovatelem ke znatelnému a dlouhodobě cílenému zlepšení úrovně
materiálního i finančního zabezpečení. Škola využívá zapojení do běžné projektové činnosti
ke zlepšení podmínek, např. ICT vybavení. Významná je podpora zřizovatele a zapojení
do projektu IROP, díky kterému dochází k realizaci výstavby nových dílen a rozvoji
školního areálu ve Vrchlabí. Zřizovatel se také zásadně podílel na rekonstrukci areálu školy
v Nové Pace (výměna oken a dveří dílen Nová Paka, dovybavení školní kuchyně ,
rekonstrukce části sociálních zařízení ve školní budově Nová Paka, obnova podlahovýc h
krytin aj.). Materiální vybavení školy tak odpovídá vysokým nárokům jednotlivýc h
vyučovaných oborů vzdělání.


                          Hodnocení průběhu vzdělávání
Hospitovaná výuka všeobecně vzdělávacích a odborných předmětů vykazovala mnoho
společných znaků. Panovala partnerská a respektující atmosféra mezi vyučujícími a žáky,
kteří dodržovali nastavená pravidla chování a práce. Výuka byla učiteli většinou kvalitně
připravená, zvolené metody a formy práce však nebyly ve sledovaných hodinách vždy
účelně vedené s ohledem na různou míru aktivního zapojování žáků. V úvodu většiny hodin
vyučující žáky seznámili s tématem nebo plánovanými činnostmi, ne vždy jim dokázali
srozumitelně definovat vzdělávací cíl, ze kterého by bylo zřejmé, co se mají žáci naučit.
Ve většině hospitovaných hodin převažovala výuka výkladového charakteru s dominantní
úlohou učitele doplňovaná projekcí prezentace, při které se žáci často stávali pouhými
pasivními příjemci informací. Snaha o interakci žáků byla méně účelná, na aktivizač ní
otázky pedagogů reagovali jen někteří z nich. V části hodin vyučující vhodně zařadili
samostatnou práci žáků především pro procvičení a upevnění učiva. Vyučující žákům
poskytovali průběžnou oporu. Kooperativní formy práce se v hospitované výuce
vyskytovaly jen v malé míře. Ve většině hodin nebyl vytvořen dostatečný prostor
pro souvislejší mluvený projev žáků a podporu rozvoje jejich čtenářské gramotnosti. V části
hodin vyučující účelně využívali mezipředmětové vztahy. Jen ojediněle bylo zazname ná no
samostatné vyhledávání informací žáky prostřednictvím různých zdrojů informací, jež by
více podporovalo rozvoj jejich kritického myšlení. Obsahová či časová diferenciace učiva
s ohledem na žáky s rozdílnými vzdělávacími možnostmi a odlišným pracovním tempem
nebyla ve výuce téměř patrná. Ve většině hodin bylo zaznamenáno účelné využívá ní
digitálních technologií ze strany učitelů, ze strany žáků jen v malé míře. V hospitované
výuce teoretických odborných předmětů vyučující kladli důraz na účelné využívání přísluš né
odborné terminologie a propojování teoretického učiva s reálnou praxí. Jimi zvolené
vzdělávací strategie účelně přispívaly k rozvoji praktických dovedností a odborných
kompetencí žáků. Závěry většiny sledovaných hodin nevedly ke shrnutí učiva a ověření
splnění vzdělávacího cíle za aktivní účasti žáků. Žáci byli jen ojediněle vedeni k posouzení
vlastního výkonu, vrstevnické hodnocení a formativní hodnocení nebylo zaznamenáno.
Odborné praktické vzdělávání je do výuky jednotlivých oborů vzdělání vhodně začleněno
formou odborného výcviku nebo průběžné odborné praxe na smluvních pracovištích, jejichž
obsah a rozsah se liší podle typu učebního nebo studijního oboru. Odborný výcvik probíhá
v jedné z nově rekonstruovaných a moderně vybavených samostatných budov školy.
Vybavení učeben odborného výcviku je na velmi dobré úrovni, žáci aktivně využívají jak
původní, tak moderní strojní zařízení. Část výuky je vykonávána na odborných pracovištíc h
pod vedením instruktorů – odborníků v oboru a je smluvně zajištěna se školou. Při práci se
stroji a zařízeními byly při hospitační činnosti dodržovány zásady BOZP, žáci vhodně
používali osobní ochranné pomůcky. Hospitované praktické vzdělávání žáků ve škole mělo
velmi dobrou kvalitativní úroveň a vhodně navazovalo na poznatky získané v teoretickém


                                            4/9
vzdělávání. Vládla přátelská atmosféra, učitelé odborného výcviku byli vůči žákům
empatičtí a účelně jim předávali své odborné znalosti a dovednosti. Žákům se při jejich práci
věnovali individuálně, případné vzniklé chyby či nedostatky operativně řešili a žáky vedli
k jejich nápravě. Převažovala samostatná práce žáků. Vyučující jim zadávali reálné
a praktické úkoly, které odpovídaly skutečným pracovním situacím. Výsledky práce žáků
byly rozdílné s ohledem na jejich manuální zručnost. Zaznamenáno bylo účelné využívá ní
digitálních technologií ze strany vyučujících, v některých hodinách i žáky.


                          Hodnocení výsledků vzdělávání
Hodnocení vzdělávacích výsledků provádějí pedagogové standardními postupy v souladu
se školním řádem. Úroveň dosažených znalostí a dovedností ověřují různými formami
ústního a písemného zkoušení včetně klasifikace praktických činností žáků. Sjednocujíc ím
kritériem hodnocení ve všech vyučovacích předmětech je stanovení předepsaného počtu
získaných známek za pololetí školního roku na základě hodinové dotace předmětu. Dalším
kritériem je stanovení maximální tolerované absence 30 % ve výuce. Tímto opatřením se
škola snaží předcházet vysokým absencím žáků. Váhy známek si však učitelé v jednotlivýc h
předmětech stanovují samostatně, což neumožňuje srovnání výsledků vzdělávání žáků
v rámci předmětů jednotlivých vzdělávacích oblastí. Monitorování vzdělávacích výsledků
žáků je v kompetenci třídních učitelů a je také diskutováno na jednáních pedagogické rady.
Vývoj vzdělávacích výsledků žáků v průběhu jejich školní docházky škola cíleně nesleduje
a nevyhodnocuje, nevyužívá ani žádný systém pro ověřování objektivnosti interního
hodnocení. Vedení školy sleduje stav plnění ŠVP, pro posouzení dosažené úrovně znalostí
a dovedností žáků a zvládnutí očekávaných výstupů však škola nyní nevyužívá žádnou
formu interního či externího testování. Z výstupů výběrového zjišťování České školní
inspekce realizovaného ve školním roce 2022/2023 vyplývá, že v oblasti finanč ní
a čtenářské gramotnosti dosáhli žáci školy v porovnání s republikovým průměrem slabých
výsledků. V reakci na proběhlé šetření tělesné zdatnosti žáků v témže školním roce se škola
snaží cíleně podpořit jejich tělesnou zdatnost např. realizací lyžařských zájezdů do zahranič í
a podporou žáků v účasti v nejrůznějších sportovních soutěžích. V případě žáků ohroženýc h
školním neúspěchem jsou nabízeny konzultace či doučování, jejichž úspěšnost úzce souvisí
s osobní motivací žáků. Škola také umožňuje přestup žáků s horšími studijními výsledky
v maturitním oboru vzdělání na obor s výučním listem nebo naopak pro nadané žáky těchto
oborů na obor s maturitní zkouškou.
V posledních dvou školních letech neprospělo celkově za obory vzdělání s maturitní
zkouškou (dále „MZ“) a za obory vzdělání s výučním listem (dále „VL“) kolem 18–20 %
žáků školy. Mezi nejčastější příčiny neprospěchu patří nízká motivace žáků ke studiu
či vysoké absence. Ve školním roce 2024/2025 z celkového počtu 140 žáků oborů s MZ
prospělo s vyznamenáním 6 % žáků (9 žáků), prospělo 84 % žáků (117 žáků) a neprospělo
10 % žáků (14 žáků). Ve stejném školním roce z celkového počtu 175 žáků oborů s VL
prospělo s vyznamenáním 2 % žáků (3 žáci), prospělo 85 % žáků (148 žáků) a neprospělo
13 % žáků (24 žáků). Obdobných hodnot dosahoval celkový prospěch žáků školy
i v předchozích dvou letech. Výsledky žáků u MZ vykazovaly ve sledovaném období tří
uplynulých školních let kolísavou úroveň. Ve školním roce 2023/2024 uspělo u MZ
(v řádném a náhradním termínu) cca 86 % žáků, zatímco ve školním roce 2024/2025 to bylo
68 % žáků. Ve společné části MZ ve školním roce 2023/2024 byla úspěšnost žáků školy
ve srovnání s republikovým průměrem v příslušných skupinách oborů vzdělání lepší,
ke zlepšení došlo zejména v cizím jazyce a matematice. Úspěšnost žáků v oborech vzdělání
s VL je ve sledovaném období stabilní, žáci dosahovali u závěrečných zkoušek úspěšnosti


                                             5/9
kolem 80 %. Průměrný počet zameškaných hodin na žáka oboru s MZ činil ve školním roce
2024/2025 73 hodin a na žáka oboru s VL 117 hodin. Škola žáky s vyšší absencí monitor uje
z důvodu eliminace záškoláctví a možných studijních neúspěchů.
Škola věnuje velkou pozornost aktivitám s pozitivním dopadem na získávání a rozvoj
odborných kompetencí, které prohlubují profesní dovednosti žáků. Významný přínos
pro získávání odborných znalostí žáků přináší praxe a exkurze v okolních firmách spojené
s realizací žákovských projektů ve škole (např. výroba informační tabule do školy, leteckého
simulátoru). Žáci vybraných učebních oborů jsou motivováni k dobrým výsledkům ve studiu
získáním stipendia od zřizovatele. Škola podporuje účast žáků v nejrůznějších odborných
soutěžích, kterých se žáci školy pravidelně účastní a dosahují významných umístění (např.
3. místa v celorepublikových kolech Soutěže odborných dovedností nebo soutěže České
ručičky). Žáci školy se pravidelně účastní sportovních soutěží v různých disciplínác h
(Středoškolský atletický pohár), kde se pravidelně umísťují na předních příčkách. Úspěchy
žáků školy a jejich práce jsou prezentovány v odborných časopisech, na burzách škol nebo
na akcích pro veřejnost (technický park školy na akci Jičín město pohádky). Škola oceňuje
nejlepší žáky pochvalou ředitele školy a věcným darem při slavnostním vyřazení žáků.
Školní poradenské pracoviště (dále „ŠPP“) je v místech poskytovaného vzdělává ní
zabezpečeno výchovnými poradkyněmi a školními metodičkami prevence. Poradenské
služby jsou realizovány setkáními žáků a zákonných zástupců s členkami ŠPP podle potřeby,
konzultace jsou dostupné osobně i elektronicky. Evidence žáků se speciálními vzdělávac ími
potřebami je vedena přehledně, podklady pro poskytování podpůrných opatření jsou
získávány ve spolupráci s poradenskými zařízeními již před nástupem do prvního ročníku.
Preventivní program je zpracován a účelně realizován, škola pořádá adaptační pobyty,
besedy a projektové dny, zaměřuje se na prevenci závislostí a rizikového chování
(přednášky, spolupráce s oblastní charitou Dvůr Králové, PROSTOR PRO, sociální služba
pro mladé Klídek). Funkční je i spolupráce s Policií ČR, Městskou policií a Hasičským
záchranným sborem a zahrnuje besedy a akce pro žáky (projekt BESIP, projektový den
s Policií ČR, záchrannou službou a policejním psychologem, hasičské cvičení – evakuace
budovy teoretické výuky při vzniku požáru nebo adaptační aktivity).
Dlouhodobým problémem je záškoláctví a omlouvání absence. Školní docházku eviduje
třídní učitel, v případě neomluvené absence organizuje schůzku se zákonným zástupcem
žáka. Spolupráce vedení školy s třídními učiteli je pravidelná a systematická, spočívá
v participaci na řešení jednotlivých případů a problémů žáků. Školní poradenská pracoviště
jsou funkční a poskytují žákům i rodičům potřebnou podporu.


                                         Závěry
Vývoj školy
– Škola byla zapsána do rejstříku škol dne 1. 7. 2018 a vzdělávání zahájila ve školním roce
  2018/2019.
– Postupně se zlepšuje materiálně technické zázemí pro vzdělávání žáků, v současné době
  probíhá rekonstrukce budovy pro odborný výcvik ve Vrchlabí.
– Od roku 2022 byl navýšen počet o 103 žáků.
Silné stránky
– Škola velmi efektivně využívá cíleně zaměřenou spolupráci se sociálními a profesními
  partnery za účelem rozvíjení požadovaných kompetencí žáků. (1.5)



                                            6/9
– Škola za významné podpory a spolupráce se zřizovatelem modernizuje vybavení školy
  a postupně revitalizuje místa poskytovaného vzdělávání, což následně umožňuje
  zkvalitnit naplňování cílů školních vzdělávacích programů a stanovených koncepčních
  záměrů. (2.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
–   Škola má koncepci a strategii svého rozvoje, avšak nezahrnuje významnou oblast
    výchovně vzdělávací. Škola neidentifikuje podmínky potřebné pro dosažení vytyčenýc h
    cílů a nespecifikuje kroky, termíny a odpovědnost zaměstnanců za plnění jednotlivýc h
    záměrů, o strategii nekomunikuje s aktéry vzdělávání a aktivně neusiluje o jejich zpětnou
    vazbu. (1.1)
–   Vedení školy nerealizuje systém autoevaluace. Proces řízení a vyhodnocování není
    prováděn systematicky s cílem využívat získané poznatky pro zkvalitňování vzdělává ní
    žáků, není sledována účinnost případných opatření ke zlepšení stavu. (2.1)
– Učitelé v hospitované teoretické výuce nevytvářeli žákům dostatek příležitostí pro jejich
  aktivní zapojování do výuky, jejich vzájemnou spolupráci a pro samostatnou práci
  s různými zdroji informací. (4.2)
–   V hospitované teoretické výuce nebyly dostatečně využity příležitosti k obsahové
    či časové diferenciaci učebních úloh vzhledem k individuálním vzdělávacím potřebám
    a možnostem žáků, zejména nadaných či s rychlejším tempem. (4.3)
– Škola nemá nastavený systém pro cílené sledování vývoje vzdělávacích výsledků žáků
  v průběhu jejich školní docházky, což jí neumožňuje získávat průběžné objektivní
  informace o míře dosahování vzdělávacích cílů stanovených školním vzdělávac ím
  programem. (5.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Aktualizovat koncepci rozvoje školy a zahrnout do ní výchovně vzdělávací oblast.
– Zajistit další vzdělávání pedagogických pracovníků zaměřené na využívání moderních
  metod a forem výuky.
– V hospitačních záznamech formulovat doporučení, kterými by byli pedagogové
  směřováni ke zkvalitnění jejich vzdělávací činnosti v dalším období.
– Zefektivnit práci předmětových komisí v oblasti zkvalitňování vzdělávacího procesu,
  např. sdílení zkušeností se zaváděním nových metod a forem výuky, realizace
  vzájemných hospitací.
– Do zápisů z jednání pedagogické rady uvádět řešení pro žáky ohrožené školním
  neúspěchem a následně vyhodnocovat účinnost přijatých opatření.
– Zařazovat do výuky různé metody, formy a strategie vzdělávání s cílem aktivního
  zapojování žáků a jejich spolupráce, podporovat práci žáků s různými zdroji informac í,
  objevování a kritické posouzení informací.
– Diferencovat výuku zadáváním různých úkolů co do množství a kognitivní náročnosti
  s ohledem zejména na žáky nadané nebo s rychlejším pracovním tempem.


                                             7/9
– Věnovat větší pozornost didaktickému závěru vyučovací hodiny, využívat ho ke shrnutí
  probraného učiva a zhodnocení práce žáků, vést žáky k sebehodnocení a vrstevnické mu
  hodnocení, využívat metody formativního hodnocení.
– Sledovat vývoj vzdělávacích výsledků žáků v průběhu jejich školní docházky
  prostřednictvím testování žáků ve škole a jeho výsledky průběžně vyhodnoco vat
  a následně přijímat opatření k jejich zlepšení.
– Stanovit jednotný systém pro hodnocení práce žáků (váhy známek) s cílem sjednotit
  hodnocení vyučujících.
– Sledovat a vyhodnocovat úspěšnost žáků v průběhu, při ukončování vzdělává ní
  a v dalším vzdělávání či profesní dráze a aktivně s výsledky pracovat v zájmu zkvalitně ní
  vzdělávání.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Zřizovací listina vydaná zřizovatelem pod č.j. KUKHK-39911/SM/2017 dne 29. 1.
      2018, s účinností od 1. 7. 2018
 2.   Jmenování ředitele školy zřizovatelem č.j. KUKHK-28201/SM/2022 ze dne 12. 8.
      2022, s účinností od 1. 9. 2022
 3.   Dokumentace podle § 28 školského zákona vedená a platná ve školním roce
      2025/2026
 4.   Dokumentace k hodnocení personálních, materiálních a finančních podmínek školy,
      k zajištění podmínek bezpečnosti a zdraví žáků za školní rok 2025/2026
 5.   Organizační schéma platné ve školním roce 2025/2026
 6.   Koncepce rozvoje školy na období 2022-2028
 7.   Záznamy z jednání předmětových komisí vedené ve školních letech 2023/2024
      a 2024/2025
 8.   Záznamy z hospitační činnosti vedení školy vedené ve školních letech 2023/2024
      a 2024/2025
 9.   Dokumentace školního poradenského pracoviště vedená ve školních letech
      2023/2024 a 2024/2025
10.   Smlouvy o obsahu, rozsahu a podmínkách praktického vyučování platné ve školním
      roce 2024/25
11.   Výroční zprávy za školní roky 2024/2025, 2023/2024, 2022/2023




                                            8/9
                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Mgr. Iva Suchánková, školní inspektorka, vedoucí inspekčního týmu
 Mgr. Alena Josefová, Ph.D., školní inspektorka
 PhDr. PaedDr. Jindřich Vedlich, Ph.D., MBA, školní inspektor
 Mgr. Bc. Milena Zrzavá, školní inspektorka
 Mgr. Josef Pavlát, kontrolní pracovník
 Ing. Petr Hrnčíř, přizvaná osoba


14. 10. 2025




                                         9/9
