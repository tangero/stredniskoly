CSI0X00CY0XQ




                                 Česká školní inspekce
                               Moravskoslezský inspektorát
                               Matiční 20, 702 00 Ostrava
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIT-2126/24-T
                                       Sp. zn. ČŠIT-S-503/24-T


Název                               Střední škola, Jablunkov, příspěvková organizace
Sídlo                               Školní 416, 739 91 Jablunkov
E-mail                              reditel@sosjablunkov.cz
IČO                                 00 100 340
Identifikátor                       600 171 183
Právní forma                        příspěvková organizace
Zastupující                         Ing. Roman Szotkowski
Zřizovatel                          Moravskoslezský kraj
Místo inspekční činnosti            Školní 416, 739 91 Jablunkov
                                    Zahradní 102, 739 91 Jablunkov
Inspekční činnost na místě          14. 10. 2024 − 17. 10. 2024

Inspekční činnost byla zahájena zasláním pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů. Zjišťování a hodnocení naplnění školních vzdělávacích programů.
                                    Charakteristika
Střední škola, Jablunkov, příspěvková organizace (dále „škola“) vykonává činnost střední
školy poskytující vzdělání s výučním listem a s maturitní zkouškou, školní jídelny a školní
jídelny - výdejny. Škola má dvě místa poskytovaného vzdělávání, v budově v ulici
Školní 416 probíhá teoretické vyučování, sídlí zde ředitelství školy a školní jídelna, v ulici
Zahradní 102 jsou další odborné učebny, dílny a školní jídelna - výdejna.
V době inspekční činnosti škola vzdělávala v denní formě v oborech vzdělání 23-68-H/01
Mechanik opravář motorových vozidel, 41-55-H/01 Opravář zemědělských strojů,
23-45-M/01 Dopravní prostředky a 18-20-M/01 Informační technologie ve dvanácti třídách
287 žáků. Od poslední inspekční činnosti došlo ke zvýšení počtu žáků o více než 40 %.
Navýšil se také počet žáků se speciálními vzdělávacími potřebami (na 39 žáků) a žáků
s odlišným mateřským jazykem (21 žáků, převážně ze Slovenské republiky). Pro čtyři žáky
škola zpracovala individuální vzdělávací plán. V oborech vzdělání 65-51-H/01
Kuchař – číšník a 64-41-L/51 Podnikání již škola více než tři po sobě jdoucí školní roky
neposkytuje vzdělávání z důvodu nedostatečného zájmu uchazečů.
Školní stravování je pro žáky střední školy zajištěno ve školní jídelně a školní
jídelně - výdejně. Soukromý subjekt v jedné z budov školy provozuje nápojový automat.
O své činnosti škola          informuje    veřejnost    na   svých    webových      stránká ch
www.strednijablunkov.cz.


                         Hodnocení podmínek vzdělávání
Ředitel školy, který je ve funkci od roku 2004, vypracoval reálnou koncepci školy. Koncepce
rozvoje školy na období 2024–2030 stanovuje priority, které pomáhají škole reagovat na
změny trhu práce, nové trendy vyučovaných oborů i na sociální prostředí a především
předcházení školní neúspěšnosti a zvýšení úspěšnosti žáků u maturitní zkoušky. Stanovené
cíle předchozí koncepce byly naplňovány v oblasti zkvalitňování materiálních podmínek
vzdělávání, modernizace výuky a zajištění odborného vzdělávání odborníky z praxe. Škola
klade na spolupráci s firmami velký důraz s ohledem na odborný rozvoj žáků i jejich budoucí
profesní zaměření. Ke zkvalitnění vzdělávání výrazně přispívá spolupráce s mnoha
externími partnery, která je zaměřena na rozvoj kompetencí žáků. Partneři umožňují žákům
praxi v reálných provozech, poskytují učební pomůcky, podílejí se na besedách nebo
odborných exkurzích.
Ve škole je uplatňováno vícestupňové řízení, na kterém se podílejí ředitel školy a jeho dva
zástupci. Řízení školy je funkční, ale v nastavení kontrolního systému byly zjištěny dílčí
nedostatky např. v oblasti pedagogického vedení, organizace vzdělávání, přehlednost
zpracované dokumentace a školního stravování. Komunikace mezi vedením školy
a pedagogy probíhá na jednáních provozních porad a pedagogických rad, neformálně při
každodenních osobních setkáních a v rámci pravidelných setkání předmětových komisí.
Hospitační činnost vedení školy je plánovaná a pravidelná, ale poskytovaná zpětná vazba
učitelům není dostatečně účinná pro zvyšování kvality výchovně vzdělávacího procesu.
Ředitel školy se výstupy z předchozí inspekční činnosti zabýval a přijal opatření v oblasti
organizace odborného výcviku, renovace dílen, propojení teoretické výuky s praktickou,
podpory žáků se speciálními vzdělávacími potřebami či odlišným mateřským jazykem.
Nedostatkům vztahujícím se k oblasti kontrolního systému nebo k realizaci účinnýc h
opatření ke snižování absence žáků je potřeba nadále věnovat zvýšenou pozornost.



                                            2/10
Pedagogický sbor se od poslední inspekční činnosti obnovil a rozšířil, ředitel vytváří
dostatečný prostor pro jeho samostatnost a seberealizaci. Nastupujícím a začínajíc ím
pedagogům je věnována náležitá pozornost a podpora ze strany vedení i zkušených kolegů.
Přestože někteří učitelé nemají zatím odbornou kvalifikaci, na průběh výuky to výrazný
dopad nemělo. Škole se podařilo získat i externí odborníky z praxe, což vedlo k jejímu
zkvalitnění. Další vzdělávání pedagogických pracovníků je realizováno průběžně na základě
zájmu pedagogů a potřeb školy i s ohledem na vyvážené zastoupení všech vzdělávac íc h
oblastí. Předmětové komise jsou ustanovené účelně, ale zabývají se převážně organizac í
a průběhem výuky. Je žádoucí, aby důsledně analyzovaly výsledky vzdělávání žáků.
Školní poradenské pracoviště se zabývá především žáky se speciálními vzdělávac ími
potřebami a prevenci sociálně patologických jevů. Výchovná poradkyně, která je ve své
funkci v aktuálním školním roce nová, aktivně vyhledává žáky s potřebou podpůrných
opatření, zajišťuje informovanost pedagogického sboru a spolupracuje se školskými
poradenskými zařízeními. Případné vážnější problémy řeší výchovná komise. Školní
metodik prevence zaměřuje preventivními programy na aktuální potřeby školy a jejich
realizace probíhá v rámci výuky i formou mimoškolních akcí sportovního, kultur ního
a charitativního zaměření. Jednorázové i dlouhodobé aktivity směřují k minimalizac i
rizikových jevů.
Vícezdrojové financování a aktivní přístup vedení školy v oblasti získávání dalších
finančních prostředků umožňuje realizaci školních vzdělávacích programů ve stanoveném
rozsahu. Vedení školy účelně hospodaří s finančními prostředky, které využívá pro realizac i
strategických oblastí rozvoje školy a jejích priorit zaměřených na vybudování zázemí pro
žáky, inovaci a modernizaci, což přispívá k vyšší efektivitě vzdělávání (např. podpora výuky
anglického jazyka zapojením rodilého mluvčího financování stipendií, šatní skříňky,
digitální učební pomůcky, učebna CISCO, laboratoř virtuální reality, sdílené učebny pro
ZŠ – polytechnické aktivity apod.). Škola je aktivně zapojena v projektu Erasmus+, v rámci
kterého je realizována vzdělávací jazyková i odborná mobilita žáků a rovněž program
zaměřený na moderní metody vyučování s využitím internetu se školami na Slovensku
a v Polsku. Nadále přetrvává spolupráce s centrem odborné přípravy ve Frýdku-Místku
a Opavě v oblasti zemědělských strojů a vzájemné sdílení zkušeností s učiteli oborově
podobně zaměřených škol v Bruntále, Holicích i v polské Pszczyně.
Škola vytváří předpoklady pro zajištění bezpečnosti a ochrany zdraví žáků při vzdělává ní
a s ním přímo souvisejících činnostech. Knihy úrazů jsou vedeny na každém místě
poskytovaného vzdělávání. Dokumentace vedená k evidenci úrazů žáků vykazova la
nedostatky.
Školní stravování podporuje zdravý životní styl, pravidelně jsou zařazovány pokrmy ze
zeleniny, žádoucí je dbát na dodržení nutričně vyvážené stravy s ohledem na plnění
výživových norem pro školní stravování. Žákům ze sociálně znevýhodněného prostředí jsou
zajištěny dotované obědy.


                          Hodnocení průběhu vzdělávání
Průběh vzdělávání žáků byl sledován ve všeobecně vzdělávacích předmětech
s upřednostněním českého jazyka a literatury, anglického jazyka a matematiky jako
předmětů společné části maturitní zkoušky, odborných předmětech, učební praxi
a v odborném výcviku ve všech vyučovaných oborech vzdělávání. Hospitovaná výuka
probíhala v příznivé pracovní atmosféře se vzájemným respektem mezi učiteli a žáky.
Partnerský přístup pedagogů přispíval k rozvoji sociálních a komunikačních kompetencí


                                           3/10
žáků. Nebyly zaznamenány kázeňské problémy či narušování průběhu výuky. Vzdělávac í
cíle vycházely z očekávaných výstupů uvedených ve školních vzdělávacích programech
a směřovaly především k získávání či upevňování znalostí a dovedností žáků, postojová
složka byla zařazena pouze ojediněle. Se vzdělávacími cíli pracovali většinou učitelé, žáci
spíše ojediněle. Nejčastěji zařazovanou formou výuky byla frontální výuka, většinou výklad
učitele v kombinaci se samostatnou prací žáků nebo prací ve dvojicích, v některých
hodinách byla zařazena skupinová práce. K vyhledávání, vyhodnocení a používá ní
informací z různých zdrojů nebyli žáci systematicky vedeni. V průběhu sledovaných hodin
učitelé nevyužili příležitosti k zadávání diferencovaných úkolů podle individuálních potřeb
žáků. V závěru výuky vyučující většinou shrnuli učivo, které bylo probráno, žáci se do
hodnocení aktivně zapojovali v menší míře.
Výuka ve vzdělávací oblasti jazykové a estetické vzdělávání byla věcně správná a bohatá
svým obsahem při opakování učiva. Vzdělávací strategie v hospitované výuce českého
jazyka a literatury směřovaly k osvojení znalostí a dovedností směřujících jak k naplnění
výstupů stanovených ve školních vzdělávacích programech, tak k požadavkům k maturitní
zkoušce. Ačkoli ve výuce byla využita práce ve skupinách a samostatná práce, která
podporovala aktivizaci žáků, dominantní postavení ve výuce většinou převzal učitel.
Zhlédnutá výuka byla zaměřena na osvojení teoretických znalostí, na konkrétní práci
s textem, podpoře kritického myšlení a rozvoji čtenářské gramotnosti. Vhodně byla
uplatněna práce s chybou. Vzdělávání v cizím jazyce bylo vedeno v cílovém jazyce a opíralo
se o promyšlenou strukturu vyučovacích hodin. Vyučující realizovali funkční práci při
osvojování slovní zásoby, vyvozování a procvičování gramatiky i při porozumění učebním
textům. Vytvářeli prostor pro nácvik komunikace, rozvíjeli u žáků kompetenci k učení. Žáci
se do předkládaných činností zapojovali se zájmem. Výuka ve vzdělávací oblasti
matematické a přírodovědné byla pečlivě naplánována, při řešení dílčích úloh byla rozvíjena
spolupráce žáků. Pokud byla žákům zadána samostatná práce, byla vždy vyhodnocová na
účinně hned po jejím dokončení. Na práci s chybou však většinou nebyl kladen důraz.
Vedení žáků k práci s informačními zdroji a cílené rozvíjení jejich sociálních dovedností
bylo jen výjimkou. Aktivní zapojení žáků do řešení problému, jejich diskuse nad ním,
bádání, vrstevnické učení či hodnocení byly zaznamenány v menší míře.
Sledované vyučovací hodiny teoretických technických předmětů byly dobře připraveny.
Vhodně byly zařazovány praktické ukázky, pracovní listy, modely a příklady z praxe. Velmi
zřetelná byla efektivní snaha o účelné propojování teoretických znalostí s praktickými
dovednostmi. Žáci byli vedeni k používání správné terminologie, logicky navazujíc íc h
operací a postupů. Byl kladen důraz na dodržování bezpečnostních předpisů. V některých
navštívených hodinách byla výrazně uplatněna aktivizace žáků pomocí různých forem
spolupráce nebo pracovními listy. Názornost výuky byla většinou podpořena také
audiovizuální didaktickou technikou, která byla využívána k prezentaci učiva ze strany
vyučujících nebo žáků. Zpětnou vazbu o svých vzdělávacích výsledcích získávali žáci od
učitelů zpravidla prostřednictvím stručného hodnocení jejich okamžitých výkonů. Žáci
využívali v učebně dílen při běžné výuce pro rozvoj informatického myšlení a digitálníc h
kompetencí (např. hardwarová kontrola, nastavení a připojení z továrního nastavení)
digitální učební pomůcky, které byly financované v rámci Národního plánu obnovy.
Praktická výuka (odborný výcvik, učební praxe) je realizována ve škole a na smluvníc h
pracovištích. V rámci zkvalitňování praktického vyučování byly při práci využívá ny
moderní technologie. Pod dohledem učitelů byla zajištěna účelná organizace prováděných
pracovních činností žáků, které probíhaly v souladu s tematickým rozvržením vzdělávac ího
obsahu. Výuka ve skupinách jednotlivých ročníků byla realizována formou práce na
konkrétně zadaných úkolech v rámci oboru, případně se žáci věnovali procvičování již


                                           4/10
získaných dovedností. Vzdělávací obsah vhodně navazoval na teoretické znalosti. Učitelé
s dlouholetou odbornou praxí úspěšně rozvíjeli schopnosti žáků porozumět zadání úkolu,
dohlíželi, zda žáci efektivně pracují, a v průběhu vyhodnocovali jejich samostatné úsilí při
zpracování úkolů. Z hlediska motivace žáků se pozitivně uplatňovala především individuá lní
podpora a proaktivní a partnerský přístup učitelů k žákům. Průběžná kontrola samostatné
práce byla zaměřena zejména na správnost provádění jednotlivých pracovních činností,
důraz byl kladen na dodržování pracovních technik a dodržování technologických postupů.
Kromě odborných kompetencí byly ve výuce rozvíjeny zejména kompetence komunikativní
a sociální. U většiny žáků byla patrná samostatnost při práci a zvládnutí pracovních operací.


                          Hodnocení výsledků vzdělávání
Škola průběžně sleduje individuální vzdělávací výsledky žáků. Pro ověřování jejich dílčích
znalostí a dovedností využívá standardní interní hodnotící nástroje. Vzdělávací výsledky
žáků pedagogové průběžně monitorují. Ke zjištění úrovně jejich dosažených znalostí
a dovedností využívají běžných evaluačních nástrojů. Celkové i průběžné hodnocení žáků
vychází z požadavků vymezených v učebních osnovách vyučovacích předmětů. Sumarizace
a přehledné zpracování individuálních i skupinových výsledků vzdělávání žáků poskytuje
všem účastníkům vzdělávání dostatečný přehled za celé vzdělávací období. Škola tak
získává přehled o žácích se slabším prospěchem a zvýšenou absencí a poskytuje jim základní
podporu s využitím individuálních konzultací a doučování. Externí testování škola
nerealizuje. Pravidla pro hodnocení výsledků vzdělávání žáků jsou srozumitelně stanovena
ve školním řádu, kritéria hodnocení v jednotlivých vzdělávacích oblastech sjednocují
pedagogové v příslušných předmětových komisích. Informace zákonným zástupcům
o průběhu a výsledcích vzdělávání jsou umožněny dálkovým přístupem, prostřednictvím
třídních schůzek a v případě potřeby při individuálních jednáních.
Ve školním roce 2023/2024 byl podíl žáků s vyznamenáním 4 %, podíl žáků, kteří
neprospěli a opakují ročník, byl v uzavřeném školním roce kolem 7 %, stejně jako počet
žáků, kteří ukončili studium předčasně. Průměrný prospěch žáků je 2,36. V předchozích
školních letech byly výsledky vzdělávání velmi podobné. Neomluvené hodiny byly
zaznamenány a řešeny kázeňskými opatřeními, průměr omluvených hodin na žáka byl
88,24, neomluvených 4,2 hodin. K udělování výchovných opatření přistupují pedagogové
uvážlivě, uplatnění sníženého stupně z chování bylo využito u 13 žáků z důvodu
neomluvené absence a závažného porušení školního řádu.
V průběhu inspekční činnosti byly posuzovány výsledky žáků u maturitní zkoušky v jarním
a podzimním zkušebním období roků 2021 až 2024. Sledována byla tzv. hrubá neúspěšnost,
tj. poměr žáků neúspěšných u maturitní zkoušky nebo zkoušku nekonajících k celkovému
počtu přihlášených žáků. Žáci školy byli neúspěšní především ve společné části maturitní
zkoušky. Vysoká neúspěšnost byla zaznamenána především u oboru vzdělání
23-45-M/01 Dopravní prostředky, kdy žáci vykazují dlouhodobě neúspěšnost ve společné
části maturitní zkoušky (český jazyk, matematika, a cizí jazyk). V jarním zkušebním období
v roce 2024 byla hrubá neúspěšnost 63,6 %, v podzimním zkušebním období uspěli všichni
žáci. Z meziročního porovnání studijních výsledků u maturitní zkoušky žáků vyplývá, že se
projevuje trend mírného zlepšení ve srovnání s rokem 2021. V oboru vzdělání 18-20-M/01
Informační technologie maturovali žáci ve školním roce 2023/2024 poprvé, všichni úspěšně.
Ředitel školy vyvíjí aktivity k efektivnější přípravě žáků k maturitní zkoušce. Konkrétní
opatření z předmětových komisí spočívají v zaměření obsahu učiva na úspěšné zvládnutí
maturitní zkoušky. Od 1. 9. 2022 došlo k úpravě učebního plánu ve školním vzdělávac ím
programu maturitních oborů vzdělání, kdy byla navýšena týdenní hodinová dotace


                                            5/10
v předmětu český jazyk a literatura. V posledních ročnících maturitních oborů byl začleněn
do vzdělávání maturitní seminář českého jazyka a literatury, anglického jazyka
a matematiky, dále byla rozdělena výuka předmětu český jazyk a literatura separovaně na
český jazyk a na literaturu a výuka předmětu anglický jazyk na odbornou a všeobecnou část
a od prvního ročníku v letošním školním roce také podle znalostní úrovně žáků.
Výsledky vzdělávání žáků tříletých oborů vzdělání s výučním listem vykazovaly v období
posledních dvou let vyrovnanou úroveň. Žáci v rámci jednotného zadání obsahu a průběhu
závěrečné zkoušky dosahovali lepších výsledků. Převažující část žáků dosáhla rovněž
v praktické části jednotné závěrečné zkoušky dobré výsledky v samostatné odborné práci,
která umožnila jejich prezentaci zadaného úkolu zaměřeného na prokázání znalostí
a dovedností bezprostředně souvisejících s jejich uplatněním na trhu práce.
Aktivity školního poradenského pracoviště mají také vliv na výsledky vzdělávání. Škola
vypracovala strategii pro řešení školní neúspěšnosti, která však má pouze formální charakter.
Chybí zde konkrétní nastavení jasně vymezených postupů a přístupů, které by učitelům
pomohly efektivně řešit problémy s neúspěšností žáků, zejména při ukončování jejich
vzdělávacího procesu. Systematické hodnocení těchto problémů není prováděno. Vzhlede m
k potřebě intenzivnější práce s žáky ohroženými školní neúspěšností, stejně jako s těmi, kteří
vykazují rizikové chování, by bylo žádoucí posílení personálních kapacit tohoto pracoviště.
Dále by bylo přínosné pravidelně analyzovat údaje o absenci a průběžných výsledcích žáků
a na základě toho přijímat individuální opatření. Také systém poskytovaných stipendií není
efektivně využíván jako motivační nástroj. Neplní svůj zamýšlený účel motivovat žáky
k lepšímu výkonu nebo větší angažovanosti, protože není správně nastaven způsob jejich
poskytování a celková informovanost o možnostech získání. Velký důraz je kladen na
primární prevenci, vybrané okruhy jsou součástí tematických plánů jednotlivých předmětů
a projednávány v třídnických hodinách. Škola organizuje pro žáky besedy s odborníky,
adaptační dny pro nastupující žáky podporují vytváření zdravých vztahů v rámci školního
kolektivu. Realizuje sportovní kurzy a řadu školních aktivit, které podporují spolupráci
a sociální interakci žáků a vytváření pozitivního školního klimatu. Náznaky, případně výskyt
negativních jevů, jsou důsledně řešeny. K aktivnímu trávení volného času nebo rozvoji
nadání škola nabízí zájmové útvary (automatizace a robotika, skenování a 3D tisk, H2GP
kroužek na konstrukci RC modelů, práce s dronem). Výchovná poradkyně zabezpečuje
rovněž kariérové poradenství, kdy je žákům posledních ročníků poskytována dostatečná
podpora při volbě jejich budoucí profesní orientace nebo dalšího studia. Uplatnění
absolventů škola sleduje neformální formou.
Vhodné podmínky jsou vytvářeny pro rozvoj nadání žáků a jejich zájmu o studovaný obor.
Žáci školy se pravidelně účastní mnoha vědomostních a dovednostních soutěží a olympiád.
Příkladné jsou jejich úspěchy opakovaně dosahované v odborně zaměřených soutěžích
s vysokou odbornou náročností (odborná soutěž jednotlivců – Automechanik junior 1. místo;
Opravář zemědělských strojů junior, Zlatý pohár Linde, Soutěže týmů – Horizon Hydrogen
Grand Prix v závodech vodíkových RC modelů - postoupili do finále, mistrovství ČR
v programování robotů FANUC 3.místo, Networking Academy Games – soutěž z oblasti
počítačových sítí zaměřenou na kyberbezpečnost a ochranu dat 10. místo
v celorepublikovém měřítku a 3. místo v Moravskoslezském kraji). Žáci byli oceněni
i v soutěži Talent 2024 v Třinci. Pravidelně je pořádána prezentiáda a sdílené učebny pro
žáky základních škol. Škola tak pestrými způsoby podporuje profesní rozvoj žáků
uplatnitelný v jejich dalším studiu nebo praxi a ve spolupráci se sociálními partnery
a vzdělávacími institucemi vhodně doplňuje vzdělávací obsah realizací různých žákovských
projektů a školních akcí, zapojuje žáky do spolupráce se sociálními partnery.



                                            6/10
                                          Závěry
Vývoj školy
– V roce 2020 došlo ke změně v názvu školy na Střední škola, Jablunkov, příspěvková
  organizace.
– Od poslední inspekční činnosti ve školním roce 2019/2020 se zvýšil počet žáků o více
  než 40 %, a také žáků se speciálními vzdělávacími potřebami a odlišným mateřským
  jazykem.
– Od 1. 9. 2020 škola vzdělává žáky v oboru vzdělání 18-20-M/01 Informační technolo gie.
– Zlepšily se materiální podmínky pro vzdělávání, proběhla modernizace učeben, dílen
  a učebních pomůcek.
– Ředitel školy přijal jen částečně opatření na základě zjištění předchozí inspekční činnosti,
  např. v oblasti odborného výcviku, renovace dílen nebo podpory žáků se speciálními
  vzdělávacími potřebami a žáků s odlišným mateřským jazykem.
Silné stránky
– Spolupráce se sociálními partnery podporuje kvalitu odborného vzdělávání. (1.5)
– Efektivní propojení teorických znalostí a praktických dovedností ve výuce umožňuje
  žákům lépe porozumět získaným poznatkům a uplatnit je v profesním životě. (3.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Nastavené řídicí a kontrolní mechanismy jsou málo efektivní. (2.1)
– Ve výuce byli žáci vedení k pochopení souvislostí a využívání informačních zdrojů jen
  v menší míře. (4.2)
– Diferenciace podle individuálních potřeb žáků nebo zadávání úloh odlišné kognitivní
  náročnosti nebylo učiteli ve výuce využíváno. (4.3)
– Škola výsledky vzdělávání pouze sumarizuje, nevyhodnocuje možné souvislosti mezi
  průběhem a výsledky vzdělávání žáků. (5.1)
– U oboru vzdělání 23-45-M/01 Dopravní prostředky škola vykazuje                 dlouhodobě
  neúspěšnost ve společné části maturitní zkoušky. (5.2)
– Strategie předcházení školní neúspěšnosti je nastavená pouze na formální úrovni.
  Nastavená opatření pro snížení školní neúspěšnosti nejsou dostatečně účinná, přetrvává
  formální přístup k vyhodnocování realizovaných opatření. (5.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Zvýšit efektivitu a systematičnost kontrolní a řídicí činnosti vedení školy.
– Vést žáky k pochopení souvislostí, využívat vícezdrojové informace a podporou
  čtenářské gramotnosti rozvíjet jejich kritické myšlení.




                                            7/10
– Diferencovat výuku podle individuálních předpokladů žáků, poskytovat jim účinnou
  zpětnou vazbu o naplnění vzdělávacího cíle, podporovat hodnoticí dovednosti žáků,
  využívat formativní hodnocení pro podporu každého žáka.
– Nastavit jednotnou školní strategii pro poskytování podpory žákům ohroženým školní
  neúspěšnosti, rozpracovat ji pro jednotlivé předměty maturitní zkoušky, důsledně
  vyhodnocovat účinnost přijímaných opatření a případně je včas modifikovat.
– Vyhodnocovat výsledky vzdělávání při ukončování maturitní zkouškou ve všech
  aspektech na úrovni školy i metodických orgánů a přijímat efektivní opatření pro jejich
  zlepšování.
– Pokračovat v realizaci účinných opatření ke snižování absence žáků na úrovni školního
  poradenského pracoviště.
– Stanovit personální podporu školního         poradenského    pracoviště   pro monitor ing
  průběžných výsledků vzdělávání.
– Zavést kontrolní mechanismy (např. vstupní nebo srovnávací testy) za účelem získávání
  objektivních informací o úrovni dosahovaných výsledků vzdělávání a pokroku každého
  žáka.
– Využívat efektivněji stipendijní řád jako účinný nástroj motivace žáků.


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 10 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Koncepce rozvoje školy na období 2024–2030
 2.   Školní vzdělávací programy platné ve školním roce 2024/2025
 3.   Školní řád střední školy, vnitřní řád školní jídelny a školní jídelny-výdejny platné ve
      školním roce 2024/2025
 4.   Dokumentace k ukončování vzdělávání závěrečnou nebo maturitní zkouškou pro
      školní roky 2021 až 2024 (vzorek)
 5.   Dokumentace k řízení školy – organizační schéma školy, zápisy z kontrolní
      a hospitační činnosti vedené ve školním roce 2024/2025 (vzorek)
 6.   Evidence žáků (školní matrika) včetně výsledků vzdělávání žáků vedené ve školním
      roce 2024/2025 (vzorek)
 7.   Záznamy z pedagogické rady vedené ve školním roce 2024/2025 (vzorek)
 8.   Třídní knihy a rozvrhy vyučovacích hodin platné ve školním roce 2024/2025
 9.   Výroční zpráva o činnosti školy za školní rok 2023/2024




                                           8/10
10.   Dokumentace o dosaženém vzdělání pedagogických pracovníků vedená ve školním
      roce 2024/2025 (vzorek)
11.   Plán práce ve školním roce 2024/2025
12.   Zápisy předmětových komisí vedené ve školním roce 2024/2025
13.   Preventivní plán platný ve školním roce 2024/2025
14.   Plán práce a dokumentace školního poradenského pracoviště vedené ve školním roce
      2024/2025
15.   Stipendijní řád organizace Střední školy Jablunkov, příspěvková organizace ze dne
      31. 8. 2021
16.   Strategie práce s žáky ohroženými neúspěchem na Střední škole, Jablunkov,
      p. o., platná ve školním roce 2024/2025
17.   Strategie předcházení školní neúspěšnosti, šikaně a dalším projevům rizikové ho
      chování ze dne 2. 9. 2023
18.   Dokumentace vztahující se k finančním podmínkám školy a zajištění bezpečnosti
      a ochrany zdraví žáků pro školní rok 2023/2024 a 2024/2025 (vzorek)
19.   Dokumentace vztahující se ke školnímu stravování ve školním roce 2023/2024
      a 2024/2025 (vzorek)




                                         9/10
                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Ing. Martina Colledani, školní inspektorka, vedoucí inspekčního týmu v. r.
 Ing. Hana Maľarová, školní inspektorka v. r.
 PhDr. Ing. Ivana Teichmannová, školní inspektorka v. r.
 Ing. Klára Kudlíková, kontrolní pracovnice v. r.
 Bc. Marcela Zahradníková, kontrolní pracovnice v. r.
 Bc. Heryánová Irena, DiS., kontrolní pracovnice v. r.
 Ing. Vratislav Kšica, odborník na oblast dopravních prostředků a opravy motorových
 vozidel v. r.


V Novém Jičíně 15. 11. 2024




                                         10/10
