CSI0X00B32SP
Počet listů: 8




                                    Česká školní inspekce
                                    Olomoucký inspektorát
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIM-159/23-M


Název                               Obchodní akademie a Jazyková škola s právem státní
                                    jazykové zkoušky, Přerov, Bartošova 24
Sídlo                               Bartošova 1940/24, 750 02 Přerov 2
E-mail                              info@oaprerov.cz
IČO                                 61 985 996
Identifikátor                       600 017 796
Právní forma                        příspěvková organizace
Zastupující                         Ing. Hana Štěpanovská
Zřizovatel                          Olomoucký kraj
Místo inspekční činnosti            Bartošova 24, 750 02 Přerov 2
Inspekční činnost na místě          23. až 25. 1. 2023


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) a odst. 6 zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.
Zjišťování a hodnocení podmínek, průběhu a výsledků vzdělávání, a to podle školních
vzdělávacích programů.
Zjišťování a hodnocení naplnění školních vzdělávacích programů.
                                   Charakteristika
Obchodní akademie a Jazyková škola s právem státní jazykové zkoušky, Přerov,
Bartošova 24 (dále „škola“ nebo „subjekt“) vykonává činnost střední školy a jazykové školy
s právem státní jazykové zkoušky (dále „jazyková škola“). Škola poskytuje v denní formě
vzdělávání střední stupeň vzdělání s maturitní zkouškou v oboru vzdělání 63-41-M/02
Obchodní akademie. V rámci realizace tří školních vzdělávacích programů se uvedený obor
dlouhodobě profiluje na zaměření Manažer informačních technologií, Firemní manage me nt
a Zahraniční obchod.
Ve školním roce 2022/2023 vykázala střední škola k 30. září 2022 celkem 347 žáků
zařazených ve 12 třídách. V jazykové škole bylo organizováno 26 kurzů. Ve škole se
vzdělávají žáci se speciálními vzdělávacími potřebami, žáci nadaní i žáci cizinci.
Svou činnost škola přehledně prezentuje ve výročních zprávách a na svých webových
stránkách (www.oaprerov.cz).


                         Hodnocení podmínek vzdělávání
Koncepční záměry školy vychází z jejích reálných potřeb a záměrů zřizovatele a jsou
zapracovány do dokumentů školy. Deklarované strategie rozvoje stanovují dlouhodobé cíle,
které jsou podrobně rozpracovány v krátkodobých plánech pro daný školní rok. Naplňování
obsahu vzdělávání i vytyčených cílů je pravidelně vyhodnocováno. Na základě těchto
hodnocení pak dochází k operativním úpravám plánu práce. Stanovená organizační struktura
a soubor vnitřních směrnic umožňují účelné delegování kompetencí a povinností na
jednotlivé pracovníky, určují míru jejich odpovědnosti, zajišťují funkční přenos informac í
v rámci subjektu, stanovují postupy při řešení běžných i mimořádných pracovních úkolů
a situací. V souladu se stanovenou koncepcí rozvoje škola klade důraz především na rozvoj
odborných znalostí a praktických dovedností žáků na základě funkčního propojení teorie
s profesní praxí v procesu vzdělávání. Uvedené záměry jsou implemento vá ny
v realizovaných školních vzdělávacích programech především formou posílení výuky cizích
jazyků, odborných předmětů a zajištěním kvalitní spolupráce se sociálními partnery. Obsah
vzdělávání i školou vytyčené cíle jsou postupně plněny. Vedení školy v systému řízení
vhodně přihlíží k závěrům jednání pedagogické rady, opírá se o výsledky neformální práce
jednotlivých předmětových komisí (sekcí) a účelně využívá další zpětnovazeb né
mechanizmy. K nim patří zejména pravidelné vyhodnocování dosahovaných výsledků
vzdělávání žáků, zohledňování podnětů žáků, jejich zákonných zástupců, zřizovate le,
školské rady a dalších partnerů.
Činnost školy pozitivně ovlivňují rozvíjené partnerské vztahy. Ředitelka školy zřizovate le
pravidelně informuje o plánech a aktivitách školy a projednává s ním koncepční záměry.
Spolupráci se zákonnými zástupci žáků umožňuje funkční komunikační systém využívajíc í
zprostředkování informací při osobních setkáních nebo s využitím elektronické komunikace.
Škola aktivně propaguje svoji činnost ve vztahu k potenciálním zájemcům o studium
i ostatní veřejnosti. Při pořádání akcí pro žáky spolupracuje se soukromými subjekty
i s orgány a institucemi z oblasti veřejné správy, se školskými poradenskými zařízeními,
s kulturními a tělovýchovnými institucemi. Přínosná pro zkvalitnění vzdělávání je rovněž
nadstandardní spolupráce se statutárním městem Přerov, se středními a základními školami
v regionu. Pozitivem je také činnost rodičovského sdružení, které škole pomáhá zejména
organizačně a finančně při pořádání školních akcí. Pro potřeby zajištění kvalitní realizace
praktického vyučování škola spolupracuje s partnerskými firmami. Uvedenou spolupráci


                                           2/8
škola navíc účelně využívá i jako zdroj informací pro hodnocení dosahovaných výsledků
vzdělávání, a to zejména v oblasti utváření a rozvoje požadovaných odborných kompetencí
žáků. Dlouhodobá účast školy v projektu Erasmus+ a realizované stáže žáků v zahranič í
přispívají zejména k rozvoji jejich komunikativních kompetencí, odborných znalostí
a dovedností. Vzájemné návštěvy učitelů v zahraničí napomáhají výměně zkušeností
v oblasti výukových metod i v oblasti podpory mobility žáků. Pro zajištění odpovídajíc í
kvality výuky, zejména pak pro udržení potřebného kontaktu s problematikou praxe, má
důležitý význam také členství školy v odborných profesních sdruženích.
I když je řídicí a kontrolní systém nastaven způsobem, který postihuje všechny oblasti
fungování subjektu, v praxi se škole dosud nepodařilo plně eliminovat některé dílčí
nedostatky v metodickém vedení výuky, spočívající v často omezeném využívá ní
sebehodnocení a vzájemného hodnocení žáků, v absenci závěrečného motivačního shrnutí
vyučovací jednotky, v nedostatečné aktivizaci žáků s využitím pestrých organizač níc h
metod a forem výuky, v diferenciaci vzdělávacího obsahu a v práci žáků s různými
informačními zdroji.
Složení pedagogického sboru umožňuje plnit záměry a cíle realizovaných školních
vzdělávacích programů. Profesní rozvoj pedagogických pracovníků je vedením školy
plánovitě podporován. Zohledňovány jsou při tom potřeby školy i zájmy jednotlivýc h
učitelů. Další vzdělávání pedagogických pracovníků bylo v uplynulém období realizo vá no
také s ohledem na finanční možnosti školy a nabídku vzdělávacích institucí, zaměřeno bylo
zejména na odborné kurzy a částečně i na metodické akce spojené s uplatňováním moderních
didaktických trendů ve vzdělávání. Nabyté vědomosti a dovednosti vyučujících se však
zatím jen částečně projevily zkvalitněním metodického vedení výuky.
Škola pro výuku disponuje vhodným materiálním zázemím. Počet a velikost odborných
i kmenových učeben odpovídá aktuálnímu naplnění kapacity školy i obsahu uplatňova n ýc h
školních vzdělávacích programů. Za přispění finančních prostředků od zřizovate le
a prostředků z operačních programů dochází k postupné obnově a modernizaci materiálního
vybavení školy. Pravidelně je obnovován žákovský nábytek, pořizovány jsou nové učební
pomůcky, počítačová a audiovizuální technika. K estetické úpravě většiny školních prostor
jsou vhodně využívány žákovské práce, trofeje a ocenění ze sportovních a naukových
soutěží. Součástí školního prostředí jsou také prostory umožňující oddech a relaxaci žáků.
Zajištění bezpečnosti a ochrany zdraví žáků je školou realizováno na základě zásad
stanovených ve školním řádu a některých dalších dokumentech. Podporován je také správný
vývoj a společensky odpovědné chování žáků začleněním problematiky výchovy ke zdraví
prostřednictvím výuky, organizováním sportovních aktivit a akcí zaměřených na zdravý
životní styl a udržitelný rozvoj společnosti.


                          Hodnocení průběhu vzdělávání
Při přípravě na vyučování vycházeli učitelé z obsahu školních vzdělávacích programů,
přičemž cíle vyučovacích hodin vhodně stanovili s přihlédnutím k dosavadním znaloste m
a dovednostem žáků i k jejich přípravě na maturitní zkoušku. Po odborné stránce byly
hodnocené vyučovací hodiny ze strany učitelů připravené, aplikovaný vzdělávací obsah byl
aktualizován v souladu se současnými vědeckými poznatky. Odbornost výkladu byla
podpořena aprobovaností vyučujících, kteří si byli vědomi důležitosti mezipředměto výc h
vazeb zvláště v návaznosti na profil absolventa a při vyučování je využívali, či alespoň na
ně poukazovali. Z organizačních forem v teoretickém vyučování výrazně převažovala
frontální výuka doplněná řízeným rozhovorem se žáky, jiné formy podporující kooperativní


                                           3/8
techniky a činnostní učení byly uplatňovány pouze v omezené míře. V případě, že byla do
výuky zařazena práce ve dvojicích a skupinách, žáci aktivně spolupracovali a k plnění úkolů
přistupovali zodpovědně. Pravidelně a účelně zařazovaná práce ve dvojicích ve vyučovac íc h
hodinách cizích jazyků poskytovala žákům dostatek prostoru k vlastnímu mluvnímu
vyjádření. Důraz zde byl rovněž kladen na upevňování znalostí gramatiky a rozšiřová ní
slovní zásoby, včetně odborné slovní zásoby, i na rozvoj správné výslovnosti. Ve všech
hodnocených vyučovacích hodinách převládala příznivá pracovní atmosféra, komunikace
mezi vyučujícími a žáky i mezi žáky navzájem probíhala korektně, bez jakýchkoliv náznaků
nežádoucích projevů chování. Učitelé uplatňovali s různou mírou úspěchu snahu
nepředkládat žákům hotové informace a přimět je k samostatnému uvažování, hledání
souvislostí mezi pozorovanými jevy a vyvozování závěrů. Žáky vybízeli ke kritickému
myšlení cíleným začleňováním souvislosti vzdělávacího obsahu se situacemi každodenního
života do výuky a vedením žáků k aplikaci přenosu naučeného do profesní praxe. Snaha
o podporu kritického myšlení žáků však nebyla vždy dostatečně podpořena využitím jejich
práce s různými informačními zdroji. Stanovené pracovní tempo převážně odpovídalo
schopnostem žáků. Nadaným žákům však byly zřídka vytvářeny další vhodné příležitos ti
pro jejich rozvoj. Pouze výjimečně jim byly nabízeny další úkoly rozvíjející jejich
schopnosti a talent. Individuální přístup k žákům se speciálními vzdělávacími potřebami byl
uplatňovaný především formou jejich zohledňování v průběhu samostatné práce. Zejména
v odborných vyučovacích předmětech byl soustavně kladen důraz na využívání přísluš né
terminologie v projevech žáků. Ke zvýšení názornosti využívali pedagogové vhodné učební
pomůcky, v některých vyučovacích hodinách pracovali také s audiovizuální technikou, která
umožnila vedení výuky interaktivní formou. V odborných vyučovacích předmětech se však
v některých případech nabízelo intenzivnější využití počítačové techniky. Žáci získávali od
vyučujících zpětnou vazbu o svých vzdělávacích výsledcích zpravidla prostřednictvím
stručného hodnocení jejich okamžitých výkonů. Jen výjimečně však při tom byla žákům
poskytnuta formativní zpětná vazba motivující je k dalšímu učení a reflektující jejich
individuální pokrok. Nedostatkem většiny vyučovacích hodin bylo chybějící sebehodnocení
či vzájemné hodnocení žáků a časově omezené nebo vůbec nerealizované závěrečné shrnutí
probraného vzdělávacího obsahu se zhodnocením vyučovací hodiny a stanovením
následných výukových cílů.


                         Hodnocení výsledků vzdělávání
Škola má vytvořeny účinné mechanismy pro zjišťování a hodnocení výsledků vzdělává ní
žáků. Vyučující využívají standardní evaluační nástroje založené na uplatňování různých
forem ústního a písemného zkoušení, získávají podklady pro hodnocení prospěchu
didaktickými testy, formou samostatné práce a soustavným diagnostickým pozorováním.
Úspěšnost žáků ve vzdělávání, jejich výsledky za jednotlivá klasifikační období jsou školou
pravidelně vyhodnocovány na jednáních pedagogické rady a předmětových sekcí. Ze
získaných dat jsou přijímány konkrétní návrhy ke zlepšení výsledků ve vzdělávání a zpětně
je prováděno hodnocení účinnosti přijatých opatření.
Škola se zapojuje do celostátního výběrového zjišťování výsledků vzdělávání žáků
v kombinaci s interním testováním. Sledovány jsou nejen dosahované celkové výsledky
školy, ale také individuální pokrok jednotlivých žáků v průběhu vzdělávání. Zákonní
zástupci žáků jsou o výsledcích vzdělávání průběžně informováni především
prostřednictvím zápisů v elektronické žákovské knížce, na třídních schůzkách nebo formou
individuálních konzultací.



                                           4/8
Vedení školy ve spolupráci s předmětovými sekcemi identifikuje žáky ohrožené školním
neúspěchem a nabízí jim pomoc, která se jeví jako účinná. Žákům, kteří aktuálně nedosahují
v některé z oblasti vzdělávání odpovídajících výsledků, škola nabízí podporu formou
doučování, konzultací, případně zintenzivňuje přípravu žáků na maturitní zkoušku.
Ve školních letech 2021/2022 a 2022/2023 nevykazovaly výsledky vzdělávání žáků
v jednotlivých vyučovacích předmětech výrazné vzájemné odchylky. Na dosahované
výsledky vzdělávání pozitivně působí mj. fakt, že škola bezodkladně přijímá opatření na
minimalizaci zvýšené absence žáků.
Trvale je věnována pozornost aktivitám s pozitivním dopadem na získávání a rozvoj
odborných kompetencí, které prohlubují profesní dovednosti žáků. Škola se zaměřuje
na vytváření podmínek pro podporou talentovaných žáků jejich zapojováním do různých
druhů soutěží a odborných aktivit. Důležitou zpětnou vazbou pro školu je při vyhodnoco vá ní
nejen úspěšnost žáků u maturitních zkoušek, ale i přijetí absolventů k dalšímu studiu
na vyšších odborných školách, vysokých školách ekonomického a jiného zaměření. Celkové
výsledky vzdělávání a údaje o aktivitách a soutěžích školy podporujících rozšíření znalostí
a dovedností žáků jsou zveřejněny ve výroční zprávě o činnosti školy.
Osobnostnímu rozvoji žáků napomáhá činnost školního poradenského pracoviště.
Kompetence jeho jednotlivých pracovnic jsou zaměřeny na péči o žáky s potřebou
podpůrných opatření, žáky nadané, kariérové poradenství i realizace aktivit v rámci primární
prevence. Škola rozpoznává žáky se speciálními vzdělávacími potřebami a nastavuje
odpovídající podpůrná opatření pro jejich vzdělávání, přenos informací o těchto žácích je
plně funkční. Metodička podpory nadaných žáků vyhledává tyto žáky již v prvních ročnících
studia, monitoruje zájmy a aktivity žáků všech ročníků, pravidelně ve spolupráci se žáky
nadanými vyhodnocuje účinnost odlišné organizace jejich vzdělávání. Kariérové
poradenství je zaměřeno na podporu žákům v oblasti orientace na trhu práce i v možnostech
jejich další studijní dráhy. Uplatnění svých absolventů škola každoročně zjišťuje spíše
neformálním způsobem.
Patřičný význam přikládá škola prevenci rizikového chování žáků. Tato problematika
prolíná celým vzdělávacím procesem. Přirozeným nástrojem je přehledně zpracovaná
preventivní strategie školy včetně jejich příloh zaměřených na prevenci nežádoucích projevů
chování žáků. Efektivitu prevence zvyšuje škola organizováním tematicky zaměřenýc h
a odborně vedených besed, přednášek a preventivních programů. K rozvoji sociálníc h
kompetencí žáků a vytváření příznivého klimatu v nově utvářených kolektivech přispívá
pravidelné organizování adaptačních kurzů pro žáky prvního ročníku. Cílem je předcházet
výskytu rizikových jevů, konfliktních situací mezi žáky samotnými i jednotlivými třídami
a posílit důvěru mezi žáky a vyučujícími. Účinným nástrojem k eliminaci výskytu
nežádoucích jevů mezi žáky je rovněž včasná intervence školy při prvotních projevech
rizikového chování formou individuálních pohovorů. Schránka důvěry zřízena není,
problémy žáků jsou projednávány během osobních jednání. Organizování a náplň
preventivních aktivit vychází také z pravidelně realizovaných dotazníkových šetření
zaměřených na klima třídy i celkové klima školy.


                                         Závěry
Vývoj školy
- V době od poslední inspekční činnosti došlo ve škole zejména ke zlepšení materiálníc h
  podmínek pro vzdělávání.



                                            5/8
Silné stránky
- Vytvoření vstřícného prostředí ve škole s pozitivním klimatem projevujícím se
  v žádoucích prosociálních vztazích mezi žáky a pedagogy.
- Partnerská spolupráce pozitivně působící na kvalitu vzdělávání. Významný je zejména
  přínos partnerství pro zkvalitňování materiálních podmínek školy a pro organizac i
  školních a mimoškolních akcí podporujících úspěšnou realizaci vzdělávacího obsahu
  uplatňovaných učebních dokumentů.
Slabé stránky a/nebo příležitosti ke zlepšení
- V rámci systému kontrolní činnosti se dosud vedení školy nepodařilo eliminovat dílčí
  nedostatky v metodickém vedení výuky.
- V hodnocených vyučovacích hodinách převládala frontální výuka bez častějšího využití
  metod vedoucích k aktivizaci žáků či diferenciaci vzdělávacího obsahu směrem k žákům
  talentovaným. Ve výuce byla také v malé míře zastoupena práce žáků
  s různými informačními zdroji podporující kritické myšlení.
- V závěru vyučovací jednotky bylo často pouze v omezené míře využito motivač ní
  zhodnocení práce žáků s prvky sebehodnocení a vzájemného hodnocení.
Doporučení pro zlepšení činnosti školy
- Podporovat aktivitu žáků ve vyučování s využitím pestrých metod a forem výuky,
  a to zejména častějším zařazováním skupinové práce žáků.
- Přispívat k rozvoji sebereflexe žáků častějším uplatňováním prvků sebehodnocení
  a vzájemného hodnocení ve výuce.
- Intenzivněji uplatňovat ve vzdělávání individuální přístup, důsledně diferenco vat
  vzdělávací obsah i výukové aktivity podle potřeb a možností všech žáků. Příležitos tí
  školy je účinněji podporovat nadané žáky a věnovat jim ve vyučování větší pozornost.
- Systematicky využívat v závěru vyučovací jednotky motivační zhodnocení práce žáků,
  se stanovením cílů na další vyučovací hodinu, a poskytovat jim tak zpětnou vazbu o jejich
  pokroku a dosažených výsledcích jejich práce.
- Doporučením pro trvalý rozvoj kvality vzdělávání ve škole je intenzivnější zapojení
  prostředků informačních technologií a digitalizace do výuky odborných předmětů, které
  k tomu svou povahou vybízí.


                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 15 dnů přijmout adekvátní opatření k prevenci nedostatků zjiš těných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Olomoucký inspektorát,
Wellnerova 25, 779 00 Olomouc, případně prostřednictvím datové schránky (g7zais9),
nebo na e-podatelnu csi.m@csicr.cz s připojením elektronického podpisu.




                                           6/8
           Seznam dokladů, o které se inspekční zjištění opírají
 1.   Výpis z rejstříku škol a školských zařízení o právnické osobě s názvem Obchodní
      akademie a Jazyková škola s právem státní jazykové zkoušky, Přerov, Bartošova 24,
      ze dne 23. 1. 2023
 2.   Inspekční zpráva, čj. ČŠIM-609/16-M, ze dne 20. 4. 2016
 3.   Školní řád, ze dne 9. 6. 2022
 4.   Školní řád jazykové školy, ze dne 4. září 2018
 5.   Školní řád jazykové školy, ze dne 20. ledna 2023
 6.   Školní vzdělávací program 63-41-M/02 Obchodní akademie se zaměřením Manažer
      informačních technologií, s platností od 1. 9. 2018
 7.   Školní vzdělávací program 63-41-M/02 Obchodní akademie se zaměřením Firemní
      management, s platností od 1. 9. 2018
 8.   Školní vzdělávací program 63-41-M/02 Obchodní akademie se zaměřením
      Zahraniční obchod, s platností od 1. 9. 2018
 9.   Školní vzdělávací program 63-41-M/02 Obchodní akademie se zaměřením Manažer
      informačních technologií, s platností od 1. 9. 2021
10.   Školní vzdělávací program 63-41-M/02 Obchodní akademie se zaměřením Firemní
      management, s platností od 1. 9. 2021
11.   Školní vzdělávací program 63-41-M/02 Obchodní akademie se zaměřením
      Zahraniční obchod, s platností od 1. 9. 2021
12.   Školní vzdělávací program pro jazykovou školy s právem státní jazykové zkoušky,
      s platností od 1. 9. 2011
13.   Organizační řád, ze dne 1. 9. 2022
14.   Zápisy z jednání pedagogické rady školy za školní roky 2021/2022 a 2022/2023
      k termínu inspekční činnosti
15.   Zápisy z porad pedagogických a nepedagogických pracovníků školy za školní roky
      2021/2022 a 2022/2023 k termínu inspekční činnosti
16.   Podklady pro komplexní hodnocení práce ředitele školy, z prosince 2020
17.   Roční plán vzdělávání ředitele příspěvkové organizace a jeho plnění, ze dne
      13. 12. 2021
18.   Hospitační a kontrolní činnost ředitelky školy, školní roky 2021/2022 a 2022/2023
      k termínu inspekční činnosti
19.   Zápisy z hospitací zástupkyně ředitelky školy, školní roky 2021/2022 a 2022/2023
      k termínu inspekční činnosti
20.   Bulletin 2021, 121 let ekonomického školství v Přerově
21.   Výroční zprávy o činnosti školy za školní roky 2020/2021 a 2021/2022
22.   Třídní knihy střední školy, školní rok 2022/2023 k termínu inspekční činnosti
23.   Program environmentálního vzdělávání, výchovy a osvěty na školní rok 2022/2023,
      ze dne 1. 9. 2022
24.   Složka: Zápisy z jednání předmětových komisí (sekcí), školní roky 2021/2022
      a 2022/2023 k termínu inspekční činnosti
25.   Rozvrh vyučovacích hodin, školní rok 2022/2023
26.   Školní matrika střední školy vedená v elektronické podobě k termínu inspekční
      činnosti


                                         7/8
27.   Elektronický školní informační systém, aktuální záznamy k termínu inspekční
      činnosti
28.   Plán dalšího vzdělávání pedagogických pracovníků školy na rok 2023
29.   Složka: Písemné práce z vybraných vyučovacích předmětů (namátkový výběr), školní
      rok 2022/2023 k termínu inspekční činnosti
30.   Složka: Porady vedoucích předmětových sekcí, školní roky 2021/2022 a 2022/2023
      k termínu inspekční činnosti
31.   Vybraná dokumentace z osobních složek pedagogických pracovníků školy – doklady
      o dosaženém vzdělání vzhledem k odborné kvalifikaci a o absolvovaných studiích
      v rámci dalšího vzdělávání pedagogických pracovníků, aktuálně vedená k termínu
      inspekční činnosti
32.   Doklady vztahující se k finančním podmínkám školy, rok 2021
33.   Doklady související se zajištěním bezpečnosti a ochrany zdraví žáků, školní roky
      2021/2022 a 2022/2023 k termínu inspekční činnosti


                                         Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Olomoucký
inspektorát, Wellnerova 25, 779 00 Olomouc, případně prostřednictvím datové
schránky (g7zais9), nebo na e-podatelnu csi.m@csicr.cz s připojením elektronického
podpisu, a to k rukám ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. David Náhlík, školní inspektor,
 vedoucí inspekčního týmu                               ………………………..

 Mgr. Pavel Fridrich, školní inspektor
                                                        ………………………..

 Mgr. Markéta Kadaňková, školní inspektorka
                                                        ………………………..

 Ing. Eva Stachová, kontrolní pracovnice
                                                        ………………………..
 Ing. Radka Kotoučková, odbornice na výuku
 odborných předmětů s ekonomickým zaměřením             ………………………..

V Olomouci 10. 2. 2023


                                           8/8
