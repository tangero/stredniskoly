CSI0X00CW4YJ




                               Česká školní inspekce
                               Pardubický inspektorát
                         Sukova třída 1556, 530 02 Pardubice
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIE-1789/24-E
                                       Sp. zn. ČŠIE-S-295/24-E


Název                               Střední škola zahradnická a technická Litomyšl
Sídlo                               T. G. Masaryka 659, Litomyšl-Město, 570 01 Litomyšl
E-mail                              skola@szat.cz
IČO                                 72 085 428
Identifikátor                       691 002 797
Právní forma                        příspěvková organizace
Zastupující                         Ing. Ivo Jiránek
Zřizovatel                          Pardubický kraj
Místo inspekční činnosti            T. G. Masaryka 1158, Litomyšl
                                    T. G. Masaryka 527, Litomyšl
                                    T. G. Masaryka 650, Litomyšl
                                    T. G. Masaryka 659, Litomyšl
                                    T. G. Masaryka 729, Litomyšl
Inspekční činnost na místě          22. až 24. 10. 2024

Inspekční činnost byla zahájena předložením pověření k inspekční činnosti.


                                 Předmět inspekční činnosti
Předmětem inspekční činnosti vykonávané podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů, bylo zjišťování a hodnocení podmínek,
průběhu a výsledků vzdělávání a školských služeb včetně hodnocení naplňování školních
vzdělávacích programů.
                                   Charakteristika
Střední škola zahradnická a technická Litomyšl (dále jen škola) vykonává činnost střední
školy, domova mládeže a školní jídelny. V denní formě jsou vyučovány obory vzdělání
s výučním listem: 41-52-H/01 Zahradník, 41-56-H/02 Opravář lesnických strojů a 41-52-
E/01 Zahradnické práce a obory vzdělání s maturitní zkouškou: 41-44-M/01 Zahradnictví,
82-1-M/03 Scénická a výstavní tvorba, 41-45-M/01 Mechanizace a služby a 41-43-L/01
Chovatel cizokrajných zvířat. Ke dni zahájení inspekční činnosti škola vykazovala celkově
861 žáků, vzdělávala 166 žáků se speciálními vzdělávacími potřebami a 24 žáků s odlišným
mateřským jazykem. Pro 15 žáků byly vypracovány individuální vzdělávací plány. V oboru
vzdělání 41-52-E/01 Zahradnické práce je část tříd určena pro vzdělávání žáků
se speciálními vzdělávacími potřebami v souladu s § 16 odst. 9 školského zákona. Škola má
nadregionální působnost. Žákům ze vzdálenějších míst zajišťuje ubytování v domově
mládeže (více než pětina žáků školy).


                         Hodnocení podmínek vzdělávání
Škola má nastavena jasná a srozumitelná pravidla (řády, směrnice) pro realizaci vzdělává ní
žáků a organizaci dalších činností. Ředitel využívá při řízení organizace své dlouholeté
manažerské zkušenosti a dobrou znalost spolupracovníků i prostředí. Aktivně se zapojuje
do dalšího vzdělávání, spolupráce s dalšími místními i zahraničními partnery, organizace mi
a do prezentace školy. Rozsáhlé řídicí a kontrolní pravomoci jsou účelně delegovány na širší
vedení školy: jednotlivé zástupce ředitele školy pro tři hlavní zaměření oborů vzdělává ní,
zástupce ředitele pro provoz školy a zástupce ředitele školy pro organizování odborného
výcviku a odborné praxe příslušných oborů. Nastavené zpětnovazební mechanismy funkčně
napomáhají k zajišťování konkrétních cílů rozvoje školy. Strategický plán rozvoje školy
analyzuje stěžejní oblasti jejího rozvoje a určuje další směřování školy umožňujíc í
naplňování profilu absolventů, včetně slabých a silných stránek, hrozeb a příležitos tí
ke zlepšení. Konkretizace kroků vedoucích k dosažení žádaného cíle jsou v dílčích oblastech
stanoveny částečně.
Vzdělávání žáků zajišťuje početný pedagogický sbor interních i externích učitelů, kteří jsou
ve velké míře pro svoji práci kvalifikovaní. Z hlediska odborného vzdělávání a vazby
na reálné podmínky vyučovaných oborů vzdělání mají velký význam také odborníci z praxe,
jejichž praktické odborné zkušenosti jsou nesporným přínosem při výuce. Učitelům
s krátkou pedagogickou praxí je poskytována metodická podpora zkušenějších pedagogů
(nově s možností využití tandemové výuky) i vedení školy.
Vedení školy účelně podporuje další vzdělávání pedagogických pracovníků k rozvoji jejich
dosavadních pedagogických znalostí a dovedností v souladu s potřebami výuky. Příležitos tí
ke zlepšení je věnovat pravidelně pozornost vzdělávání v oblasti didaktické stránky
vzdělávání a podporovat uskutečňování inspirativních vzájemných hospitací napříč
předmětovými specializacemi. Postupné uplatňování nových metod a forem práce a nových
možností v oblasti hodnocení žáků vyhodnocovat cíleně v rámci realizované hospitační
činnosti. Vzájemná hospitační činnost byla realizována z probíhajících projektů, aktuálně
systematicky neprobíhá. Přínosem vzájemných hospitací, a to napříč aprobacemi, by byla
zejména inspirace, sdílení metod a forem práce, možnosti diferenciace, uplatňování různých
forem hodnocení.
Prostorové, materiální a technické podmínky školy umožňují naplňování stanovených cílů
teoretického i praktického vzdělávání v plném rozsahu. Vedení školy průběžně zodpovědně


                                            2/8
zajišťuje zlepšování materiálních podmínek a postupně rekonstruuje stávající budovy a další
zázemí velmi rozsáhlého areálu školy.
Materiální podmínky pro odborné vzdělávání se však mezi zaměřeními jednotlivých oborů
vzdělání liší. Velmi dobré zázemí pro žáky zejména oboru vzdělání Chovatel cizokrajných
zvířat ale i dalších poskytuje víceúčelová budova s osmi odbornými učebnami a přístavbou
skleníku, která vznikla rekonstrukcí bývalého objektu mlékáren. Naproti tomu strojní
vybavení dílen pro výuku technických oborů je zastaralé, neodpovídá reálnému pracovnímu
prostředí. Bylo by vhodné toto vybavení obnovit a modernizovat s ohledem na nové
technologie a vývojové trendy v technických oborech tak, aby vzdělávání žáků těchto oborů
směřovalo k jejich dobrému uplatnění na trhu práce. Značné rozdíly v kvalitě materiálního
vybavení jsou patrné také mezi jednotlivými budovami domova mládeže.
Škola efektivně hospodaří s finančními prostředky poskytnutými ze státního rozpočtu
a zřizovatelem. Vlastní finanční podmínky si dále zlepšuje provozováním doplňkové
činnosti (např. svářečské kurzy, ubytovací služby a hostinská činnost). Ke kvalitě vzdělává ní
výrazně přispívá také využívání dalších finančních prostředků z dotací a projektů (např.
doučování, Digitalizujeme školu, Bezplatné školní stravování Pardubického kraje,
Erasmus+ - projekt Získáváme zkušenosti v zahraničí – pracovní stáže žáků technickýc h
oborů v Holandsku a Slovinsku, které napomáhají rozšiřování jejich odborných dovedností.
K rozvoji environmentálního povědomí žáků přispívá účast v projektech Zelená učebna
a Školní přírodní zahrada Střední školy zahradnické a technické).


                          Hodnocení průběhu vzdělávání
Připravenost učitelů na výuku teoretických předmětů byla dobrá, hodiny zpravidla probíhaly
v příjemné atmosféře, byly promyšlené, ale pouze část z nich využívala širší portfolio metod
výuky pro větší zapojení žáků. Nejčastěji činnost probíhala v jednotném tempu pro všechny
žáky. V malé míře bylo zaznamenáno zohlednění vzdělávacích potřeb formou diferenc iace
úkolů podle individuálních schopností žáků směrem k žákům se speciálními vzdělávac ími
potřebami nebo k žákům nadaným či rychlejším, což je někdy vedlo k dílčí pasivitě a menší
míře zapojení do procesu výuky. Ve sledovaných předmětech převládalo řízení výuky
z velké části jen učitelem, v některých hodinách učitelé vhodně vedli žáky k práci
ve dvojicích, v menší míře byla využita skupinová práce s cílem naučit žáky spolupracovat,
najít shodu a správný výsledek. Při výkladu nového učiva v odborných předmětech
doplňovaném kladením problémových otázek se dařilo vhodně využít zkušenosti žáků
z praktické výuky.
V teoretických odborných předmětech byly ve velké míře významným přínosem odborné
znalosti a praktické zkušenosti pedagogů. Občas dokázali svoji odbornost účelně využít
i v diskusi se žáky, což příznivě podporovalo motivaci žáků k zapojení do výuky. Přirozeně
rozvíjeli u žáků jejich schopnost obhajovat odpovědi na položené otázky, návodnými
doplňujícími dotazy rozvíjeli prvky kritického myšlení. Pozitivem bylo využívání vhodně
zvolených pracovních listů s uměleckými i neuměleckými texty, které přispívaly k rozvoji
čtenářské gramotnosti. V části hodin výběr textů cíleně podporoval rozvoj emocionálního
prožívání a postojů žáků. Rozvoj jazykových dovedností žáků v cizím jazyce byl vhodně
podporován jeho převažujícím vedením ve vyučovaném jazyce. V některých předmětech,
kdy byla výuka zaměřena např. na velké množství pojmů nebo pro podporu názornosti, byla
přínosem vizualizace učiva (fotografie, video, prezentace apod.). V části hodin odborných
předmětů, kde bylo ověřováno osvojení učiva, žáci prokazovali velmi dobré vědomosti,
které by měli uplatnit při ukončování studia maturitní zkouškou. Při samostatné práci žáků


                                             3/8
učitelé podle potřeby individuálně pomáhali žákům, kteří potřebovali dopomoc a vysvětle ní,
na splnění úkolu měli žáci vždy dostatek potřebného času.
V předmětech, kde bylo využito procvičování úloh, ale často chybělo větší zapojení žáků
samostatnou formou, vzájemná spolupráce prostřednictvím vrstevnické pomoci žáků byla
spíše ojedinělá a spontánní, systémově do výuky zařazována nebyla. Doporučením je
zejména při upevňování učiva nabízet např. série gradovaných úloh, využívat vzájemno u
spolupráci žáků a podpořit jejich sebehodnocení vlastní reflexí úspěšnosti vedoucí k přijetí
zodpovědnosti za pokrok v učení.
Většina učitelů teorie si zatím neosvojila dovednost efektivně stanovit vzdělávací cíle
orientované na žáka, v hodinách se tak se v úvodu často zaměřovali spíše na seznámení žáků
s tématem a plánem hodiny. V návaznosti na předcházející inspekční činnost ale část učitelů
v závěru hodin lépe uplatňuje dílčí postupy při jejím vyhodnocování, ale často závěry hodin
pro získání zpětné vazby chyběly. Pouze někteří učitelé na konci hodiny cíleně získáva li
informace o úspěšnosti vlastní výuky a o tom, zda byla přínosná pro žáky s ohledem na jejich
vlastní učení. Efektivní zpětnou vazbu by učitelům poskytlo také častější využívá ní
sebehodnocení žáků nebo vzájemného hodnocení žáků. Prostorem pro zlepšení je
plánovanou hospitační činnost zaměřit na jednotlivé části hodin (např. stanovení cíle
zaměřeného na žáka, ověřování jeho splnění na konci hodiny) a jejich závěry zohlednit při
dalším vzdělávání pedagogických pracovníků.
Sledovaná výuka praktického vyučování měla velmi vysokou odbornou úroveň, učitelé
projevovali velkou míru empatie a respektu vůči žákům. Pozitivním zjištěním bylo, že
ve většině hospitovaných jednotek praktického vyučování panovala velmi otevřená
komunikace mezi učiteli a žáky a žáky navzájem. Učitelé vytvářeli svými pedagogickými
schopnostmi velmi přátelské a bezpečné prostředí pro vzdělávání, což žákům umožňo va lo
bez obav vyjádřit svůj názor a nebát se chybovat. Učitelé vedli žáky k dodržování pravidel
bezpečnosti při práci a vhodnému používání ochranných pomůcek tam, kde jich bylo
potřeba. Zadávali jim úkoly s odpovídající náročností s ohledem na jejich individuá lní
schopnosti a dovednosti. Převažovala samostatná individuální práce, u některých oborů byly
skupiny žáků vedeni naopak ke spolupráci, která se jim dařila velmi dobře. Učitelé vedli
žáky k odpovědnosti za kvalitu odvedené práce, učili je pracovat úsporně a maximá lně
využívat zpracovávaný materiál. Výuku vhodným způsobem propojovali s reálnou praxí,
zaznamenáno bylo i velmi dobré propojení s matematikou a jejím praktickým využitím
v oboru. Kvalitu práce žáků učitelé hodnotili v průběhu a někteří na konci pracovního dne
zpravidla slovní formou, někteří i známkou.
Ve většině sledovaných skupin praktické výuky měli učitelé předem jasně stanovená
pravidla pro hodnocení výsledků práce žáků. Pouze výjimečně byla zaznamenána situace,
kdy pravidla při vlastním hodnocení vhodně nastavena nebyla. Pro vlastní či vzájemné
hodnocení žáků vytvářeli učitelé dostatečný prostor. Zpětnou vazbu o pochopení učiva žáky
získávali učitelé ve většině hodin průběžně nebo v závěru hodiny, kdy vedli žáky
ke správnému využití případné chyby, kdy se dařilo vytvořit prostor pro sebereflexi žáků
o porozumění probraného učiva. Velmi pozitivní byla efektivní spolupráce učitelů
s asistentkami pedagoga, které účelně napomáhaly žákům se stanovenými podpůrnými
opatřeními.




                                            4/8
                          Hodnocení výsledků vzdělávání
Škola sleduje průběžné i celkové výsledky žáků. K ověřování výsledků vzdělávání žák ů
využívají učitelé v oblasti teoretických předmětů obvyklý systém ověřování znalostí žáků
(ústní zkoušení, testy, písemné práce).
V ročníkových výsledcích vzdělávání žáků školy nebyly ve školním roce 2023/2024
zaznamenány negativní tendence. Neúspěšných žáků byl spíše nízký počet (43 žáků) a je
srovnatelný napříč vyučovanými obory. V některých případech žáci využívají přestupy
z oborů ukončovaných maturitní zkouškou do oborů ukončovaných závěrečnou zkouškou,
což je přínosné pro jejich pokračování ve studiu, v úrovni lépe odpovídající jejich učebnímu
potenciálu. Úspěšnost žáků u maturitní zkoušky i při závěrečných zkouškách odpovídá
obvyklým výsledkům i v rámci celorepublikového srovnání.
Pracovníci školního poradenského pracoviště se scházejí a řeší případné problémy a potřeby
žáků. Ohrožení školním neúspěchem se týká spíše žáků s neomluvenou absencí nebo
s problémy s absencí, žáci se speciálními vzdělávacími potřebami nejsou vzhlede m
k funkčně nastaveným postupům ohroženou skupinou. Vyučující mají přehled o žácích
s potřebou podpory, spolupracují s výchovnými poradci, kteří podle potřeby sledují průběh
vzdělávání a zaměřují se především na práci s těmito žáky v hodinách. V rámci podpory
vztahů v třídním kolektivu škola pravidelně pořádá adaptační kurzy pro první ročníky.
Preventivní témata jsou přirozenou součástí vzdělávacího obsahu a tematicky zaměřené
programy jsou realizovány v průběhu roku. Ve škole je ustanoven žákovský parlament, ale
jeho činnost má aktuálně spíše formální charakter.
Rozvoj klíčových kompetencí žáků je příznivě podporován jejich zapojením do odborných
soutěží a prezentací. V rámci zahradnických oborů (maturitních i učebních) dosahují žáci
výborných umístění v celostátních i mezinárodních soutěžích a výstavách v zahradnick ýc h
a floristických dovednostech (Lipová ratolest, Kopidlenský kvítek, Děčínská kotva, Victoria
Regia – Majstrovstvá Slovenska vo floristike, Otvírání JARA Praha apod.). U technickýc h
oborů jsou žáci úspěšní např. v mezinárodní soutěži Zlatý pohár ve svařování, pravidelně se
účastní Mistrovství ČR v orbě a dalších. V oboru chovatel cizokrajných zvířat jsou přínosem
mezinárodní praxe, burzy nebo zapojení žáků do středoškolské odborné činnosti.
Smysluplné jsou rovněž akce pro veřejnost včetně školních výstav nebo pořádání kurzů
(svářečská škola). Dalšími oblastmi, které se daří postupně zkvalitňovat a které žákům
i pedagogům přinášejí profesní, interkulturní i jazykové zkušenosti, jsou četné mezinárod ní
aktivity školy a aktivní spolupráce s velkým počtem spolupracujících tuzemských profesních
a sociálních partnerů.


                                         Závěry
Vývoj školy
– postupně se zlepšuje materiální zabezpečení školy
Silné stránky
– široká zahraniční spolupráce a bohatá nabídka sociálních partnerů podporující osobnostní
  a sociální rozvoj žáků a přispívající ke zvýšení kvality vzdělávání (1.5)
– vstřícná respektující pracovní atmosféra        školy   přispívá   k utváření   pozitivního
  a příjemného učebního prostředí (1.4)




                                            5/8
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– ve výuce je málo využívané zohledňování individuálních vzdělávacích potřeb žáků
  diferenciací náročnosti řešených úloh (4.3)
– ve výuce je málo využívané účelné sebehodnocení žáků v předmětech teorie, které by je
  vedlo k zodpovědnosti za pokrok vlastního učení (4.3)
– ve struktuře vyučovacích hodin zejména teorie se nedaří účelně pracovat s cílem
  zaměřeným na žáka, v závěru hodin tak nedochází k ověření míry naplnění cíle
  a pochopení učiva žáky (4.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– vytvořit větší prostor pro diferenciaci ve výuce, zohledňovat studijní potenciál žáků
  s potřebou podpory, ale i žáků nadanějších či rychlejších
– ve struktuře vyučovacích hodin účelně pracovat s cílem, zejména v závěru hodin ve větší
  míře ověřovat míru jeho naplnění a pochopení učiva žáky
– častěji v hodinách využívat sebehodnocení, popřípadě vzájemné hodnocení žáků, které
  žáky povede k zodpovědnosti za pokrok vlastního učení
– plánovanou hospitační činnost zaměřit na jednotlivé části hodin (např. stanovení cíle
  zaměřeného na žáka, ověřování jeho splnění na konci hodiny) a jejich závěry zohlednit
  při dalším vzdělávání pedagogických pracovníků
– důsledně stanovovat jasná pravidla pro hodnocení výsledků samostatné práce žáků
  v praktickém vyučování tak, aby byly zachovány rovné podmínky pro všechny žáky
– podpořit a dále rozvíjet pravidelnou činnost školní parlamentu
– zajistit podmínky pro zlepšení materiálního vybavení domova mládeže a strojní vybavení
  dílen pro výuku technických oborů


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Koncepční materiály školy na období do roku 2024/2025
 2.   Školní vzdělávací programy platné ve školním roce 2024/2025
 3.   Školní řád střední školy s účinností od 1. 9. 2024


                                            6/8
 4.   Vnitřní řád domova mládeže s účinností od 1. 9. 2018
 5.   Zápisy z jednání pedagogické rady, školní rok 2023/2024 a aktuální (výběr)
 6.   Rozvrhy hodin tříd, školní rok 2024/2025
 7.   Matrika, školní rok 2024/2025
 8.   Třídní knihy, Deníky evidence odborného výcviku, Deníky výchovných skupin
      domova mládeže, školní rok 2024/2025 (výběr)
 9.   Plán kontrol a hospitací a záznamy z kontrolní činnosti ve školním roce 2023/2024
      a 2024/25 (výběr)
10.   Doklady k zajištění bezpečnosti práce (výběr)
11.   Personální dokumentace k odborné kvalifikaci pedagogických pracovníků (výběr)
12.   Dokumentace výchovného poradenství a školní prevence, školní rok 2024/2025
      (výběr)
13.   Výroční zpráva o činnosti školy, školní rok 2023/2024
14.   Inspekční zpráva čj. ČŠIE-104/19-E




                                         7/8
                                          Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

  Mgr. Petra Holánková, školní inspektorka,
  vedoucí inspekčního týmu
  Mgr. Hana Rozsypalová, školní inspektorka

  Bc. Daniela Růžová, kontrolní pracovnice

  Mgr. Martin Valášek, školní inspektor

  Mgr. Hana Řebíčková, školní inspektorka

  Ing. Bc. Marcela Matušincová,
  odborník na veřejnosprávní kontrolu
  Ing. Jitka Gregorová,
  odborník na zemědělství



 21. 11. 2024




                                             8/8
