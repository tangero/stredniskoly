CSI0X00DIUPB




                                  Česká školní inspekce
                                 Středočeský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIS-1168/25-S
                                       Sp. zn. ČŠIS-S-243/25-S


Název                               Střední odborné učiliště Slaný, příspěvková organizace
Sídlo                               Hlaváčkovo nám. 673/14, 274 01 Slaný
E-mail                              škola@souslany.cz
IČO                                 00 069 485
Identifikátor                       600 170 110
Právní forma                        příspěvková organizace
Zastupující                         Mgr. Monika Kašparová
Zřizovatel                          Středočeský kraj
Místo inspekční činnosti            Hlaváčkovo náměstí 673, Slaný
                                    Otruby, Slaný
Inspekční činnost na místě          26. až 28. 3. 2025

Inspekční činnost byla zahájena předložením pověření k inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání podle přísluš nýc h
školních vzdělávacích programů (dále „ŠVP“), naplňování ŠVP a jeho souladu s právními
předpisy a rámcovým vzdělávacím programem podle § 174 odst. 2 písm. b) a c) zákona
č. 561/2004 Sb., ve znění pozdějších předpisů.


                                         Charakteristika
Příspěvková organizace (dále „škola“) vykonává činnost střední školy. Škola k 30. září 2024
vzdělávala 414 žáků (naplněnost 60 %) ve tříletých oborech středního vzdělání s výučním
listem (dále „tříleté obory“) Strojní mechanik (31), Mechanik opravář motorových vozidel
(62), Instalatér (52), Strojírenské práce (22), Truhlář (54), tzv. „technické obory“, a Kuchař
– číšník (67), Cukrář (48), Prodavač (47) a Stravovací a ubytovací služby (31), (dále
„netechnické obory“). Skladba poskytovaných oborů vzdělání je dlouhodobě neměnná.
Od minulé inspekční činnosti (2018) se výrazně zvýšil počet žáků.
Škola aktuálně vzdělává 42 žáků se speciálními vzdělávacími potřebami (dále „SVP“)
s platným doporučením školského poradenského zařízení, z toho šest podle individuálníc h
vzdělávacích plánů. Z osmnácti žáků s odlišným mateřským jazykem (dále „OMJ“) má 15
různě velkou jazykovou bariéru.


                         Hodnocení podmínek vzdělávání
Ředitelka školy (dále „ředitelka“) působí ve své funkci od 1. 9. 2023. Při řízení postupuje
plánovitě v návaznosti na reálnou koncepci. Průběžně vyhodnocuje její naplňování a přijímá
opatření ke zlepšení. Škole se daří naplňovat profil absolventa, zlepšovat finanč ní
a materiální podmínky a rozvíjet spolupráci se zaměstnavateli. Důraz je kladen na
otevřenost a komunikativnost školy vůči všem aktérům vzdělávání, což je patrné
v přijímaných opatřeních ředitelky. Příležitostí ke zlepšení je důsledné pedagogické vedení
učitelů v oblasti využívání pestrých metod a forem výuky a zvyšování motivace žáků
k účasti ve vzdělávání.
Struktura řízení odpovídá charakteru školy a organizaci výuky. Užší vedení školy se výrazně
personálně obměnilo. Všichni vedoucí pracovníci navzájem efektivně spolupracují. Na
řízení se podílejí i učitelé prostřednictvím pravidelných jednání pedagogické rady a nově
ustanovených předmětových komisí. Jsou tak nastaveny vhodné podmínky pro realizac i
vzájemné spolupráce pedagogů.
Dosavadní mechanismy pro monitorování a vyhodnocování kvality poskytovaného
vzdělávání se evaluují. Kontrolní a hospitační činnost je vykonávána plánovitě vedením
školy a nově si zpětnou vazbu poskytují také učitelé při vzájemných hospitacích. Přitom jsou
přijímána převážně účelná opatření. Zlepšila se výuka ve všeobecně vzdělávací oblasti,
v teoretickém odborném vzdělávání jsou oblasti ke zlepšení. Nedostatek byl shledán
v organizaci vzdělávání, neboť v 1. ročníku byl v jednom oboru vzdělání překročen nejvyšší
přípustný počet vyučovacích hodin v týdnu teoretické výuky.
Vnitřní informační systém odpovídá velikosti školy. Využívána je elektronická komunikace
či pracovní porady učitelů. Nově byla zavedena elektronická podoba třídních knih a systém
pro zaznamenávání klasifikace. Škola využívá inovativní pracovní deník žáka, a to
za účelem pravidelného a průkazného zaznamenávání jeho činností na pracovištíc h
smluvních partnerů, kde realizují od 2. ročníku odborný výcvik. K informování zákonných
zástupců a zájemců o vzdělávání o činnosti školy jsou využívány modernizované interneto vé
stránky školy, dny otevřených dveří či veletrh středních škol a nově také časopis.
Díky aktivnímu zapojování ředitelky do projektů a dobré spolupráci se zřizovatelem jsou
ve zvýšené míře získávány finanční prostředky z různých zdrojů. Nově byla zřízena
venkovní učebna, byly nakoupeny potřebné stroje a zařízení pro praktické i teoretické
vyučování, rekonstruovala se školní pracoviště odborného výcviku. Účelně se finanč ní
prostředky vynaložily na pomůcky, digitální techniku, doučování žáků ohrožených školním
neúspěchem, na inovativní vzdělávání aj. Výuka tělesné výchovy probíhá v pronajaté
budově a na vlastním venkovním hřišti.
Ve škole aktuálně pracuje 31 pedagogických pracovníků. Jejich počet vzrostl o pětinu
v návaznosti na vzrůst počtu žáků. Zároveň proběhla generační obměna. Zvýšil se ale podíl
učitelů bez odborné kvalifikace, přičemž jen někteří si ji doplňují potřebným studiem.


                                            2/8
Ředitelka prokazatelně usiluje o zajištění vzdělávání odborně kvalifikovanými pedagogy.
Vytváří vhodné podmínky pro další vzdělávání pedagogických pracovníků, které odpovídá
potřebám školy, a zároveň efektivně dbá na vlastní profesní rozvoj. Mentoring nových
učitelů je účelný, což bylo ve sledované výuce zřetelné.
Školní poradenské pracoviště (dále „ŠPP“), které poskytuje služby všem aktérů vzdělává ní,
se od předešlé inspekční činnosti početně rozšířilo. Ředitelka ve funkci výchovné poradkyně
a kariérní poradkyně v něm úzce spolupracuje se školním metodikem prevence a nově s další
výchovnou poradkyní a školním psychologem. Přehledně vedená dokumentace vytváří
dobrý rámec pro plánování a vyhodnocování jejich činnosti. Ve škole také účelně působí
koordinátor pro environmentální výchovu, vzdělávání a osvětu a koordinátor školních
vzdělávacích programů.
Partnerské vztahy s profesními organizacemi a smluvními pracovišti pro zajištění odborného
výcviku žáků jsou velkým přínosem pro odbornou složku vzdělávání. Nechybí účelné
kooperace s obdobně zaměřenými školami. Škola se inovativně začala zapojovat do akcí
města, v rámci četných aktivit rozvíjí spolupráci s potenciálními uchazeči o vzdělává ní
ze základních škol. Nově jim nabízí workshop s nabídkou oborů či představuje školu přímo
ve výuce. Podněty žáků se nově zabývá žákovský parlament, přičemž vedení školy se jeho
návrhy náležitě zabývá.
Prostory pro výuku a vybavení jsou vyhodnocovány z hlediska bezpečnosti, realizo va ná
opatření byla účinná. Rozboru úrazovosti a jejímu vykazování věnuje škola pozornost. Míra
úrazovosti ve školním roce 2023/2024 proto stoupla oproti předchozím školnímu roku, a to
z důvodu pečlivé evidence úrazů. Žáci jsou opětovně poučováni. S ohledem na obory
vzdělání jsou žákům poskytovány osobní ochranné pracovní prostředky a škola vyžaduje
a kontroluje jejich používání při praktickém vyučování.


                          Hodnocení průběhu vzdělávání
Cíle hospitovaných hodin byly stanoveny v souladu s příslušnými ŠVP. Hospitovaná výuka
probíhala převážně v dobré pracovní atmosféře. Žáci dodržovali pravidla chování. Vyučujíc í
dobře využívali znalosti a zkušenosti žáků a propojovali učivo s reálnými situacemi.
Respektující byl přístup k jednotlivcům, kteří potřebovali individuální motivaci a pomoc
při zvládání úkolů.      Ve výuce však chyběl diferencovaný               přístup     učitelů
zohledňující rozdílné dovednosti žáků, zvláště nadaných. Ti většinou neměli možnost
výběru z různě obtížných úkolů. Velmi málo učitelé podněcovali rozvoj kritického myšle ní
a práci s informačními zdroji. Spíše předkládali žákům hotové poznatky, což snižovalo jejich
aktivizaci. Z forem výuky převládal zejména účelný frontální výklad, kooperativní formy
podporující interakci žáků byly ale zastoupeny v nízké míře. Převážně chyběl efektivní závěr
vyučovací hodiny s vyhodnocením vzdělávacího cíle a pokroku žáků, patrný byl jen v pětině
sledovaných hodin.
Výuka všeobecně vzdělávacích předmětů se od předchozího hodnocení zlepšila. Výuka
českého jazyka a literatury byla správně založena na využití znalostí v reálném životě žáků.
K utřídění znalostí dobře posloužilo sestavení myšlenkové mapy a možnost vyzkoušet si
prakticky osvojené poznatky. Ve výuce anglického a německého jazyka vyučující připravili
žákům vhodné výukové materiály. Promyšlené aktivity vedly zejména k rozvoji slovní
zásoby a odborné angličtiny. Učitelé si ověřovali, zda žáci rozumí, vyzývali je k vyjadřování
a k tvorbě otázek a odpovědí ve dvojicích. Využívání anglického jazyka v běžné komunikac i
výrazně zvyšovalo efektivitu výuky, na rozdíl od výuky německého jazyka, kde chybělo
soustavnější cizojazyčné vyjadřování. Matematické vzdělávání bylo založeno na aktivním


                                            3/8
využívání digitální techniky. Žáci využili své mobilní telefony a zručně pracovali
s výukovou aplikací. Vyučující srozumitelně a přehledně vysvětlovali nové učivo
a doprovázeli ho uváděním příkladů z každodenního života. Zdařile byli žáci vedeni
k finanční gramotnosti, kdy při práci s kurzovním lístkem využili informace z internetu.
V přírodovědném vzdělávání byla výuka chemie podložena aktivní prací žáků
s vyhledáváním informací na internetu a jejich vyhodnocením formou soutěže. Přirozeně si
tak osvojovali nové pojmy a dokázali vyvozovat potřebné souvislosti. Efektivita výuky byla
částečně snížena opisováním poznámek z promítané prezentace bez vysvětlo vá ní
složitějších výrazů a cizích slov. Výuka informatiky a výpočetní techniky byla činnostní.
Zaznamenána byla účinná samostatná práce žáků s tabulkovým procesorem, frontální či
individuální instruktáž vyučujícím. Žáci jsou systematicky vedeni k aplikaci osvojených
poznatků v praxi, což bylo patrné v dobré úrovni jejich dovedností. Při účetnictví vyučujíc í
zařadila rozsáhlejší příklad vycházející z nároků závěrečné zkoušky. Žáci aktivně
spolupracovali s vyučující a prokazovali dobré znalosti. Využíváním předtisků reálných
účetních dokladů a komplexními výpočty si žáci dobře systematizovali učivo. Dobře bylo
využito vysvětlování nejasností žáky mezi sebou navzájem.
Teoretická výuka odborných předmětů probíhala v dobře vybavených učebnách
s audiovizuální technikou. Na začátku hospitovaných hodin netechnických oborů byl
vyučujícím jasně definován cíl hodiny. Žáci následně vhodně pracovali s pracovními listy.
Názornost výuky zvyšovaly odborné prezentace. Do výkladu nového učiva se žáci aktivně
zapojovali svými zkušenostmi a znalostmi. K vyhledávání složitějších informací dobře
využívali mobilní zařízení. Vyučující náležitě střídali různé formy výuky. Vhodně probíhalo
upevňování probraného učiva pomocí připravených kvízů. Oproti tomu ve výuce odborných
předmětů technických oborů převládal jen frontálně vedený výklad učitele spojený
s dotazováním žáků. Učitelé až na výjimku nezařazovali kooperativní formy výuky. Chyběl
tak dostatečný prostor k rozvíjení žákovské komunikativní kompetence. Digitální technika
byla využívána převážně jen k promítání textů, které současně učitel diktoval jako zápis,
méně k podpoře názornosti probíraného učiva.
Odborný výcvik všech oborů probíhá v 1. ročníku ve škole a od 2. ročníku na smluvníc h
pracovištích. Ve sledované výuce žáci pod vedením učitelů odborného výcviku či
instruktorů pracovali samostatně, dobře zvládali zadané úkoly a dostávali v případě potřeby
individuální dopomoc. Správně dodržovali technologické postupy. Byli důsledně vedeni
k dodržování pořádku na pracovišti, hygienických a bezpečnostních zásad při práci. Své
činnosti si zapisovali do pracovního deníku. Zaznamenána byla zdařilá samostatná práce
žáků s pracovními listy, normovacími listy, kuchyňskými spotřebiči a přístroji, práce
s chybou aj. Učitelé náležitě dbali na vytváření jejich správných návyků při ručním
opracování materiálů, dodržování pracovních postupů a na kvalitu provedené práce.


                          Hodnocení výsledků vzdělávání
Škola sleduje a hodnotí výsledky vzdělávání žáků na základě výstupů samostatných prací
a písemného či ústního zkoušení. Účelně vyhodnocuje výsledky závěrečných zkoušek
a úspěšnost v soutěžích. Žáci a jejich zákonní zástupci jsou o průběžných výsledcíc h
vzdělávání náležitě informováni prostřednictvím elektronické aplikace, při třídníc h
schůzkách, e-mailem či telefonicky. Škola nadále využívá účinný systém zasílání textových
zpráv rodičům při absenci žáka.
Z analýzy průběžných výsledků vzdělávání v hodnoceném období školního roku 2022/2023
a 2023/2024 vyplývá, že průměrně prospělo přibližně 97 % žáků, z toho 15 %


                                            4/8
s vyznamenáním. Průměr známek zůstal téměř nezměněn (1,92, resp. 1,98). Největší potíže
činily žákům odborné předměty, zejména v technických oborech, kde se průměry
pohybovaly kolem 3,00 a výše. Na horších průběžných výsledcích řady žáků se podílí
zvýšená absence, která byla vysoká a pohybovala se v obou hodnocených letech kolem 200
hodin na žáka za školní rok. Vyskytovala se i absence neomluvená (průměrně 1,37 hodin na
žáka za rok).
Při ukončování vzdělávání závěrečnou zkouškou v hodnoceném období je pozitivní, že
téměř všichni žáci, kteří navštěvovali 3. ročník, zkoušku konali a s výjimkou jednotlivce
také uspěli. Z mezioborového srovnání vyplývá, že nejlepších výsledků dosahují žáci
v oboru Cukrář a nejhorších v oboru Truhlář. Porovnání dosaženého průměru známek
u závěrečných zkoušek s průměrem během školního roku ale ukazuje na značný rozdíl
v hodnocení v neprospěch závěrečných zkoušek. U nich žáci dosahovali v hodnoceném
období průměru od 2,30 do 3,50, přitom jejich průměrné průběžné hodnocení během jejich
školní docházky bylo lepší, pohybovalo se kolem 1,9. Vnitřní kritéria pro hodnocení
v průběhu školního roku jsou tak v částečném nepoměru s kritérii hodnocení u závěrečnýc h
zkoušek. Z analýzy prospěchu je dále zřejmé, že napříč obory činí žákům největší problémy
písemná zkouška.
ŠPP se prospěchovými problémy a příčinami absence v rámci strategie předcházení školní
neúspěšnosti zabývá, a to s různou míry efektivity. Informaci o aktuální úrovni dosažených
znalostí učitelé získávají ze vstupních testů žáků v 1. ročníku, dochází i k vyhodnoco vá ní
povinných souhrnných testů s vytipováním oblastí, které žákům dělaly potíže, a sledování
dosažených průměrů za třídu. Někteří pedagogové podporují tvorbu žákovských portfolií
jejich výrobků. Nově žáci procvičují písemné testy z dřívějších závěrečných zkoušek. Je
nastaven systém doučování a individuálních konzultací. Škola řeší i problematik u
předčasných odchodů ze vzdělávání. Někteří žáci využili možnosti změny oboru v rámci
školy, část však zanechala vzdělávání například z finančních důvodů či z důvodu nevhodné
volby oboru. Ke zvýšení motivace žáků je využíváno motivačních účinků pochval, jejichž
počet výrazně převažuje nad ukládáním kázeňských opatření.
Důležitým faktorem ve strategii předcházení školní neúspěšnosti žáků je zejména jejich
motivace k činnostem, v nichž jsou s ohledem na jejich předpoklady úspěšní. Podporováni
jsou v účasti ve školních projektech, výtvarných či sportovních aktivitách aj. I nadále jsou
nepovinně realizovány ročníkové práce. Výrobky žáků svědčí o jejich velmi dobrých
dovednostech. Výuku vhodně obohacují exkurze u smluvního partnera, zapojení odborníka
z praxe do výuky formou přednášek aj. Své odborné kompetence si žáci zvyšují v odborných
kurzech. Pozitivní je, že jsou ve větší míře zapojováni do oborových soutěží.
V oblasti prevence jsou realizovány vhodné akce k předcházení rizikového chování, škola
při tom spolupracuje s odborně zaměřenými organizacemi. Výchovné poradkyně informují
pedagogy o SVP žáků. Jejich prospěch je srovnatelný s výsledky ostatních žáků, podobně
jako výsledky žáků s OMJ. Aktivity orientované na předcházení rizikovému chování
převážně eliminují jeho výskyt. Zaznamenány však byly problémy s nevhodným chováním
ke spolužákům. ŠPP individuálně pracuje se žáky a jejich zákonnými zástupci. V situacíc h,
které přesahují možnosti školy, využívá služeb příslušných institucí. Daří se účelně rozvíjet
kladné vrstevnické vztahy ve třídách. Pozitivní roli v oblasti prevence plní adaptační kurzy
aj. Dodržování pravidel dobrého chování bylo patrné v hospitované výuce i o přestávkách.
Kariérové poradenství je zajišťováno účelně.
Škola získává zpětnou vazbu o uplatnění absolventů od smluvních partnerů, kteří zajišťují
praktické vyučování, při neformálních setkáních ve škole či nově na srazu absolventů.



                                            5/8
Někteří žáci pokračují ve své vzdělávací cestě v nástavbovém studiu ve školách v regionu
nebo se aktivně zapojí do trhu práce, kde je po nich vysoká poptávka.


                                          Závěry
Vývoj školy
– Byla jmenována nová ředitelka.
– Vzrostl počet žáků a učitelů, proběhla generační obměna pedagogického sboru, rozšířilo
  se personální obsazení školního poradenského pracoviště, začaly pracovat předmětové
  komise. Vzrostl podíl nekvalifikovanosti učitelů.
– Byl založen žákovský parlament.
– Zlepšily se materiální a finanční podmínky.
– Nedostatky zjištěné při předchozí inspekční činnosti se podařilo z části odstranit. I nadále
  přetrvává absence pestřejších organizačních forem a výukových metod.
Silné stránky
– Partnerství školy se zaměstnavateli účelně podporuje realizaci praktického odborného
  vzdělávání. (1.5)
– Škola je aktivní v získávání finančních prostředků, což zlepšuje vzdělávací podmínky
  žáků. (2.4)
– Učitelé a instruktoři v praktickém vzdělávání účelně rozvíjí odborné kompetence žáků,
  což přispívá k naplňování profilu absolventa. (5.2)
– Žáci jsou úspěšní u jednotných závěrečných zkoušek. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Příležitostí ke zlepšení je ve vedení žáků k využívání práce s informačními zdroji
  a v zařazování kooperativních forem výuky pro podporu interakcí žáků. (4.2)
– Chybí diferenciace učiva ve vztahu k nadaným žákům a efektivní závěry vyučovac íc h
  hodin pro zhodnocení míry dosaženého pokroku žáků. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Příklady inspirativní praxe
– Pracovní deník žáka umožňuje systematické zaznamenávání jeho činností v odborném
  výcviku v průběhu školního roku. (1.3)
Doporučení pro zlepšení činnosti školy
– Vést žáky ve výuce k účelné práci s informačními zdroji. Využívat kooperativní formy
  výuky pro podporu interakcí žáků.
– Diferencovat výuku s ohledem na maximální využití vzdělávacího potenciálu žáků.
  V závěrech vyučovacích hodin dostatečně vyhodnocovat splnění vzdělávacího cíle učiteli
  a žáků a využívat formativní hodnocení ve výuce ve větší míře.



                                             6/8
– Nadále zaměřovat strategii předcházení školní neúspěšnosti na zlepšování průběžnýc h
  výsledků žáků a snižování jejich absence.


                                      Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Základní dokumenty školy (zřizovací listina, výpis z rejstříku škol a školských
      zařízení, jmenování do funkce ředitelky školy s účinností od 1. září 2023), stav
      k termínu inspekční činnosti
 2.   Dokumentace k řízení a kontrole, školní rok 2023/2024 a 2024/2025 k termínu
      inspekční činnosti
 3.   Personální dokumentace pedagogických pracovníků,        stav k termínu inspekční
      činnosti
 4.   Pracovní deník žáka, školní rok 2024/2025 k termínu inspekční činnosti
 5.   Další dokumentace podle § 28 školského zákona




                                          7/8
                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.

Složení inspekčního týmu a datum vyhotovení inspekční zprávy
 Ing. Jana Diopová, školní inspektorka, vedoucí inspekčního týmu
 Ing. Vladimíra Hokešová, školní inspektorka
 Mgr. Marie Richterová, školní inspektorka
 Ing. Petr Hradecký, přizvaná osoba, odborník na střední odborné vzdělávání
 Mgr. Daniel Vančura, přizvaná osoba, odborník na střední odborné vzdělávání


25. 4. 2025




                                          8/8
