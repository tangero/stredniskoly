CSI0X00DR2WJ




                               Česká školní inspekce
                               Jihočeský inspektorát
                        Dukelská 23, 370 01 České Budějovice
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIC-630/25-C
                                      Sp. zn. ČŠIC-S-133/25-C


Název                               ČESKO-ANGLICKÉ GYMNÁZIUM S.R.O.
Sídlo                               Třebízského 1010, 370 06 České Budějovice
E-mail                              psoukup@cag.cz
IČO                                 63 908 352
Identifikátor                       600 008 096
Právní forma                        společnost s r.o.
Zastupující                         RNDr. Pavel Soukup, Ph.D.
Zřizovatel                          RNDr. Danuše Lhotková, RNDr. Jan Zahradník,
                                    Matěj Kratochvíl
Místo inspekční činnosti            Třebízského 1010, České Budějovice
Inspekční činnost na místě          9. 6. 2025 − 11. 6. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Inspekční činnost podle ustanovení § 174 odst. 2 písm. a), b) a c) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.


                                         Charakteristika
ČESKO-ANGLICKÉ GYMNÁZIUM S.R.O. vykonává činnost střední školy a poskytuje
střední vzdělání s maturitní zkouškou v denní formě osmiletého oboru vzdělání 79-41-K/81
Gymnázium a čtyřletého oboru vzdělání 79-41-K/41 Gymnázium. Škola se zaměřuje
na rozšířenou výuku cizích jazyků, v této oblasti dosahuje dlouhodobě výborných výsledků.
Kapacita školy je naplněna, k termínu inspekce navštěvovalo školu 300 žáků ve 12 třídách.
                         Hodnocení podmínek vzdělávání
Vedení školy je složeno z ředitele školy, který nastoupil do funkce v roce 2022 a tří zástupců
ředitele. Rozdělení řídících kompetencí je jasné a efektivní. Strategie rozvoje školy vychází
z evaluace předchozího období i profilace školy a odráží reálné podmínky vzdělávac ího
procesu. Stanovené cíle směrem ke zvyšování kvality vzdělávání se postupně daří naplňovat.
Kontrolní mechanismy jsou funkční. Hospitační činnost je promyšlená, aktivně jsou do ní
zapojeni i předsedové předmětových komisí a hospitace jsou také součástí řešení aktuálníc h
problémů ve výuce. Vedení školy průběžně hodnotí práci pedagogických pracovníků, také
žáci mají možnost písemnou formou poskytnout pedagogům zpětnou vazbu o výuce
jednotlivých předmětů. Se zjištěními škola dále pracuje a v případě potřeby nastavuje
opatření, která podporují zkvalitňování vzdělávacího procesu.
Od poslední inspekční činnosti se vedení školy zaměřilo na rozvoj a upevňování spolupráce
pedagogů, a to nejen v rámci činnosti předmětových komisí. Pro nové a začínající pedagogy
jsou vytvářeny dvouleté adaptační plány založené na úzké spolupráci se zkušenými kolegy,
které jsou průběžně vyhodnocovány a aktualizovány. Byla také přenastavena činnost
školního poradenského pracoviště a složení poradenského týmu tak, aby lépe odpovídaly
potřebám školy. V současnosti tvoří tým výchovná poradkyně, školní metodik prevence
a školní psycholožka, které doplňují externí kariérová poradkyně a studentská poradkyně.
Byla tak posílena možnost spolupráce i komunikace směrem k žákům, pedagogům
i zákonným zástupcům. Další vzdělávání pedagogických pracovníků je promyšle né,
zahrnuje všechny vzdělávací oblasti, součástí jsou i výměnné stáže pedagogů v zahraničí.
V souladu se strategií rozvoje ředitel školy aktivně získává další finanční zdroje z řady
projektů. Takto získané finance využila škola zejména na podporu vzdělávání (projektové
dny, výjezdy do zahraničí, další vzdělávání pedagogů, odborně zaměřená tematická
a komunitní setkávání atd.), na modernizaci digitálního vybavení i materiálně-technické ho
zázemí k podpoře badatelsky orientovaných metod. Nepodařilo se však vybudovat chybějíc í
tělocvičnu a další prostorové zázemí, které by usnadnily organizaci tělesné výchovy
a umožnily realizaci školních a mimoškolních aktivit s vyšším počtem účastníků.
Škola se dlouhodobě zaměřuje na navazování a rozvoj vztahů s tuzemskými i mezinárod ními
partnery včetně subjektů z USA a Mexika. Mezinárodní spolupráce je založena
na individuální a skupinové mobilitě žáků, případně pedagogů, a je zaměřena nejen
na upevňování komunikačních a sociálních dovedností žáků prostřednictvím cizích jazyků.
Součástí je také zapojení školy do badatelských aktivit v rámci environmentálníc h
evropských projektů a různorodých stipendijních programů. Díky úzké spolupráci
s německými a rakouskými firmami působícími v České republice se žáci mohou během
zpravidla dvoutýdenních stáží zdokonalovat v německém jazyce a získávat praxi v daném
oboru. Významná je rovněž spolupráce s českými vysokými školami v oblasti přírodníc h
a technických věd, která dlouhodobě umožňuje zapojení žáků do aktivit akademických
pracovišť.


                          Hodnocení průběhu vzdělávání
Sledovaná výuka svou náročností odpovídala věku i schopnostem žáků. Učivo navazova lo
na předchozí znalosti a zkušenosti žáků, bylo propojováno s reálnými situacemi a vyučujíc í
dbali na jeho názornou prezentaci. Respektující způsob komunikace mezi žáky a pedagogy
i dodržování nastavených pravidel se pozitivně odrážely v pracovní atmosféře podporující
učení. Použité formy a metody práce zpravidla napomáhaly realizovat stanovené vzdělávac í


                                             2/6
cíle. Žáci byli vedeni k vyhledávání informací z různých zdrojů či práci s textem a jeho
písemné či slovní interpretaci. Zařazení efektivních kooperativních činností vytvářelo
prostor pro aktivní učení žáků. V některých hodinách na nižším stupni gymnázia byla
vhodně využita hravost a kreativita žáků. Důraz na výuku anglického jazyka byl patrný
z většiny hospitovaných hodin, některé hodiny byly realizovány metodou CLIL.
Diferenciace zadávaných úkolů, která by umožňovala plné využití vzdělávacího potenciálu
žáků a jejich specifických zájmů, však zpravidla chyběla. Využití digitálních technologií
pedagogem i žáky ve výuce vhodně podporovalo dosahování vzdělávacích cílů, sdílené
online prostředí se osvědčilo při domácí přípravě žáků i jako úložiště výukových materiálů.
Výuka cizích jazyků probíhala zpravidla v cílovém jazyce, společným znakem byla vysoká
jazyková úroveň žáků. Žáci byli dostatečně motivováni k dalšímu pokroku v rozvoji
komunikačních kompetencí, zapojovali se aktivně do sdílení názorů i řešení úkolů.
V konverzačních hodinách byly zařazovány prvky debatních fór včetně závěrečného
vrstevnického hodnocení. Žáci v týmech argumentovali a prezentovali své poznatky na
základě využití objektivních relevantních zdrojů zahrnující závažné otázky společnosti. Tyto
dovednosti mohou žáci uplatňovat v rámci účasti v Evropském parlamentu mládeže, v němž
má škola své zástupce. Podpora úrovně cizojazyčných dovedností žáků je umocněna výukou
rodilými mluvčími v anglickém, španělském a německém jazyce.
Ve sledovaných hodinách pedagogové poskytovali žákům zpětnou vazbu o procesu učení
hodnocením jejich okamžitých výkonů, v řadě hodin byly zdařile využity prvky
formativního hodnocení jako prostředky podporující učení. Přestože byla struktura hodin
promyšlená, v části hodin bylo zaznamenáno nevhodné časové rozvržení, které mělo
za následek absenci závěrečného shrnutí učiva a zhodnocení dosažených cílů učitele m
či žáky.
Součástí vzdělávání je množství vzdělávacích aktivit nad rámec běžné výuky. Významno u
motivací z hlediska rozvoje jazykové gramotnosti je spolupráce se zahraničními školami
a účast žáků v programu Erasmus+ a dalších projektech. Při společných aktivitác h
i výjezdech do zahraničí žáci uplatňují své jazykové a sociální dovednosti a podrobněji se
seznamují s reáliemi a jinými sociokulturními podmínkami. Propojení environmentálního
a jazykového vzdělávání v rámci programu GLOBE podporuje všestranný rozvoj žáků.
Prostřednictvím žákovských samospráv a tzv. Studentského fóra se mohou žáci aktivně
podílet na životě školy. Účast v projektu Cena vévody z Edinburghu a dalších projektech,
soutěžích, kulturních akcích, kurzech, charitativních a dobrovolnických aktivitách posiluje
všestranný osobnostní rozvoj žáků a přispívá k prevenci rizikového chování.


                          Hodnocení výsledků vzdělávání
Škola se dlouhodobě prezentuje zaměřením na přípravu ke studiu na vysoké škole a s tím
související náročností studia. K ověřování výsledků vzdělávání využívá škola širokou škálu
standardních interních nástrojů využívajících písemný i slovní projev žáků. Výsledky
vzdělávání žáků jsou systematicky analyzovány vedením školy a projednávány
pedagogickou radou i předmětovými komisemi, případný školní neúspěch či kázeňské
problémy jsou řešeny se žáky, popř. se zákonnými zástupci. Ke zlepšení výsledků v případě
menší úspěšnosti mohou žáci využít doučování či individuální konzultace. Kázeňské
problémy se vyskytují spíše výjimečně a jsou řešeny individuálně. Žáci školy dosahují
v průběhu vzdělávání výborných výsledků, na konci školního roku 2023/2024 prospělo
61 % žáků s vyznamenáním, zbývající žáci prospěli. Tato úspěšnost žáků je význa mno u
měrou ovlivňována vysokou úrovní studijních předpokladů a jejich motivací ke studiu.


                                            3/6
V souladu s profilací klade škola velký důraz na kvalitní výuku cizích jazyků. Předmětová
komise anglického jazyka se podrobně zabývá průběžnými výsledky a sledováním pokroku
žáků, nastavuje opatření ke zlepšení a posunu každého žáka na cílenou jazykovou úroveň
dle kritérií evropského jazykového rámce. V posledních ročnících jsou žáci rozdělováni do
homogenních skupin tak, aby byl zajištěn posun každého žáka pro dosažení cílené jazykové
úrovně. Škola je rovněž součástí mezinárodní sítě škol podporujících výuku německého
jazyka, tzv. DSD školou. Žákům je dána možnost získat jazykový certifikát v německém
jazyce, jehož úroveň zajišťuje absolventům možnost vstupu na vysoké školy v německy
mluvících zemích.
O schopnosti využít takto získané jazykové i studijní dovednosti svědčí kvalita výsledků
zkoušek jazykových certifikátů. V minulém školním roce byla úspěšnost žáků v získávání
certifikátu 100 %: 32 žáků získalo anglický certifikát CAE úrovně C1-C2 a dalších 21 žáků
certifikát B2, německý jazykový diplom získalo 25 žáků (15 žáků úrovně B1 neboli DSD-1
a 10 žáků úrovně C1 neboli DSD-2). V tomto školním roce získalo Cambridgeské zkoušky
celkem 38 maturantů v úrovni C2-B2 a certifikát DSD v německém jazyce splnilo 37 žáků.
Průběžným výsledkům vzdělávání odpovídají i výsledky u maturitních zkoušek.
Ve zkušebním roce 2024 uspěli všichni žáci konající maturitní zkoušku. Při ukončování
studia maturitní zkouškou v jarním termínu zkušebního roku 2025 uspěli všichni žáci,
z celkového počtu 38 žáků prospělo 26 žáků s vyznamenáním, z toho10 žáků s průměrem 1.
Škola různými formami podporuje rozvoj specifického nadání a zájmů svých žáků.
Na úspěších žáků v jednotlivých soutěžích se podílí mj. systematická práce pedagogů, široká
nabídka volitelných předmětů a dalších aktivit školy včetně zájmových kroužků. Žáci školy
se aktivně zapojují do olympiád a soutěží ve všech vzdělávacích oblastech a dosahují
výborných výsledků na krajské i celostátní úrovni. Aktuálními úspěchy jsou např. 3. místo
v ústředním kole konverzační soutěže ve španělském jazyce či dvakrát 1. místo a jednou
3. místo v krajském kole středoškolské odborné činnosti a postup do celostátního kola.
Škola dlouhodobě sleduje úspěšnost absolventů školy v průběhu dalšího studia a následně
jejich uplatnění na trhu práce. Téměř všichni absolventi pokračují ve studiu na vysokých
školách, přibližně 15 % absolventů odchází studovat do zahraničí. Informace získávané
zejména při setkávání s absolventy využívá škola efektivně v kariérovém poradenství.


                                         Závěry
Vývoj školy
– Od poslední inspekční činnosti došlo ke změně ředitele školy.
– Činnost vedení školy se systematicky zaměřila na zlepšování kvality výuky.
– Byl rozšířen počet partnerských zahraničních škol a projektů zaměřených na zahranič ní
  spolupráci.
– Změnou prošlo složení týmu poradenského pracoviště a nastavení jeho činnosti.
– Podařilo se posílit efektivní využívání digitálních technologií ve výuce.
– Probíhá průběžná modernizace prostor a vybavení pro vzdělávání.
Silné stránky
– Intenzivní a dlouhodobá spolupráce školy s množstvím externích partnerů včetně
  zahraničních významným způsobem podporuje rozvoj osobnosti žáků. (1.5)


                                            4/6
– Systematické sledování pokroku v anglickém jazyce a realizace cílené podpory vytváří
  pro každého žáka podmínky pro získání vysoké jazykové úrovně dle evropského rámce
  jazyků. (5.1)
– Škola v souladu s profilací rozvíjí jazykové kompetence žáků, jejich vysoká úroveň
  pozitivně ovlivňuje mobilitu žáků v průběhu studia a absolventům rozšiřuje možnosti
  studia na zahraničních školách. (5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Absence tělocvičny negativně ovlivňuje organizaci výuky tělesné výchovy, prostorové
  podmínky školy neumožňují realizaci aktivit s větším počtem zúčastněných. (2.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– V průběhu vyučovacích hodin využívat diferenciaci s důrazem na využití specifick ýc h
  zájmů žáků a jejich studijního potenciálu.
– Věnovat pozornost účelnému časovému rozvržení hodin s důrazem na závěrečné shrnutí
  učiva a zhodnocení pokroku žáků i ve vztahu k cíli hodiny.
– Dále usilovat o realizaci výstavby dalších prostor školy.


Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 15 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Základní dokumenty školy (zřizovací listina, výpis z rejstříku škol a školských
      zařízení, jmenování do funkce ředitele), stav k termínu inspekční činnosti
 2.   Dokumentace k řízení a kontrole, školní rok 2023/2024 a 2024/2025 k termínu
      inspekční činnosti
 3.   Povinná dokumentace podle § 28 školského zákona




                                            5/6
                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Mgr. Renata Pechoušková, školní inspektorka, vedoucí inspekčního týmu
 PaedDr. Martina Baarová, školní inspektorka
 Mgr. Ludmila Hadravová, školní inspektorka
 Mgr. Lenka Petrová, školní inspektorka
 Mgr. Pavel Sommer, MBA, MSc., přizvaná osoba
 Bc. Vladimír Štipl, kontrolní pracovník
23. 6. 2025




                                         6/6
