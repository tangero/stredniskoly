CSI0X00B86YA
Počet listů: 10




                                  Česká školní inspekce
                                Moravskoslezský inspektorát
______________________________________________________________________________________________________ ______




                         IN S P E K Č N Í ZP R ÁVA
                                           Čj. ČŠIT-641/23-T


Název                                Střední škola průmyslová, Krnov,
                                     příspěvková organizace
Sídlo                                Soukenická 2458/21C, 794 01 Krnov
E-mail                               info@sspkrnov.cz
IČO                                  00846279
Identifikátor                        600016145
Právní forma                         příspěvková organizace
Zastupující                          Ing. Aleš Zouhar
Zřizovatel                           Moravskoslezský kraj
Místa inspekční činnosti             Soukenická 2458/21C, 794 01 Krnov
                                     Soukenická 137/27, 794 01 Krnov
                                     Opavská 499/49, 794 01 Krnov
                                     Opavská 254/34, 794 01 Krnov
Inspekční činnost na místě           14. 3. 2023 − 17. 3. 2023


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle přísluš nýc h
školních vzdělávacích programů, se zaměřením na neúspěšnost žáků ve společné části
maturitní zkoušky v letech 2020 až 2023.
Zjišťování a hodnocení naplnění školních vzdělávacích programů.


                                    Charakteristika
Střední škola průmyslová, Krnov, příspěvková organizace (dále „škola“) vykonává činnost
střední školy, domova mládeže a školní jídelny.
Od ledna 2020 došlo ke sloučení Střední školy průmyslové Krnov a Střední školy
automobilní Krnov do jednoho celku s názvem Střední škola průmyslová, Krnov,
příspěvková organizace.
Teoretické vyučování a část praktického vyučování (strojírenské obory vzdělání) probíhá
v budovách na ulici Soukenická 21C a na ulici Soukenická 27 (umělecké obory vzdělání).
Další teoretické i praktické vyučování se uskutečňuje v budovách na ulici Opavská 34
a Opavská 49 (automobilové obory vzdělání).
Na ulici Opavská 49 se nachází domov mládeže a školní jídelna. Naplněnost domova
mládeže je devadesátiprocentní. V době inspekční činnosti zde bylo ubytováno 49 žáků
školy a 112 žáků jiných středních škol. Škola zajišťuje stravování pro žáky školy i ubytované
v domově mládeže.
Ve škole jsou vyučovány v denní formě vzdělávání čtyřleté obory středního vzdělání
ukončené maturitní zkouškou Autotronik, Informační technologie, Uměleckořeme s lné
zpracování dřeva, Uměleckořemeslné zpracování textilu a Mechanik seřizovač. Obory
středního vzdělání Obráběč kovů, Truhlář, Mechanik opravář motorových vozidel jsou
ukončeny závěrečnou zkouškou s výučním listem a dvouletý nástavbový obor vzdělání
Podnikání v denní formě studia je ukončený maturitní zkouškou.
K termínu inspekční činnosti školu ve 22 třídách navštěvovalo 496 žáků, z toho 149 žáků se
vzdělávalo v oborech vzdělání s výučním listem, dále 305 žáků v oborech vzdělání
s maturitní zkouškou, z toho 42 žáků v oboru vzdělání nástavbového studia. Speciální
vzdělávací potřeby byly diagnostikovány u 58 žáků, pro tři z nich (dva žáky s odlišným
mateřským jazykem a jednoho z jiných závažných důvodů) škola vypracovala individuá lní
vzdělávací plán.


                         Hodnocení podmínek vzdělávání
Ředitel školy má dlouhodobé řídicí zkušenosti, byl ředitelem jedné ze slučovaných škol.
Společně se dvěma zástupci pro teoretické vyučování, dvěma vedoucími učiteli pro odborný
výcvik a dvěma vedoucími vychovatelkami domova mládeže tvoří spolupracující tým, který
se snaží školu stále ve všech oblastech zdokonalovat. Průběžně monitorují a vyhodnocují
jednotlivé procesy, promýšlejí opatření ke zlepšení, která následně promítají do vydávanýc h
strategických i organizačních dokumentů. Při jejich zpracování jsou nápomocny i další
poradní orgány jako jsou porady vedení a jednání pedagogické rady.
Personální zajištění vzdělávacího procesu přispívá k průběžnému naplňování školních
vzdělávacích programů. Kolektiv pedagogů je stabilizovaný, i přes změny způsobené
převážně přirozenými odchody zůstává míra odborné kvalifikovanosti vysoká. Profesní
rozvoj zaměstnanců je vedením školy podporován. Výuka anglického jazyka je posílena
rodilými mluvčími, kteří pracují s žáky formou konverzace v anglickém jazyce. Jazykové
kompetence žáků jsou systémově rozvíjeny. V rámci zvýšení vzdělávací mobility
pedagogové pravidelně vyjíždějí do zahraničí, kde se účastní jazykově-metodických kurzů.


                                            2/10
Získané poznatky jsou pak různou měrou aplikovány ve výuce. Během svého působení
ve funkci ředitel zavedl vzájemné hospitace mezi učiteli, jež jsou pojaty jako jeden z nástrojů
profesního růstu a sdílení zkušeností. Hospitační činnost vedení školy probíhala v dostatečné
míře včetně zpětné vazby a stanovení opatření ke zlepšování kvality výuky.
Na předmětových komisích bylo nastaveno průběžné vyhodnocování realizova nýc h
opatření. Pro obor vzdělání Podnikání je nutné se zaměřit především na jevy, které budou
hodnotit výuku z hlediska naplňování vzdělávacích potřeb žáků. Další vzdělává ní
pedagogických pracovníků se zaměřuje na všeobecné i odborné vzdělávání. Průběžné
vzdělávání vychovatelů odpovídá konkrétním potřebám pro práci v domově mládeže.
V důsledku sloučení obou subjektů a postupné optimalizaci budov škola společně se
zřizovatelem upravuje své materiální podmínky (budovy předané škole k hospodaření
a jejich vybavení). Byla dokončena rekonstrukce druhého nadzemního podlaží budovy školy
na ulici Soukenické 21C. Pozornost je věnována i obměně učebních pomůcek, což má
pozitivní dopad na efektivitu výuky. Vznikly odborné učebny pro výuku informač ní
technologie, byly obnoveny dílny i tělocvična, rovněž společné prostory a částečně pokoje
domova mládeže. Úroveň materiálního zázemí je postupně zkvalitňována.
Domov mládeže umožňuje ubytovaným žákům využít veškeré materiální zázemí pro
podporu jejich zájmů i rozvoj vlastní samostatnosti. Výchova a vzdělávání ubytovanýc h
žáků probíhá podle školního vzdělávacího programu domova mládeže, který je zaměřen
na rozvoj osobnosti každého žáka, což podporuje bohatá a pestrá nabídka zájmových aktivit.
Výchovně vzdělávací činnosti zajišťuje dostatek vychovatelů.
Ředitel školy účelně hospodaří s finančními prostředky, které využívá pro realizac i
strategických oblastí rozvoje školy a jejich priorit. Vícezdrojové financování, aktivní přístup
vedení školy při získávání finančních prostředků z projektů a dobrá spolupráce se
zřizovatelem umožňuje realizaci školních vzdělávacích programů ve stanoveném rozsahu.
Vedení školy klade důraz na vytváření pozitivních, vzájemně se respektujících vztahů mezi
účastníky vzdělávání, usiluje o zajištění podmínek pro fyzické i psychické bezpečí žáků.
Seznámení s riziky a poučení žáků v oblasti bezpečnosti a ochrany zdraví i požární prevence
byla zahrnuta do průběhu vzdělávání včetně praktického vyučování. Škola identifikuje rizika
v praktickém vyučování a žáci strojírenských i automobilových oborů při výuce používají
osobní ochranné pracovní pomůcky. Škola provádí rozbor úrazovosti.
Problematika prevence rizikového chování a úspěšnosti žáků ve vzdělávání je řešena v rámci
týmu školního poradenského pracoviště (výchovná poradkyně, školní metodik prevence),
které poskytuje komplexní poradenské služby žákům, zákonným zástupcům i pedagogům.
Spolupracuje s třídními učiteli, vychovatelkami domova mládeže a podle potřeby jsou
kontaktována odborná pracoviště. Ředitel školy přenesl větší část kompetencí školního
pracoviště na výchovnou poradkyni. Citelně však pro oblast řešení potencionálního
neúspěchu žáků při vzdělávání chybí další pracovník s ohledem k počtu žáků. Škola přijala
a realizovala řadu opatření, týkající se neúspěšnosti žáků při vzdělávání, která se doposud
neprojevila ve větší míře ve výuce ani ve výsledcích vzdělávání žáků.
Ředitel školy, přijal na základě předchozí inspekční činnosti řadu opatření směřujíc íc h
ke zlepšení podmínek, průběhu i výsledků vzdělávání žáků. Škola vnímá výsledky žáků
ve společné části maturitních zkoušek jako svou slabou stránku a z tohoto důvodu zavedl
do praxe konkrétní opatření ke zlepšení výsledků vzdělávání žáků v průběhu studia i při jeho
ukončování. Upravil pravidla pro omlouvání absence ve školním řádu. Vypracoval nový
školní vzdělávací program, v němž navýšil celkový počet vyučovacích hodin maturitníc h
předmětů. Žákům ohroženým školní neúspěšností nabídl doučování a individuá lní
konzultace, zintenzivnil spolupráci se zákonnými zástupci žáků. Ředitel školy ve spolupráci


                                             3/10
s pracovníky školního poradenského pracoviště vypracoval dokument Strategie prevence
školní neúspěšnosti a řešení a prevence vysoké omluvené a neomluvené absence, v nichž
identifikoval příčiny a důsledky těchto rizikových jevů a stanovil konkrétní ucelené postupy
při jejich řešení. Účinnost těchto opatření ředitel školy průběžně sleduje, zatím však
neprovedl jejich celkové vyhodnocení z hlediska individuálního dopadu na jednotlivé žáky
zejména pro žáky oboru vzdělání Podnikání.


                          Hodnocení průběhu vzdělávání
Ve školních vzdělávacích programech je kladen důraz na dosažení cílů vzdělává ní
odpovídajících profilu absolventa daných oborů vzdělání. Průběh vzdělávání vhodně
doplňují aktivity prohlubující učivo obsažené ve školních vzdělávacích programech nebo
na ně navazující, realizované např. formou projektů a odborných exkurzí.
Výuka byla sledována v odborných, všeobecně vzdělávacích předmětech i praktickém
vyučování. Společným rysem byla vstřícná pracovní atmosféra bez rušivých momentů
a vysoká odborná úroveň výuky. Při sledované výuce nebyly zaznamenány negativní
projevy ve vztazích mezi učiteli a žáky. Žáci pracovali převážně se zaujetím, učitelé
poskytovali prostor pro dotazy, který řada žáků využívala. Rozdílný byl přístup učitelů,
pokud jde o průběžné hodnocení žáků během výuky a důraz kladený na zpětnou vazbu
o míře osvojených znalostí a dovedností. Méně byly zařazovány do výuky prvky
formativního hodnocení nebo sebehodnocení žáků. Učitelé důsledně pracovali s rozborem
chyb. Z organizačních forem převládala frontální výuka založená na výkladu a řízeném
rozhovoru doplněná otázkami kladenými žákům, někdy řešením problémových úloh
a samostatnou prací. Aktivizující formy a metody práce byly zařazovány vhodně a zdařile
např. v anglickém jazyce a částečně v českém jazyce a literatuře. Potenciál didaktické
techniky, která je k dispozici prakticky ve všech třídách, byl využíván ke zvýšení názornos ti
jen v části zhlédnuté výuky, nejvíce v předmětu informační a komunikační technolo gie.
V menší míře byl žákům ve výuce dán prostor pro vyvozování a získávání poznatků
na základě informací z různých zdrojů. Učitelé průběžně poskytovali žákům se speciálními
vzdělávacími potřebami kvalitní zpětnou vazbu k jejich práci a dopomoc v případech jejich
individuálních potřeb.
V části výuky všeobecně vzdělávacích předmětů byla zaznamenána nízká míra směřování
vzdělávacího cíle na potřeby žáků vzhledem k profilu absolventa střední odborné školy.
Vyučující obvykle v úvodu seznámili žáky s tématem a průběhem vyučovací hodiny,
stanovení cíle bylo ve většině případů málo zřetelné, což neumožnilo jeho následné
vyhodnocení. Přesto, že se vyučující občas snažili zařazovat do výuky různorodé činnosti
(samostatná práce, výuka ve skupinách, brainstorming, videoukázky), role učitelů byla
ve většině sledované výuky dominantní a jejich aktivita převažovala nad aktivitami žáků.
Převažující zaměření výuky na vědomostní cíle nepodporovalo dostatečně motivaci žáků
k učení, jejich aktivizaci a rozvoj jejich kritického myšlení a klíčových kompetencí. Práce
s textem byla uplatněna především v předmětu český jazyk a literatura, v ostatních
vyučovacích předmětech žáci pracovali s texty pouze ojediněle. Výuka tak pouze částečně
podporovala rozvoj čtenářské gramotnosti. V části hospitované výuky převažoval
neefektivní výklad s využitím klasických výukových slovních metod a řízeného rozhovoru.
Vzájemná komunikace se většinou omezovala na kladení otázek učitelem a stručné odpovědi
ze strany žáků, kterým nebyl poskytnut dostatečný prostor k náročnější diskusi, porovnávání
názorů a argumentaci k danému tématu Příležitosti pro cílené rozvíjení postojů žáků byly
využity pouze v ojedinělých případech. Zvolený způsob výuky neumožňoval výraznějš í



                                            4/10
uplatnění diferenciace a individuálního přístupu ke všem žákům podle jejich zájmu
a schopností.
Výuka teoretického odborného vzdělávání probíhala ve vstřícné pracovní atmosféře.
Metodická propracovanost, odbornost a připravenost vyučujících z větší části pozitivně
ovlivňovala praktická zkušenost pedagogů a vhodné propojení teoretických poznatků
s reálnými situacemi běžného života a s praxí. Zvolené vzdělávací strategie většinou vedly
k naplnění stanovených cílů a náročnost učiva odpovídala schopnostem žáků. Vyučujíc í
poskytovali žákům dostatečný časový prostor pro vypracování úkolů s badatelským prvkem.
Účelně byla využita práce s chybou. Názornost výuky byla zvýšena využitím didaktické
techniky či trojrozměrných učebních pomůcek. Žáci prokazovali porozumění odborné
terminologii. Výuka u kulatých stolů rozvíjela komunikativní dovednosti, spolupráci a učení
se od sebe navzájem. V části sledované výuky byla vyučujícími účinně podpořena čtenářská
a matematická gramotnost spočívající ve vyhledávání informací, k pochopení odborného
textu, umění interpretace a ve vyvozování dílčích anebo celkových závěrů z výsledků.
Průběh praktické výuky byl sledován z převážné části v prostředí školních dílen a v oboru
vzdělání Uměleckořemeslné zpracování dřeva v dílnách smluvního pracoviště Soukromého
střediska praktického vyučování RENOVA, o. p. s. v Miloticích nad Opavou pod vedením
pedagogických pracovníků střediska. Výuka se vyznačovala názorností a praktickými
zkušenostmi ze strany vyučujícího. Žáci byli aktivní, schopní řešit úkoly, v průběhu
vzdělávání prokazovali dobrou úroveň odborných znalostí. Vzdělávací obsah v praktické
výuce vhodně navazoval na teoretické znalosti. Učitelé s odbornou praxí úspěšně rozvíje li
schopnosti žáků porozumět zadání úkolu, dohlíželi, zda žáci efektivně pracují a v průběhu
vyhodnocovali jejich samostatné úsilí při zpracování úkolu. Z hlediska motivace žáků se
pozitivně uplatňovala především individuální podpora. Průběžná kontrola samostatné práce
byla zaměřena zejména na správnost provádění jednotlivých činností.
Domov mládeže vytváří vhodné materiální zázemí pro samostatnou činnost ubytovanýc h
žáků a nabízí různorodé sportovní, vědomostní i společenské aktivity vedené vychovate li.
Žákům ubytovaným v domově mládeže je poskytován dostatečný prostor k přípravě
na vyučování, cíleně je zapotřebí pomáhat žákům v případě jejich individuálních potřeb.
Charitativní činnosti podporují sociální a interpersonální kompetence ubytovanýc h
žáků přispívají k příznivé atmosféře domova mládeže.


                         Hodnocení výsledků vzdělávání
Celkové i průběžné hodnocení žáků vychází z požadavků vymezených v učebních osnovách
vyučovacích předmětů. Sumarizace a přehledné zpracování individuálních i skupinovýc h
výsledků vzdělávání žáků poskytuje všem účastníkům vzdělávání dostačující přehled za celé
vzdělávací období. Škola má jednotně nastavenou strategii řešení školní neúspěšnosti, která
přehledně a srozumitelně vymezuje postupy řešení, přičemž méně se daří optimalizo vat
přístup učitelů ve spolupráci se školním poradenským pracovištěm v oblasti neúspěšnosti
žáků při ukončování vzdělávání. Škola v rámci uplatňované strategie získává přehled
o žácích se slabším prospěchem a zvýšenou absencí a poskytuje jim základní podporu
s využitím individuálních konzultací a doučování. Škola provádí průběžně neformá lní
vyhodnocení využívání a efektivity této podpory, systematické vyhodnocení však škola
neprovedla. Současně vede intenzivní komunikaci se zákonnými zástupci za účelem zlepšení
školní docházky i prospěchu žáků. Přesto část žáků především v oboru vzdělání Podnikání
stále vykazuje zhoršený prospěch. K neúspěšnosti se přičítá mimo jiné i předčasné ukončení
či přerušení vzdělávání.


                                           5/10
Žáci dosáhli vysoké absence zejména v posledním uzavřeném školním roce 2021/2022
v porovnání s předchozími dvěma školními roky. Přes přijatá opatření se stále nedaří u všech
žáků fixovat návyky pravidelné školní docházky. Vysoká absence se projevila zejména
u dvouletého nástavbového studia, následně v oborech vzdělání Uměleckořeme s lné
zpracování textilu a Uměleckořemeslné zpracování dřeva. Školou nastavená pravidla
ve strategii řešení školní neúspěšnosti svědčí o zvýšené pozornosti věnované realizac i
uplatňovaných opatření. Vzhledem k zintenzivnění práce s žáky ohroženými školní
neúspěšností i s žáky s rizikovým chováním by byla žádoucí personální reorganizace
školního poradenského pracoviště. Jeho personální obsazení je nedostatečné. Ředitel školy
si uvědomuje tuto skutečnost, ale zatím nepřijal příslušná opatření. Z meziročního porovnání
studijních výsledků žáků čtyřletých maturitních oborů vzdělání (období let 2021 a 2022)
vyplývá, že se ukazuje trend mírného zlepšení hrubé neúspěšnosti školy u společné části
maturitní zkoušky z 26 % na 22 %.
V případě dvouletého nástavbového studia přetrvává neuspokojivý stav jak v případě
neprospívajících žáků na konci školního roku 2021/2022, kdy ze 17 žáků neprospělo 7, tak
těch, kteří neuspěli ve společné části maturitní zkoušky. Přijatá opatření se míjejí účinkem,
a to i přesto, že ředitel školy vyvíjí aktivity ke zlepšení tohoto stavu.
Škola je hodnocena na základě neúspěšnosti žáků u maturitní zkoušky, která se vykazuje
tzv. hrubou neúspěšností školy. To je procentuální vyjádření podílu žáků, kteří neprospěli
u maturitní zkoušky a žáků kteří ji nekonali k celkovému počtu žáků ke zkoušce
přihlášených.
V oboru vzdělání Podnikání v roce 2020 z 12 přihlášených žáků konalo maturitní zkoušku
11 žáků, z nich 5 neprospělo, což se projevilo vysokou hrubou neúspěšností, a to 50 %.
Průměrná neúspěšnost v dané skupině oborů ve společné části byla na dané škole 45,5 %
ve srovnání s celostátním průměrem 31,3 %. Výsledky žáků u maturitní zkoušky byly podle
sdělení školy ovlivněny sloučením škol, kdy nástupnická organizace nemohla ovlivnit výběr
žáků v přijímacím řízení v předchozích letech. V roce 2021 hrubá neúspěšnost školy
poklesla na 37 %. Průměrná neúspěšnost v dané skupině oborů ve společné části byla nadané
škole 17, 6 %, a to nižší než je celorepublikový průměr 18,7 %. Avšak v roce 2022 se hrubá
neúspěšnost opět zvýšila, a to na 68 %. Velkou měrou se na neúspěšnosti podílelo především
to, že téměř polovina přihlášených žáků maturitní zkoušku nekonala. Průměrná neúspěšnost
v dané skupině oborů ve společné části byla na dané škole 40 % a ve srovnání
s celorepublikovým průměrem 25,5 %.
Škola se v roce 2021 za účelem zlepšení kvality vzdělávání a zvýšení úspěšnosti žáků
zapojila do projektu Eduzměna. Výstupy z projektu zatím nejsou k dispozici, přesto učitelé
průběžně realizují doporučení, která vzešla z interní analýzy školní neúspěšnosti. Konkrétní
opatření z předmětových komisí spočívají v zaměření obsahu učiva na úspěšné zvládnutí
maturitní zkoušky. Od školního roku 2020/2021 došlo k úpravě učebního plánu ve školním
vzdělávacím programu oboru vzdělání Podnikání, kdy byla navýšena týdenní hodinová
dotace ve všech vyučovacích předmětech společné části maturitní zkoušky. Od školního
2022/2023 ředitel školy stanovil přísnější kritéria školy pro přijímací řízení do oborů
ukončovaných maturitní zkouškou nastavením minimální bodové hranice úspěšnosti
v přijímacím řízení do oborů ukončených maturitní zkouškou.
Výsledky vzdělávání žáků tříletých oborů vzdělání s výučním listem vykazovaly v období
posledních dvou let vyrovnanou úroveň. Žáci v rámci jednotného zadání obsahu a průběhu
závěrečné zkoušky dosahovali dobrých výsledků kolem 80% úspěšnosti, ale počet žáků,
kteří prospěli s vyznamenáním je v posledním uzavřeném roce výrazně procentuálně nižší.
Převažující část žáků dosáhla rovněž v praktické části jednotné závěrečné zkoušky dobré


                                            6/10
výsledky v samostatné odborné práci, která umožnila jejich prezentaci zadaného úkolu
zaměřeného na prokázání znalostí a dovedností bezprostředně souvisejících s jejich
uplatněním na trhu práce.
Škola je aktivně zapojena v projektu Erasmus+, v rámci kterého je realizována vzdělávac í
jazyková i odborná mobilita žáků. Nadále přetrvává spolupráce a vzájemné sdílení
zkušeností s učiteli oborově podobně zaměřených škol.
Škole se daří systematicky identifikovat individuální potřeby žáků se speciálními
vzdělávacími potřebami ve spolupráci se školskými poradenskými zařízeními, přičemž
jejich doporučení jsou školou respektována. Výchovná poradkyně ve spolupráci s třídními
učiteli sleduje a vyhodnocuje vzdělávání žáků s potřebou podpůrných opatření a poskytuje
pedagogům metodickou pomoc při jejich vzdělávání. Velký důraz je kladen na primární
prevenci, vybrané okruhy jsou součástí tematických plánů jednotlivých předmětů
a projednávány v třídnických hodinách. Škola organizuje pro žáky besedy s odborníky
(mediální gramotnost, rizika elektronické komunikace), adaptační dny pro první ročníky.
Realizuje sportovní kurzy a řadu školních aktivit, které podporují spolupráci a sociální
interakci žáků a vytváření pozitivního školního klimatu. Rovněž v případě pravidelně
organizovaných různorodých odborných soutěží dokázali žáci úspěšně reprezentovat školu
v zastoupených odbornostech. Rizikovými projevy chování žáků, které škola zaznamena la,
se intenzivně zabývá školní poradenské pracoviště a neprodleně je ve spolupráci se
zákonnými zástupci a dalšími organizacemi řeší.
Domov mládeže zjišťuje individuální potřeby žáků při vzdělávání. Fungující žákovská rada
domova mládeže složená ze zástupců žáků sedmi výchovných skupin se konstruktivně podílí
na chodu domova mládeže formou podnětů, postřehů a nápadů, které jsou vnímány velmi
přínosně. Vychovatelé jsou v pravidelném kontaktu s třídními učiteli, disponují online
přístupem k informačnímu systému školy, mají informace o školních rozvrzích ubytovanýc h
žáků, sledují docházku a jejich studijní výsledky. Zvýšená pozornost je věnována žákům
ohrožených školním neúspěchem a žákům se speciálními vzdělávacími potřebami, kterým
vychovatelé nabízejí doučování a individuální přístup.




                                          7/10
                                         Závěry
Vývoj školy
- Od ledna 2020 došlo ke sloučení Střední školy průmyslové Krnov a Střední školy
  automobilní Krnov do jednoho celku. Postupně se optimalizuje majetek předaný škole
  k hospodaření.
- Od poslední inspekční činnosti v roce 2017 se rozšířila vzdělávací nabídka o automobilní
  obory vzdělávání, obor vzdělání Mechanizace a služby se již nenabízí.
- Na základě zjištění z předešlé inspekční činnosti škola přistoupila k upravení kritérií
  pro přijímací řízení u maturitních oborů a průběžnému vzdělávání vychovatelů v domově
  mládeže. Přetrvává slabá stránka školy v oboru vzdělání Podnikání, kdy v letech
  2019/2020 a 2021/2022 byla průměrná neúspěšnost v dané skupině oborů ve společné
  části na dané škole nižší ve srovnání s celorepublikovým průměrem a zatím nedošlo
  ke kontinuálnímu zvyšování úspěšnosti. Nadále trvá rozšíření spolupráce s partnery
  mimo region.
Silné stránky
- Funkční systém spolupráce školy se smluvními partnery při zabezpečování odborného
  výcviku, který umožňuje efektivní realizaci praktického vzdělávání.
- Pestrá nabídka pravidelné zájmové činnosti včetně dostatečné široké škály dalších
  možností pro trávení volného času pořádaných napříč výchovnými skupinami směřují
  k účelnému využívání volného času i posilování prosociálních vztahů v domově mládeže.
Slabé stránky a/nebo příležitosti ke zlepšení
- Žáci oboru vzdělání Podnikání vykazují neúspěšnost v průběhu i při ukončování
  vzdělávání.
- Opatření stanovená ve strategii prevence školního neúspěchu a při řešení vysoké absence
  nejsou uplatňována v plném rozsahu, jejich účinnost není zatím systematick y
  vyhodnocována.
- Málo účinný systém řízení školy, ve kterém přijímání opatření ke zjištěným nedostatkům
  není důsledné.
- V teoretické výuce se zatím ve větší míře nedaří účelně aplikovat inovativní vzdělávac í
  metody a postupy, nedostatečně je uplatňována individualizace a diferenc iace
  pedagogického přístupu a motivace žáků s odlišnými nároky na vzdělávání.
Doporučení pro zlepšení činnosti školy
- Individualizovat nastavení opatření v rámci řešení vysoké absence a školní neúspěšnosti
  žáků, důsledně je realizovat a průběžně vyhodnocovat účinnost těchto opatření. Zaměřit
  se především na cílenou efektivní podporu žáků.
- Diferencovat výuku s ohledem na aktuální úroveň znalostí a dovedností žáků, poskytovat
  žákům individuální podporu, využívat ve výuce aktivizující výukové metody a postupy.
- Rozšířit a zefektivnit činnost školního poradenského pracoviště na podporu zvýšení
  úspěšnosti žáků ve vzdělávání a při jeho ukončování.
- Stanovit vstupní podmínky pro přijímání žáků do nástavbového studia vzhlede m
  k náročnosti oboru vzdělání ukončeného maturitní zkouškou.



                                          8/10
- Zjišťovat a porovnávat vzdělávací pokrok žáků ve spolupráci třídních učitelů a školního
  poradenského pracoviště tak, aby výsledky vedly ke zlepšování žákovských kompetencí
  a úspěšnému ukončování vzdělávání.
- Zvážit podání návrhu na výmaz oboru vzdělání 64-41-L/51 Podnikání.
- Nastavit účinný systém řízení školy, aby opatření vedení školy vedla ke zlepšení
  vzdělávacích výsledků žáků.


                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 15 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Moravskoslezský inspektorát,
Matiční 20, 702 00 Ostrava, případně prostřednictvím datové schránky (g7zais9), nebo
na e- podatelnu csi.t@csicr.cz s připojením elektronického podpisu.


           Seznam dokladů, o které se inspekční zjištění opírají
 1.   Koncepce rozvoje školy na léta 2020-2024
 2.   Personální dokumentace pedagogických pracovníků (vzorek)
 3.   Plán dalšího vzdělávání pedagogických pracovníků pro školní rok 2022/2023
 4.   Plán kontrolní a hospitační činnosti ve školním roce 2022/2023 (vzorek)
 5.   Školní vzdělávací programy platné ve školním roce 2022/2023
 6.   Školní matrika 2022/2023 (vzorek)
 7.   Výroční zpráva o činnosti školy za školní rok 2021/2022
 8.   Rozvrh vyučovacích hodin, školní rok 2022/2023 (vzorek)
 9.   Třídní knihy, školní rok 2022/2023 (vzorek)
10.   Zápisy z předmětových komisí, školní rok 2022/2023
11.   Dokumentace k výchovnému poradenství a prevenci rizikových jevů platná pro školní
      rok 2022/2023 (vzorek)
12.   Doklady o ukončování vzdělávání maturitní zkouškou, maturitní období 2020/2021,
      2021/2022
13.   Vlastní hodnocení školy za školní rok 2021/2022
14.   Dokumentace vztahující se k činnosti domova mládeže platná pro školní rok
      2022/2023 (vzorek)
15.   Dokumentace k zajištění bezpečnosti a ochrany zdraví žáků ve školním roce
      2022/2023 (vzorek)
16.   Vybraná ekonomická dokumentace za rok 2021 a 2022 k hodnocení finanč níc h
      a materiálních podmínek
17.   Vybraná dokumentace ke školnímu stravování ve školním roce 2022/2023




                                          9/10
                                        Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Moravskoslezský inspektorát,
Matiční 20, 702 00 Ostrava, případně prostřednictvím datové schránky (g7zais9), nebo
na e-podatelnu csi.t@csicr.cz s připojením elektronického podpisu, a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Titul, jméno, příjmení, funkce
  PhDr. Ing. Ivana Teichmannová, školní inspektorka,
  vedoucí inspekčního týmu

  Mgr. Eliška Birková, školní inspektorka

  Ing. Šárka Kadlecová, školní inspektorka

  Mgr. Sylva Kyselová, Ph.D., MBA, školní inspektorka

  Ing. Hana Maľarová, školní inspektorka

  PaedDr. Ivana Marková Ph.D., školní inspektorka

  Ing. Klára Kudlíková, kontrolní pracovnice

  Ing. Jan Franek, odborník na strojní a dopravní zařízení


V Ostravě 4. 5. 2023




                                            10/10
