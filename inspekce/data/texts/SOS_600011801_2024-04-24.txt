CSI0X00CFWNR




                              Česká školní inspekce
                           Královéhradecký inspektorát
                       Wonkova 1142, 500 02 Hradec Králové
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIH-643/24-H
                                      Sp. zn. ČŠIH-S-131/24 H


Název                               Střední odborná škola veterinární, Hradec Králové-
                                    Kukleny, Pražská 68
Sídlo                               Pražská třída 68/18, Kukleny, 500 04 Hradec Králové
E-mail                              kontakt@sosvet.cz
IČO                                 62 690 281
Identifikátor                       600 011 801
Právní forma                        příspěvková organizace
Zastupující                         Ing. Bc. Hana Rubáčková
Zřizovatel                          Královéhradecký kraj
Místo inspekční činnosti            Pražská třída 68/18, Kukleny, 500 04 Hradec Králové
Inspekční činnost na místě          24. 4. 2024 − 26. 4. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání podle přísluš nýc h
školních vzdělávacích programů dle § 174 odst. 2 písm. b) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.
Zjišťování a hodnocení naplnění školních vzdělávacích programů a jejich souladu
s právními předpisy a rámcovými vzdělávacími programy dle § 174 odst. 2 písm. c)
školského zákona, ve znění pozdějších předpisů.
                                     Charakteristika
Střední odborná škola veterinární, Hradec Králové-Kukleny, Pražská 68 (dále „škola“)
vykonává činnost střední školy s nejvyšším povoleným počtem 408 žáků a školní jídelny.
Ve školním roce 2023/2024 je vzdělávání realizováno v oboru vzdělání 43-41-M/01
Veterinářství se dvěma zaměřeními školního vzdělávacího programu (dále „ŠVP“)
Veterinární technik a Veterinární technik-laborant. K termínu inspekční činnosti se
ve 13 třídách vzdělávalo 377 žáků. Stravování žáků škola zajišťuje ve vlastní školní jídelně.
O své činnosti informuje na webových stránkách www.sosvet.cz.
Škola je Centrem odborného vzdělávání, členem Agrární komory, Českého včelařského
svazu, cvičnou školou pro studenty České zemědělské univerzity a Pedagogické fakulty
Univerzity Hradec Králové.


                          Hodnocení podmínek vzdělávání
Dlouholeté manažerské zkušenosti ředitelky školy se odráží v promyšlené koncepci rozvoje
školy. Škola má srozumitelně a přehledně vypracovaný strategický plán svého rozvoje
s reálně nastavenými a promyšlenými cíli a postupy odpovídajícími jejím aktuálním
podmínkám a potřebám. Při vypracování koncepčních záměrů vedení školy vycháze lo
z kvalitně provedených analýz předchozího stavu doplněnýc h o nové trendy ve veterinářs tví.
Stanovené cíle vedoucí ke zlepšení v oblasti výchovy a vzdělávání, personální, materiálně
technické, ekonomické i řízení a správy školy se dařily průběžně naplňovat. Pozitivně se
v úrovni vzdělávání projevil důraz kladený na podporu rozvoje osobnosti každého
jednotlivce a na rozvoj školy jako centra odborné přípravy.
K naplňování koncepčních záměrů a zkvalitnění své činnosti škola efektivně využívá cíleně
zaměřenou aktivní spolupráci se sociálními a profesními partnery. Škola dlouhodobě a velmi
aktivně spolupracuje s firmami a školami různých stupňů vzdělávání, počínaje základními
školami až po vysoké školy. Významná pro školu je především kooperace s odbornými
organizacemi, institucemi (Agrární komora, Svaz včelařů a Asociace vzdělávacích zaříze ní
pro rozvoj venkovského prostoru aj.) a odbornými pracovišti, kde žáci vykonávají odbornou
praxi. Efektivní, kvalitní a široká je také mezinárodní spolupráce související s mobilito u
žáků i vyučujících probíhající formou kurzů, krátkodobých i dlouhodobých vzdělávac íc h
aktivit a stáží na odborných pracovištích partnerů i v odborných školách v zahraničí. Škola
aktivně komunikuje se zákonnými zástupci žáků prostřednictvím Spolku přátel Střední
odborné školy veterinární. Iniciativa žáků se příznivě promítá v utváření školního prostředí,
při prezentaci školy na veřejnosti, při organizaci tradičních akcí i v jejich zapojení do života
školy prostřednictvím studentské rady.
Při řízení pedagogického procesu vedení školy (ředitelka školy a její zástupkyně) účelně
využívá kvalitní práce předmětových komisí. Pravidla a mechanismy k organizování vlastní
činnosti školy jsou nastaveny cíleně a účinně. Kontrolní a hospitační činnost výchovně
vzdělávacího procesu je realizována systematicky, vychází z plánů a ze záměrů, které jsou
v souladu s koncepčními cíli školy. Z hospitační činnosti vyučující dostávají kvalitní zpětnou
vazbu podporující rozvoj jejich pedagogických dovedností. V souvislosti se zkvalitně ním
výuky je zejména u nových a začínajících vyučujících také efektivně využito vzájemnýc h
hospitací.
Vzdělávání ve škole je zabezpečeno účelně složeným pedagogickým sborem. Vyučující jsou
odborně kvalifikovaní, jejich odbornost přímo souvisí s charakterem vyučovanýc h


                                             2/10
předmětů. Další vzdělávání pedagogických pracovníků bylo v uplynulém období zaměřeno
především na prohlubování odbornosti jednotlivých vyučujících a na využívá ní
informačních a komunikačních technologií. Znalosti z dalšího vzdělávání stejně jako získané
kompetence ze zahraničních stáží, seminářů a kurzů realizovaných v rámci mezinárod ní
projektové činnosti se pozitivně projevily ve výuce. Vedení školy provádí systematické
hodnocení práce pedagogů a poskytuje jim k ní užitečnou zpětnou vazbu.
Vedení školy bylo v uplynulém období úspěšné v získávání finančních prostředků
z mimorozpočtových zdrojů. Škola se zapojila do projektů a grantů spolufinancova nýc h
z Evropské unie, Ministerstva školství mládeže a tělovýchovy a z Ministerstva zemědělství.
Využila také mimořádné účelové prostředky poskytnuté zřizovatelem školy. Takto získané
finanční prostředky byly účelně využity na posílení personální oblasti, zkvalitně ní
a modernizaci materiálních podmínek, především na vybavení učebními pomůckami
a zefektivnění vzdělávání. Dalším důležitým příjmem školy byly tržby z doplňkové činnosti,
která byla realizována v oblasti pronájmů, poskytování obědů pro cizí strávníky a pořádáním
kurzů.
Škola má velmi dobré prostorové a nadstandardní materiální podmínky. Ředitelka školy
aktivně usiluje o postupné zkvalitňování materiálních podmínek pro vzdělává ní
a systematicky vyhodnocuje jejich stav. Doplněním učebních pomůcek a moderního
veterinárního přístrojového vybavení nejnovějšími interaktivními pomůckami s prvky
digitalizace a automatizace (např. virtuální pitevní stůl, simulátor inseminace skotu a prasat,
simulátor porodů skotu, model koně umožňující odběry krve a zavádění kanyl, model pro
resuscitaci psa aj.) do odborných učeben, pracoven a laboratoří se dlouhodobě daří zvyšovat
kvalitu výuky zejména v odborných předmětech a v praktickém vyučování. Kompletně
zrekonstruovány a vybaveny byly laboratoře chemie, laboratorní techniky a biologie tak, aby
vyhovovaly výuce zaměření v rámci oboru vzdělání Veterinářství (ŠVP Veterinární technik -
laborant). Modernizací prošly objekty pro praktickou výuku, nově bylo vybudováno
Středisko praktické výuky žáků, které zahrnuje školní stáj, školní sýrárnu, zpracování masa
a chov včel, dále středisko praxe malých zvířat a centrum fyzioterapie zvířat. Pro výuku
tělesné výchovy využívá škola dobře vybavenou tělocvičnu a posilovnu.


                           Hodnocení průběhu vzdělávání
Efektivní organizace vzdělávání systematicky propojuje teoretické a praktické vzdělává ní
a podporuje budoucí profesní zaměření žáků školy. Disponibilní hodiny jsou využity
zejména pro posílení některých povinných předmětů uvedených v konkretizova né m
učebním plánu a také k zařazení volitelných předmětů dle profilace ŠVP. Praktická výuka
reaguje na aktuální situaci na trhu práce v oblasti zemědělství a veterinárních disciplín.
Seznamuje žáky s aktuálními trendy chovu zvířat a možnostmi, jak pracovat s poptávkou
chovatelů, jako je např. fyzioterapie psů, úprava srsti domácích mazlíčků v prostředí
zvířecích salónů. Součástí praktické výuky jsou i témata dotýkající se oblasti terapie
se zvířaty např. hipoterapie, canisterapie, která mají přesah do sociální oblasti a přirozeným
způsobem u žáků napříč všemi ročníky rozvíjí a posilují sociální i komunikační kompetence.
Průběh středního vzdělávání byl sledován v teoretické výuce všeobecně vzdělávac íc h
a odborných předmětů a při praktickém vyučování v rámci cvičení, učební a odborné praxe.
Společným znakem všech hospitovaných hodin byla příjemná pracovní atmosféra
a vzájemný respekt mezi učitelem a žáky a mezi žáky navzájem. Učitelé žáky v úvodu
hodiny většinou seznámili vždy s tématem, v části hospitovaných hodin byl sdělen v rámci
motivace i cíl hodiny, často ale vyplynul až v průběhu hodiny. Jen v malé části sledovanýc h


                                             3/10
hodin učitelé v závěru hodiny vyhodnotili dosažení vzdělávacího cíle za aktivní účasti
několika žáků. Vrstevnické hodnocení ani prvky formativního hodnocení za účelem
zhodnocení pokroku jednotlivých žáků nebyly do výuky zařazeny.
Žáci v hodinách teoretické výuky plnili většinou stejné úkoly, učitelé práci žáků
nediferencovali s ohledem na jejich odlišné aktuální vzdělávací možnosti a rozdílné pracovní
tempo. Téměř v žádné hodině se nevěnovali cíleně práci s chybou, kterou by mohli žáci
využít pro svoje další učení. Jen výjimečně byli žáci vedeni k využívání dalších
informačních zdrojů, včetně digitálních technologií, a ke kritickému myšlení.
Učitelé všeobecně vzdělávacích předmětů měli výuku připravenou, efektivita její realizace
byla různá. Záležela na míře aktivního zapojení žáků do výuky, což bylo závislé na zařazení
metod a forem práce do výuky, na účelnosti jejich střídání, na motivaci žáků a případně
na úsilí učitele přimět pasivní žáky k aktivitě. Ve většině sledovaných hodin převažovala
frontální výuka s řízeným rozhovorem, při němž se jen části učitelů podařilo aktivně zapojit
většinu žáků do výuky, často převládala vedoucí role učitele. Frontální výuku vyučujíc í
doplnili samostatnou, méně skupinovou prací žáků, ojediněle prací ve dvojicích. Efektivní
byla práce s myšlenkovou mapou ve vyučovací hodině chemie, při které žáci prokazovali
velmi dobré znalosti a vědomosti. Učitelé většinou nevyžadovali po žácích obsahově
náročnější komunikaci, často se spokojili s jejich stručným vyjádřením. Důraz na aktivní
komunikaci při práci s uměleckým textem byl kladen při výuce českého jazyka a literatur y
v rámci přípravy žáků závěrečného ročníku na profilovou část maturitní zkoušky (dále
„MZ“). Učitelé matematiky dbali na přesné matematické vyjadřování žáků. Téměř ve všech
sledovaných hodinách učitelé účelně využili didaktickou techniku k podpoře názornosti
a motivace žáků. V rámci výuky informatiky byli žáci podněcováni ke kvalitnímu
zpracování své ročníkové práce formou prezentace. Učitelé poskytovali žákům zpětnou
vazbu o jejich úspěšnosti plnění úkolů, v případě potřeby jim poskytovali podporu. Čas
většiny vyučovacích hodin byl využit bez prodlev, žáci měli dostatek času pro řešení úloh,
formulaci odpovědí i reflexi procesů. Asi v polovině sledovaných hodin učitelé vedli žáky
k vyvozování závěrů a zařadili mezipředmětové vztahy. Vyučující propojili výuku s běžným
životem. Většina z nich zhodnotila práci žáků jen neadresně, mnohdy formálně.
Sebehodnocení žáků se ve výuce neobjevilo.
V průběhu vzdělávání odborných teoretických předmětů se projevovala vysoká odbornost
vyučujících, byl kladen důraz na využívání příslušné terminologie, na logické uchopení
i praktické řešení problémů. Učitelé vhodně zařazovali mezipředmětové vazby doplněné
o nové poznatky a zdůrazňovali žákům možnost využití nabytých vědomostí a dovedností
v profesní praxi, případně také v běžném osobním životě. Žákům vyučující poskytovali
dostatek prostoru a času pro zpracování úkolů a byli jim při tom průběžně nápomocni.
V užitých vyučovacích metodách byli aktivní především učitelé. Ve výuce byla
zaznamenána nízká míra aktivního zapojování žáků do výuky a jejich vzájemné spolupráce,
což negativně ovlivňovalo efektivitu vzdělávání. Převažovala frontální výuka s řízeným
rozhovorem, někdy doplněná samostatnou prací žáků. V malé míře byla zařazena účelná
práce ve dvojicích nebo skupinová práce, která by podněcovala žáky k vzájemné spolupráci
a dodržování jejích předem známých pravidel. Digitální technika nebyla vyučujíc ími
využívána vždy účelně, často sloužila pouze k prezentaci nového učiva. Aktivity podporující
objevování, experimentování, kladení otázek, tvořivost, autonomii a iniciativu každého
z žáků byly pedagogy voleny v malém rozsahu. V části hodin nebyla zhodnocena společná
práce žáků učitelem, výjimečně žáci využívali sebehodnocení.
Hodnocení výuky praktických činností probíhalo v podmínkách reálného provozu v areálu
školy – ve školní stáji, v centru malých zvířat, v sýrárně, masné výrobně i ve včelnici. Učitelé



                                             4/10
jsou odborníky se zkušenostmi z praxe, což se pozitivně projevilo v průběhu výuky.
Vyučování měli promyšlené a realizovali jej v souladu se ŠVP. Kladli na žáky přiměřené
a srozumitelné požadavky, nepřihlíželi však k jejich specifickým potřebám. Žáci při všech
činnostech využívali poznatky z teoretické výuky a z reálného života, dodržovali pravidla
bezpečnosti práce. Ve vyučování byly zastoupeny různé metody a formy (individuální práce
žáků, frontální výuka, párové i skupinové aktivity), účelně se střídal výklad s řízenou diskuzí
a následnými instruktážemi. Žáci byli v průběhu praktické výuky zpravidla aktivní,
se zájmem pracovali a plnili dané úkoly se zaujetím pro dané téma a obor. Ve skupinách se
žáci vzájemně doplňovali a podporovali, několikrát byly zaznamenány prvky vrstevnické ho
učení, efektivní byla práce s chybou. Učitelé vždy podporovali pozitivní sebepojetí
a sebevědomí žáků. Poskytovali jim účinnou zpětnou vazbu, v některých hodinách vedli
žáky k sebehodnocení. Plnění zadaných úkolů hodnotili učitelé průběžně, poskytovali žákům
prostor pro vlastní řešení i obhájení vlastního názoru.


                          Hodnocení výsledků vzdělávání
Učitelé systematicky sledují a vyhodnocují výsledky vzdělávání žáků v průběhu jejich studia
a při jeho ukončování MZ. Pro průběžné hodnocení jejich výsledků využívají standardní
nástroje (ústní, písemné, grafické, praktické, pohybové). Kritéria pro hodnocení žáků
v jednotlivých předmětech si stanovují učitelé samostatně, v rámci metodických sdružení je
tendence tato kritéria sjednocovat. Podmínkou hodnocení v některých vyučovac íc h
předmětech je vypracování a prezentace komplexního úkolu, tzv. ročníkové práce. Žáci ji
tvoří v průběhu 1. – 3. ročníku, její zpracování konzultují s vybraným konzultante m,
nejčastěji učitelem školy. Ve 3. ročníku zpracovanou ročníkovou práci prezentují veřejně
před spolužáky z nižších ročníků. Žáci tak prokazují dosaženou úroveň klíčovýc h
kompetencí (k učení, řešení problémů, komunikativní, sociální a personální a kompetence
k podnikavosti) a motivují spolužáky k dosahování výborných výsledků ve svých
projektech.
Žáci a jejich zákonní zástupci jsou o výsledcích vzdělávání informováni prostřednictvím
elektronického systému, na třídních schůzkách probíhajících on-line a v případě zhoršení
prospěchu či chování žáka formou osobních konzultací. Vedení školy je o průběžnýc h
výsledcích informováno v rámci elektronického systému, o celkových výsledcích žáků
na jednáních pedagogické rady. Z jejich záznamů je zřejmé, že škola výsledky žáků sleduje,
přijímá opatření k jejich zlepšení a jejich účinnost vyhodnocuje. Zřejmé je to i z analýzy
předložené inspekčnímu týmu, kterou zpracovávají jednotlivé předmětové komise
na základě výsledků tzv. vstupních a ověřovacích testů, které žáci vždy na začátku školního
roku vypracovávají v předmětech kurikula (český jazyk, matematika, anglický jazyk)
a stěžejních předmětech oboru vzdělání. Škola má tak účinný nástroj pro identifikaci rizik
ve vzdělávání jednotlivých žáků. Žákům ohroženým školním neúspěchem jsou nabídnuty
konzultace (skupinové i individuální). Systémových opatřením pro zlepšení výsledků
vzdělávání je např. ve výuce matematiky v rámci dělení tříd na skupiny v 1. až 3. ročníku
zařazení průběžného opakování a fixování již probraného učiva, které se vztahuje k učivu
novému. V rámci Plánu národní obnovy škola zabezpečila podporu žákům při obnově
vzdělávacích ztrát způsobených pandemií covid-19 procvičováním jejich praktických
odborných dovedností i všeobecných znalostí.
Žáci v průběhu vzdělávání i při jeho ukončování MZ dosahují výborných výsledků. Na konci
školního roku 2022/2023 z celkového počtu 372 žáků prospělo s vyznamenáním 19,1 %
žáků (71 žáků), prospělo 80,4 % žáků (299 žáků), pouze 2 žáci neprospěli. V letech 2021
a 2022 pouze jeden žák nevykonal společnou část MZ úspěšně (z celkového počtu 167 žáků,


                                             5/10
kteří byli k MZ přihlášeni). V roce 2023 činila hrubá neúspěšnost (podíl žáků, kteří zkoušku
nekonali nebo ji nevykonali úspěšně a žáků, kteří byli ke zkoušce přihlášeni) ve společné
části MZ 5,3 % (ze 113 žáků přihlášených k MZ 2 žáci zkoušku nekonali a 4 neuspěli).
Hrubá neúspěšnost školy tak byla podstatně nižší než průměrná hrubá neúspěšnost
ve srovnatelné skupině oborů vzdělání v ČR, která činila 11,1 %.
Škola motivuje žáky k dosahování co nejlepších výsledků vzdělávání organizováním besed,
přednášek a exkurzí, žáci se účastní předmětových soutěží a olympiád. K nejlepším
výsledkům ve školním roce 2021/2022 patří např. 10. místo v národním kole Středoškolské
odborné činnosti (obor Zemědělství, potravinářství, lesní a vodní hospodářství), účast
v národním finále soutěže Expo Science AMAVET 2022, ve školním roce 2022/2023
umístění v krajských kolech biologické olympiády (9. místo), ekologické olympiád y
(8. a 9. místo), Středoškolské odborné činnosti (3. místo) a účast v národním finále Expo
Science AMAVET 2023. K všestrannému rozvoji žáků přispívá široká nabídka školních
kroužků, zapojení žáků do projektů, např. Adopce na dálku, Adopce surikat v ZOO Dvůr
Králové nad Labem. Škola podporuje neformální a informální vzdělávání žáků
prostřednictvím programů DOFE (Duke of Edinburgh's Award), POST BELUM
a mimoškolních aktivit žáků, které doplňují a rozvíjejí formální vzdělávání. Škola se také
úspěšně prezentuje na veřejnosti v rámci řady akcí, např. Chovatelský den Prim Chomutice,
Koně v akci (Pardubice), Královéhradecké dožínky, Zemědělský den Mžany-Sovětice.
Poradenské služby ve škole efektivně zabezpečují členové školního poradenského
pracoviště. Koordinace aktivit a řešení aktuálních problémů probíhá na jejich společných
schůzkách. Kompetence mají účelně rozdělené. Výchovná poradkyně vede evidenci žáků
se speciálními vzdělávacími potřebami a prokazatelně zajišťuje informovanost všech
vyučujících. V rámci konzultačních hodin poskytuje podporu žákům i metodickou podporu
učitelům. Účinnost poskytovaných podpůrných opatření vyhodnocují jednotliví vyučujíc í,
v případě potřeby, např. při řešení školní neúspěšnosti, výchovná poradkyně ve spolupráci
s ostatními členy školního poradenského pracoviště, zákonnými zástupci a ředitelkou školy.
Speciální pedagožka se věnuje žákům se specifickými poruchami učení a s odlišným
mateřským jazykem. Školní psycholožka se zaměřuje na individuální psychické problémy
žáků a poskytuje konzultace žákům a jejich zákonným zástupcům i učitelům. Tématika
karierového poradenství účelně pomáhá žákům se orientovat na trhu práce a v oblasti dalšího
vzdělávání. Karierová poradkyně poskytuje individuální konzultace žákům, zajišťuje besedy
s absolventy školy, s odborníky z praxe a spolupracuje s úřadem práce a s Pet Centrem, kde
probíhají cvičné pracovní pohovory. Součástí její činnosti je také systematické sledování
úspěšnosti absolventů školy. Školou poskytované služby podporují individuální potřeby
žáků a přispívají k jejich celkovému rozvoji.
Prevence rizikového chování žáků je součástí výuky ve vybraných vyučovacích předmětech
a je dále zajišťována metodičkou prevence prostřednictvím besed s odborníky v rámci
programů na podporu mezilidských vztahů (např. Semiramis, Policie ČR, MPedu)
a projektových dnů (Etická výchova, Holokaust, lesní závod „Třeťáci druhákům“).
Zvýšenou pozornost věnuje škola příchodu žáků do 1. ročníku. Každoročně pro ně
organizuje ve spolupráci s neziskovou organizací Prostor Pro adaptační kurz s cílem stmelení
nového kolektivu. Posílení vztahů v rámci třídních kolektivů napomáhá sportovní kurz
ve 2. ročníku, jehož součástí je i kurz první pomoci. Škola je zapojena do programu NTB
„nenech to být“, který pomáhá žákům s osobními problémy. Funkční je spolupráce se Střední
zdravotnickou školou v Hradci Králové v rámci programu Hrou proti AIDS. Účinnost
prevence rizikového chování je pravidelně vyhodnocována a jsou přijímána následná
opatření. Práce školy v oblasti prevence rizikového chování žáků je systematická, přispívá
k celkovému rozvoji žáků a k pozitivní atmosféře ve školním prostředí.


                                           6/10
                                         Závěry
Vývoj školy
– Škola získala nadstandardní materiální podmínky rekonstrukcí a vybavením laboratoří
  chemie, laboratorní techniky a biologie, bylo vybudováno Středisko praktické výuky žáků
  (školní stáj, školní sýrárna, zpracování masa a chov včel, středisko praxe malých zvířat
  a centrum fyzioterapie zvířat).
– Díky své proaktivní činnosti vedení školy získalo finanční prostředky z projektů a grantů,
  jejichž využití má pozitivní dopad do kvality vzdělávání.
Silné stránky
– Promyšleně nastavené a účelně realizované propojení teoretické a praktické výuky
  v odborném vzdělávání se pozitivně promítá do kvality vzdělávání. (1.2)
– Dlouhodobě oboustranně přínosná spolupráce s vnějšími partnery vede ke zkvalitně ní
  vzdělávání žáků. (1.5)
– Škola systematicky pečuje o zkvalitňování materiálně technických podmínek
  pro vzdělávání průběžnou modernizací učebních pomůcek a přístrojového vybavení
  do odborných učeben a laboratoří. (2.4)
– Škole se dlouhodobě daří aktivně zapojovat co nejvyšší počet žáků do mezinárod ní
  spolupráce související s mobilitou, do projektových činností a soutěží s ohledem na jejich
  individuální předpoklady a zájmy. (5.3)
– Škola průběžně sleduje a vyhodnocuje dosaženou úroveň vědomostí a dovedností žáků,
  přijímá potřebná opatření pro jejich zlepšení. Žáci školy tak dosahují výborných výsledků
  v průběhu vzdělávání i při jeho ukončování maturitní zkouškou. (5.4.)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Ve sledované teoretické výuce byli žáci jen v malé míře vedeni k práci s různými zdroji
  informací a kritickému myšlení. V hospitovaných hodinách byla věnovaná malá
  pozornost didaktickému závěru vyučovací hodiny a tím i ověření splnění vzdělávac ího
  cíle za aktivní účasti žáků. (4.1)
– Učitelé jen v malé míře využili sebehodnocení žáků, vrstevnické hodnocení a prvky
  formativního hodnocení nebyly ve sledované výuce zaznamenány. (4.3)
– Vyučující nediferencovali úkoly s ohledem na aktuální vzdělávací možnosti a potřeby
  žáků, všichni plnili stejné úkoly. Didaktická technika byla žáky při výuce využita jen
  ojediněle. (4.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Příklady inspirativní praxe
– Koncepčně nastavený a efektivně realizovaný systém propojení teoretické a praktické
  výuky s využitím nejmodernějších výukových přístrojů a technologií potřebných pro
  dosažení vytýčených cílů v souladu se zásadami profesního vzdělávání.




                                           7/10
Doporučení pro zlepšení činnosti školy
– Stanovovat ve vyučovacích hodinách jasný vzdělávací cíl a jeho splnění ve spolupráci
  s žáky vyhodnocovat.
– Podporovat při výuce objevování a experimentování, práci žáků s digitálními
  technologiemi a různými zdroji informací, zejména s ohledem na rozvoj kritického
  myšlení žáků.
– V teoretické výuce využívat metody a formy vedoucí k aktivní spoluúčasti žáků při
  vzdělávání, zařazováním kooperativních metod (skupinová práce a práce ve dvojicíc h)
  rozvíjet u žáků sociální kompetence a komunikační dovednosti.
– Zapojovat žáky do evaluačního procesu prostřednictvím formativního hodnocení,
  vzájemného hodnocení podle stanovených kritérií a sebereflexe vlastního pokroku.
– Diferencovat zadané úkoly s ohledem na rozdílné vzdělávací možnosti a potřeby žáků,
  umožnit žákům výběr úloh rozdílné kognitivní náročnosti.
– Zaměřit se v hodinách teoretické výuky na cílenou práci s chybou využitelnou pro další
  učení žáků a vyžadovat po žácích obsahově náročnější komunikaci.


                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Zřizovací listina, č. j. 14652/SM/2009, vydaná zastupitelstvem Královéhradeckého
      kraje s účinností od 10. 9. 2009 včetně dodatků č. 1-4
 2.   Rozhodnutí Ministerstva školství, mládeže a tělovýchovy, č.j. MSMT-46663/2015-2,
      ve věci zápisu změny v údajích vedených v rejstříku škol a školských zařízení vydané
      s účinností od 1. 9. 2016, ze dne 8. 12. 2015
 3.   Rozhodnutí Krajského úřadu Královéhradeckého kraje, č.j. 9286/SM/2010-7, ve věci
      změny zápisu do rejstříku škol a školských zařízení vydané s účinností od 1. 9. 2010,
      ze dne 21. 7. 2010
 4.   Jmenování do funkce ředitelky školy vydané s účinností od 1. 8. 2018, ze dne
      14. 5. 2018
 5.   Výpis z rejstříku škol a školských zařízení ze dne 22. 4. 2024
 6.   Dokumentace k hodnocení materiálních, personálních a finančních podmínek školy
      ve školních letech 2022/2023 a 2023/2024
 7.   Plán dalšího vzdělávání pedagogických pracovníků na školní rok 2023/2024
 8.   Dokumentace k zajištění bezpečnosti žáků (včetně knihy úrazů) vedená ve školních
      letech 2022/2023 a 2023/2024



                                          8/10
 9.   Koncepce a strategie rozvoje Střední odborné školy veterinární, Hradec Králové-
      Kukleny, Pražská 68 na období 2024 – 2030
10.   Organizační řád platný od 1. 9. 2021
11.   Výroční zprávy o činnosti školy za školní roky 2021/2022 a 2022/2023
12.   Záznamy z jednání pedagogické rady a provozních porad vedené ve školních letech
      2022/2023 a 2023/2024
13.   Plán práce školy na školní rok 2023/2024
14.   Hodnocení pedagogických pracovníků včetně osobních plánů vzdělávání vedené
      ve školním roce 2023/2024
15.   Hospitační záznamy vedení školy vedené ve školním roce 2023/2024
16.   Plány práce předmětových komisí a zápisy z jejich jednání vedené ve školním roce
      2023/2024
17.   Školní matrika vedená v elektronické podobě ve školním roce 2023/2024 (vzorek)
18.   Školní vzdělávací programy oboru vzdělání 43-41-M/01 Veterinářství platné
      ve školním roce 2023/2024
19.   Rozvrhy vyučovacích hodin platné ve školním roce 2023/2024
20.   Hodnocení vstupních a ověřovacích testů – září 2022
21.   Přehledy prospěchu žáků ve školním roce 2022/2023 a výsledky společné části
      maturitní zkoušky v letech 2021 – 2023
22.   Dokumentace k činnosti školního poradenského pracoviště včetně minimálního
      preventivního programu a strategie předcházení školní neúspěšnosti vedená
      ve školním roce 2023/2024
23.   Dokumentace žáků se speciálními vzdělávacími potřebami vedená ve školním roce
      2023/2024
24.   Inspekční zpráva Čj. ČŠIH-1022/16-H ze dne 15. 2. 2017


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




                                        9/10
Složení inspekčního týmu a datum vyhotovení inspekční zprávy

 Mgr. Lenka Marková, školní inspektorka, vedoucí inspekčního týmu
 Mgr. Iva Suchánková, školní inspektorka
 Mgr. Eva Vachatová, školní inspektorka
 Ing. Mgr. Vlasta Novohradská, přizvaná osoba – odborník na veterinářství
 Bc. Věra Jiránková, kontrolní pracovnice
15. 5. 2024




                                         10/10
