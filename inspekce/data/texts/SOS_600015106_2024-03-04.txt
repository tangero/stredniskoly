                               Česká školní inspekce
                                Zlínský inspektorát
                        Zarámí 88, P. O. Box 125, 760 01 Zlín
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIZ-248/24-Z
                                       Sp. zn. ČŠIZ-S-51/24-Z


Název                               Vyšší odborná škola potravinářská a Střední
                                    průmyslová škola mlékárenská Kroměříž
Sídlo                               Štěchovice 4176, 767 01 Kroměříž
E-mail                              info@vospaspsm.cz
IČO                                 47 935 936
Identifikátor                       600 015 106
Právní forma                        příspěvková organizace
Zastupující                         Mgr. Ing. Michal Pospíšil
Zřizovatel                          Zlínský kraj
Místo inspekční činnosti            Štěchovice 1357, Kroměříž
                                    Štěchovice 4176, Kroměříž
Inspekční činnost na místě          4. 3. 2024 − 7. 3. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného ve vyšší odborné a
střední škole podle § 174 odst. 2 písm. a) až c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.


                                         Charakteristika
Zřizovatelem právnické osoby Vyšší odborná škola potravinářská a Střední průmyslo vá
škola mlékárenská Kroměříž je Zlínský kraj. Právnická osoba vykonává činnost střední
školy a vyšší odborné školy (dále „škola“). Ve školním roce 2023/2024 výuka probíhala
celkem ve třech oborech vzdělání, z toho ve střední škole ve dvou oborech s maturitní
zkouškou 29-41-M/01 Technologie potravin a 29-42-M/01 Analýza potravin a ve vyšší
odborné škole v jednom oboru vzdělání 29-41-N/03 Technologie a hygiena potravin. V době
inspekce se ve škole v denním studiu vzdělávalo celkem 155 žáků a 14 studentů, z nich bylo
v době inspekce identifikováno 15 žáků se speciálními vzdělávacími potřebami.
V kombinované formě studia se ve vyšší odborné škole vzdělávalo 14 studentů.
Škola byla schválena Ministerstvem zemědělství ČR jako „Centrum odborného vzdělává ní“
a poloprovozu školy byla Státní veterinární správou udělena certifikace „Školní mlékárna“.
Ubytování a stravování žáků a studentů zajišťuje Domov mládeže Střední školy hotelové
a služeb Kroměříž.


                         Hodnocení podmínek vzdělávání
Škola má srozumitelně a přehledně vypracovanou koncepci svého dalšího rozvoje s reálně
nastavenými a promyšlenými cíli odpovídajícími jejím aktuálním podmínkám a potřebám.
Při vypracování koncepčních záměrů vedení školy vycházelo z dobře zpracované analýzy
z předešlého období, reálných materiálních, personálních i finančních podmínek a
z požadavků trhu práce na absolventy školy. Stanovené cíle vedoucí ke zkvalitnění v oblasti
výchovně vzdělávací, k modernizaci materiálně technického vybavení školy, podpoře
rozvoje osobnosti žáků a studentů, udržování pozitivní atmosféry ve škole, rozvoji
spolupráce s partnery na národní a mezinárodní úrovni a prezentaci školy na veřejnosti se
dařily průběžně naplňovat.
Pravidla a mechanismy k organizování vlastní činnosti školy byly nastaveny cíleně a účinně.
Při řízení pedagogického procesu vedení školy účelně využívalo práce předmětových
komisí. Kontrola výchovně vzdělávacího procesu byla realizována vedením školy
v dostatečné míře, z hospitační činnosti vyučující dostávali dobrou zpětnou vazbu
podporující rozvoj jejich pedagogických dovedností. V menší míře se dařilo vedení školy ve
výuce sledovat zařazování a využívání možností zapojení žáků do vyhledávání získávání
informací z různých zdrojů a v různých formách.
Vzdělávání ve střední škole probíhá podle školních vzdělávacích programů, se kterými
vyučující v rámci předmětových komisí aktivně pracovali. Na základě revizí rámcových
vzdělávacích programů byly provedeny změny v oblasti profilových zkoušek, v učebním
plánu a odborných kompetencích absolventa vyučovaného oboru vzdělání. Výuka ve vyšší
odborné škole probíhala podle akreditovaného vzdělávacího programu.
Personální zajištění vzdělávání je na velmi dobré úrovni. Přestože docházelo ke generační
obměně, podařilo se vedení školy zajistit potřebné složení odborně kvalifikova né ho
pedagogického sboru, který doplňuje asistent pedagoga pro podporu žáka se speciálními
vzdělávacími potřebami. V oblasti profesního růstu byli vyučující motivováni především
k dalšímu vzdělávání v odborných znalostech se zaměřením na nové poznatky a rozvoj
technologií ve vzdělávaných oborech.
Materiální vybavení a finanční zdroje vytvářely potřebné podmínky pro naplňová ní
vzdělávacích programů. Vedení školy se systematicky zaměřovalo na zajištění fyzické
bezpečnosti žáků a studentů, kteří byli průběžně poučováni o bezpečném chování
a seznamováni s možnými riziky především v souvislosti se sportovními aktivitami a
zejména odbornou přípravou, které jsou častou příčinou vzniku úrazů. Cílená pozornost byla
věnována příznivému vnímání školního prostředí a motivaci žáků a studentů ke vzdělává ní.
Interiér i okolí školy bylo upravené, působící pozitivně na estetické cítění žáků a studentů.


                                            2/7
Nově byl zřízen školní klub, ve společných prostorách byly nainstalovány digitální panely
s aktuálními informacemi a prezentována současnost i historie školy. Kontinuálně se
zvyšující úroveň materiálních podmínek v oblasti odborné přípravy žáků a studentů
spočívající v další modernizaci instrumentálního vybavení školních laboratoří a zaříze ní
školního poloprovozu umožňuje demonstrovat technologii výroby a analýzu mlékárensk ýc h
produktů. Současně činnost školního poloprovozu byla rozšířena o oblast výroby masných
a pekárenských produktů a piva. Vybavení informačními a komunikačními technologie mi
a interaktivní didaktickou technikou jsou pro potřeby školy dostačující. Škola nemá vlastní
tělocvičnu, proto k výuce využívá tělocvičny blízkých škol a veřejná sportoviště.
Poradenské služby školy dobře zabezpečovalo školní poradenské pracoviště v účinné
spolupráci s vedením školy a s ostatními pedagogickými pracovníky. Žákům se speciálními
vzdělávacími potřebami byla věnována systematická podpora formou podpůrných opatření.
Náležitá poskytovaná pomoc žákům byla pravidelně vyhodnocována a následně byla
přijímána další vhodná opatření. Pro podporu pozitivních vazeb v nových třídníc h
kolektivech jsou ve škole vhodně realizovány adaptační pobyty pro žáky prvních ročníků.
V rámci kariérového poradenství škola v součinnosti s odbornými organizacemi, firma mi
a ve spolupráci s vysokými školami cíleně pomáhala žákům při rozhodování o další
vzdělávací a profesní cestě.
Škola zajišťovala velmi dobré podmínky pro spolupráci s partnery ve prospěch žáků, kterým
byly vytvářeny vhodné příležitosti pro seznamování se s běžným provozem a s úkoly
souvisejícími s jejich budoucím povoláním. Spolupráce školy s firmami a vysokými školami
je velmi přínosná především při získávání přehledu o nových trendech a technologiíc h
i odborných poznatků v oboru. Na veřejnosti se škola aktivně prezentovala zejména při
pořádání festivalu sýrů i prezentací žákovských a studentských výrobků. Na velmi dobré
úrovni probíhala kooperace školy se zřizovatelem a zákonnými zástupci žáků. Přínosná byla
také mezinárodní spolupráce ve vazbě na mobilitu žáků a vyučujících. V souvislos ti
s mezinárodní spoluprací bylo pro školu významné navázání partnerství se školou
obdobného zaměření ve Francii.


                          Hodnocení průběhu vzdělávání
Vzdělávání bylo sledováno ve střední i vyšší odborné škole ve všeobecně vzdělávacích a
odborných předmětech teoretické výuky i v praktickém vyučování.
Výuka ve většině sledovaných hodin českého a anglického jazyka byla velmi dobře
organizačně i didakticky připravená. Metody a formy byly voleny efektivně vzhledem ke
stanovenému cíli a dovednostem a schopnostem žáků. V českém jazyce byli žáci příkladně
vedeni k práci s literárním textem, dokázali kriticky posoudit a zobecnit základní i vedlejší
dějové linie, smysl díla, vlastní prožitky a souvislosti se současným děním ve světě.
Významně si tak prohlubovali svoje argumentační a sdělovací schopnosti. Převládajíc ím
pozitivním prvkem ve výuce anglického jazyka bylo zapojení žáků do všech interaktivníc h
činností realizovaných ve dvojicích či skupinách. Pro splnění společných úkolů žáci
vzájemně komunikovali a pozorně naslouchali jeden druhému. Využití didaktické techniky
přispívalo k efektivnějšímu osvojování slovní zásoby a vybraných gramatickýc h jevů.
Výuka matematiky byla vzhledem k obsahu učiva organizačně zvládnuta velmi dobře. Žáci
byli cíleně vedeni k logickému myšlení, volbě správného postupu při řešení úkolů se
zaměřením na celé spektrum jejich nadání a potřeb. V tělesné výchově byli žáci účinně
podněcováni k aktivnímu přístupu. Při nácviku nových pohybových dovedností a rozvoji již
zvládnutých činností chyběla aplikace základních didaktických zásad, což mělo negativní


                                            3/7
vliv na efektivitu učení jednotlivých žáků. Průběžná zpětná vazba poskytovala žákům
užitečné informace pro jejich další pokrok, avšak shrnutí učiva a celkové zhodnocení
průběhu vyučovací hodiny v závěru scházelo.
V odborných předmětech byla sledována výuka teoretické i praktické části. Úroveň výuky
ve cvičení z analytické chemie byla podpořena kvalitně vybaveným laboratorním zázemím.
Propojení teoretických znalostí s praktickým ověřováním spolu s vysokou odborností učitelů
se pozitivně odrazily na kvalitě vzdělávání, žáci byli cíleně vedeni k formulování odpovědí
a k dodržování správné odborné terminologie, dostávali kvalitní a průběžnou zpětnou vazbu
využitelnou k jejich dalšímu učení. V technologii potravin vhodně kladené problémové
otázky vedly žáky k hlubšímu zamyšlení nad příčinnými souvislostmi, v chemii potravin
bylo vhodně využito propojování učiva a reálného života, ve výuce obecné technolo gie
chyběla podpora názornosti učiva.
Ve všech hodinách teoretické výuky panovala příjemná pracovní atmosféra, vzájemná
komunikace mezi žáky a vyučujícími byla na velmi dobré úrovni. Minimálně se však dařilo
do teoretické výuky zařazovat vyhledávání informací z různých zdrojů.
Praktické vyučování ve střední i vyšší odborné škole dosahovalo velmi dobré úrovně. Výuka
probíhala v prostorách školy včetně prostor školního poloprovozu pod vedením zkušených
učitelů, kde žáci a studenti získávali potřebné odborné zkušenosti. Organizace výuky byla
promyšlená s jasně stanovenými cíli. Žáci a studenti účelně spolupracovali i efektivně
aplikovali naučené technologické postupy. Praktické vyučování bylo úzce propojeno
s teoretickou výukou, což vedlo k podpoře rozvoje dovedností, vědomostí i postojů žáků a
studentů. Střídání různých výukových metod v kombinaci s vhodným využitím chyb
podněcovalo motivaci žáků a studentů. Průběžná zpětná vazba a sledování výkonu,
produktivity a kvality práce byly součástí výuky, což přispělo k individuálnímu rozvoji
každého žáka a studenta. Čas výuky byl využit efektivně bez zbytečných prodlev. Celkové
hodnocení praktické výuky bylo efektivně prováděno podle předem stanovených kritérií,
a při závěrečném hodnocení byli žáci a studenti schopni objektivně posoudit vlastní práci
i práci svých spolužáků. Kvalitně nastavený a realizovaný vzdělávací proces systematick y
připravuje žáky a studenty na praktický život a profesní sféru.
Výuka anglického jazyka na vyšší odborné škole měla velmi rozdílnou úroveň. Vedle výuky
anglické konverzace, která efektivně rozvíjela již dosaženou úroveň cizojazyč nýc h
dovedností studentů, byla naopak výuka anglického jazyka málo podnětná. Efektivní
propojení teoretických znalostí s praktickým ověřováním ve výuce odborných předmětů se
pozitivně odrazily na kvalitě vzdělávání, studenti dokázali informace analyzovat, cíleně
o nich diskutovat a získané poznatky prezentovat. Velmi přínosné bylo vedení k práci
s chybou.


                          Hodnocení výsledků vzdělávání
V průběhu vzdělávání žáků a studentů škola systematicky zjišťovala jejich úspěšnost
a pravidelně se zabývala jejich vzdělávacími výsledky. V rámci externího ověřování znalostí
žáků proběhlo testování v oblasti čtenářské gramotnosti a v moderních dějinách, při kterém
škola dosáhla mírně podprůměrných výsledků ve srovnání s výsledky celorepublikovými.
Interní šetření vzdělávacích výsledků žáků pravidelně probíhalo v matematice formou
vstupních testů a kontrolních prací a také u vybraných ročníků v chemii. Zjištěné výsledky
ze školního a externího šetření i z průběhu vzdělávání jednotlivých žáků a studentů společně
s výsledky tříd a skupin vedení školy i předmětové komise projednávaly a na základě



                                            4/7
vyhodnocování byla přijímána vhodná opatření k jejich zkvalitnění. Efektivita přijatých
opatření byla vyhodnocována.
Škola systematicky identifikuje individuální potřeby žáků ohrožených školním neúspěchem
a efektivně uplatňuje vlastní strategii. Všem byla poskytována účinná podpora formou
doučování. Individuální péče byla cíleně věnována také žákům se speciálními vzdělávac ími
potřebami s účelným využitím nastavených postupů vycházejících z jednotlivýc h
doporučení, při jejichž sestavení škola úzce spolupracovala se školskými poradenskými
zařízeními.
Značná pozornost byla věnována také sledování úspěšnosti žáků u maturitní zkoušky a
studentů u absolutoria.
Výsledky u maturitní zkoušky v posledních třech letech byly na velmi dobré úrovni. Třetina
žáků, kteří uspěli u maturitní zkoušky, prospěla s vyznamenáním. Úspěšnost žáků v českém
jazyce a literatuře měla stoupající tendenci, v posledních dvou letech u zkoušky všichni žáci
prospěli. Na zvýšené úspěšnosti žáků se již pozitivně odrazila opatření přijatá ke zkvalitně ní
čtenářské gramotnosti. U zkoušky z cizího jazyka i profilové zkoušky ve školním roce
2022/2023 došlo v porovnání s výsledky žáků ve školním roce 2020/2021 a 2021/2022
k mírnému zhoršení. Vedení školy i předmětové komise se výsledky maturitních zkoušek
pravidelně zabývají, vyhodnocují je a přijímají opatření směřující k jejich zlepšování.
Jedním z přijatých opatření pro zlepšení maturitních výsledků byla nabídka podpory žáků
při průběžném plnění zadávaných úkolů zejména formou skupinového a individuálního
doučování, kterou žáci plně využívají. Současně ve školním roce 2023/2024 škola přijala
také opatření pro zlepšení úspěšnosti žáků v profilové části maturitní zkoušky podporou
přípravy k praktické části maturitní zkoušky.
Výsledky studentů při ukončování vyššího odborného vzdělávání v posledních třech letech
byly na výborné úrovni, všichni studenti u absolutoria uspěli, více než polovina z nich
prospěla s vyznamenáním. Výsledky úspěšnosti studentů byly sledovány a vyhodnocová ny.
Žáci byli podporováni v možnostech zapojení se do řady soutěží pořádaných zejména na
školní a okresní úrovni v matematice, českém i cizím jazyce a sportu, kterých se pravidelně
zúčastňovali. Škola má zavedený systém pro zjišťování uplatnitelnosti svých absolventů a
získané poznatky velmi dobře využívá pro svůj další rozvoj.


                                          Závěry
Vývoj školy
– Změna ve vedení školy od 1. 8. 2018.
– Nárůst počtu žáků střední školy, snižující se počet studentů vyšší odborné školy.
– Výrazné zkvalitnění materiálně technických podmínek doplněním přístrojového
  vybavení a učebních pomůcek zejména do školního poloprovozu a laboratoří, získání
  certifikace mlékárenské výroby.
– Efektivní využití dotačních programů pro odborné vzdělávání.
Silné stránky
– Systematické propojení praktické a teoretické výuky promítající se do kvality odborného
  vzdělávání a zlepšující uplatnitelnost absolventů na trhu práce. (1.1)




                                             5/7
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Minimální využití možností získávat informace z různých zdrojů a v různých formách
  během teoretické výuky žáků. (4.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Příklady inspirativní praxe
Školní poloprovoz podporující získávání a rozvoj praktických znalostí a dovedností žáků a
studentů, umožňující v reálných výrobních podmínkách produkci mlékárensk ýc h,
pekárenských a masných výrobků a piva i včetně provádění analýz kvality.
Doporučení pro zlepšení činnosti školy
– V rámci hospitační činnosti v teoretické výuce ve střední škole se zaměřit na sledování
  možností získávat informace z různých zdrojů a v různých formách.
– Při plánování dalšího vzdělávání pedagogických pracovníků se zaměřit na podporu
  vedení žáků k získávání informací z různých zdrojů a v různých formách.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Zřizovací listina Vyšší odborné školy potravinářské a Střední průmyslové školy
      mlékárenské Kroměříž, čj. 3130/2001/ŠK ze dne 28. 11. 2001 ve znění dodatků č. 1 až
      9 ke dni 16. 12. 2019
 2.   Výpis správního řízení ve věci návrhu na změny v údajích vedených v rejstříku škol
      a školských zařízeních čj. MSMT-30720/2018-2 s účinností od 24. 9. 2018
 3.   Výpis správního řízení ve věci návrhu na změny v údajích vedených v rejstříku škol
      a školských zařízeních čj. MSMT-1788/2024-3 s účinností od 26. 1. 2024
 4.   Povolení výjimky z počtu žáků ve třídě čj. KUZL 79143/2023 ze dne 12. 9. 2023
 5.   Jmenovaní ředitele školy čj. KUZL 24884/2018 s účinností od 1. 8. 2018
 6.   Certifikát Školní mlékárny Kroměříž udělený Krajskou veterinární správou Státní
      veterinární správy pro Zlínský kraj s platností do 30. 6. 2025
 7.   Jmenování školy Centrem odborné přípravy vystavené Ministerstvem zemědělství
      ČR čj. 33964/2016-MZE-14153 ze dne 16. 6. 2016
 8.   Školní řád střední průmyslové školy a vyšší odborné školy potravinářské s účinností
      od 1. 9. 2021


                                            6/7
 9.   Rozhodnutí MŠMT ČR čj. MSMT-11253/2022-5 o prodloužení akreditace
      vzdělávacího programu 29-41-N/03 Technologie a hygiena potravin do 31. 12. 2025
10.   Koncepce rozvoje VOŠP a SPŠM Kroměříž na období 2018–2024 ze dne
      22. 2. 20218
11.   Školní vzdělávací programy a akreditovaný vzdělávací program ve školním roce
      2023/2024 k datu inspekce
12.   Třídní knihy a rozvrhy vyučovacích hodin ve školním roce 2023/2024 k datu inspekce
13.   Záznamy z kontrolní a hospitační činnosti ve školním roce 2022/2023 a 2023/2024
      k datu inspekce
14.   Zápisy z jednání pedagogické rady ve školním roce 2022/2023 a 2023/2024 k datu
      inspekce
15.   Výroční zprávy o činnosti školy za školní rok 2020/2021, 2021/2022 a 2022/2023
16.   Doklady o dosaženém vzdělání pedagogů ve školním roce 2023/2024 k datu inspekce
17.   Plán dalšího vzdělávání pedagogických pracovníků (vzorek) ve školním roce
      2021/2022 a 2022/2023
18.   Dokumentace výchovného a kariérového poradenství a prevence rizikového chování
      žáků ve školním roce 2022/2023 a 2023/2024 k datu inspekce
19.   Dokumentace k zajištění podmínek bezpečnosti a zdraví žáků a studentů ve školním
      roce 2023/2024 k datu inspekce
20.   Podklady k vyhodnocení příjmů a výdajů školy za rok 2021, 2022 a 2023 k datu
      inspekce


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Ing. Zuzana Mücková, školní inspektorka, vedoucí inspekčního týmu
 Mgr. Radovan Zicháček, školní inspektor
 Mgr. Jana Zámečníková, školní inspektorka
 Ing. Anna Zámečníková, kontrolní pracovnice
19. 3. 2024




                                          7/7
