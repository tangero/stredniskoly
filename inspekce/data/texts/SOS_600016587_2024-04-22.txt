CSI0X00CFCD1




                                 Česká školní inspekce
                               Moravskoslezský inspektorát
                               Matiční 20, 702 00 Ostrava
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIT-1033/24-T
                                       Sp. zn. ČŠIT-S-216/24-T


Název                               Střední odborná škola NET OFFICE Orlová,
                                    spol. s r.o.
Sídlo                               Energetiků 144, 735 14 Orlová - Lutyně
E-mail                              skola@nosch.cz
IČO                                 60 775 645
Identifikátor                       600 016 587
Právní forma                        společnost s r.o.
Zastupující                         RNDr. Michaela Masná, Ph.D.
Zřizovatel                          společníci NET OFFICE Orlová, s.r.o.
Místo inspekční činnosti            Energetiků 144, Orlová
Inspekční činnost na místě          22. − 24. 4. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) školského zákona.
Zjišťování a hodnocení podmínek, průběhu a výsledků vzdělávání poskytovaného střední
školou podle příslušných školních vzdělávacích programů (dále „ŠVP“), naplňování ŠVP
a jejich souladu s právními předpisy a rámcovými vzdělávacími programy.


                                         Charakteristika
Střední odborná škola NET OFFICE Orlová, spol. s r.o. (dále „škola“) vykonává činnost
střední školy. Poskytuje střední vzdělání s maturitní zkouškou v denní formě vzdělává ní
ve čtyřletém oboru vzdělání Informační technologie (dále IT“). Ve škole se v době inspekční
činnosti vzdělávalo 111 žáků ve čtyřech třídách, z toho 10 žáků se speciálními vzdělávac ími
potřebami a 3 žáci s odlišným mateřským jazykem. Naplněnost školy se v posledních letech
mírně zvýšila, a to z 72,5 % na 85 % z nejvyššího povoleného počtu 131 žáků.
Svou činnost, nabídku a informace o vzdělávání škola přehledně prezentuje na interneto výc h
stránkách.


                         Hodnocení podmínek vzdělávání
V roce 2021 došlo ke změně zřizovatele, vlastníkem školy se stala firma Webdevel s.r.o.,
jejímž cílem je vzdělávat ve škole mj. i své budoucí zaměstnance. Nový zřizovatel po
odstoupení ředitele školy jmenoval od 1. 9. 2021 novou ředitelku školy. Ta navázala při své
činnosti na předchozí strategii školy, která směřovala k udržení poskytování kvalitního
středního vzdělávání spočívající především v budování pozitivního klimatu ve škole,
zajištění efektivní výuky a v modernizaci materiálního vybavení. Od minulé inspekční
činnosti došlo k úpravám ŠVP, např. v oblasti inovace obsahu vzdělávání v odborných
předmětech. Škola účelně spolupracuje s firmami zabývajícími se informač ními
technologiemi především v oblasti zajištění praktického vyučování, zapojení smluvníc h
partnerů do tvorby a úprav ŠVP a vzájemné výměně zkušeností učitelů odborných předmětů
s odborníky z praxe. Součástí vzdělávání jsou také stáže žáků u zahraničních zaměstnava te lů
v rámci projektu ERASMUS+.
Vzhledem k tomu, že ve škole není obsazena funkce zástupce ředitelky, ředitelka deleguje
některé své kompetence na pedagogické pracovníky. Většinu záležitostí spojených
s vedením školy (organizace výuky, pedagogické vedení, hospitační a kontrolní činnost
apod.) provádí ředitelka, která má současně poměrně vysoký počet hodin přímé vyučovac í
povinnosti. Řídící a kontrolní systém není zcela efektivní (např. v oblasti účinné ho
naplňování koncepce školy, nedůsledného zpracování povinné dokumentace). Zásadní
pedagogické dokumenty a opatření týkající se vzdělávací činnosti školy projednává ředitelka
školy s pedagogickou radou.
Od poslední inspekční činnosti v roce 2018 došlo k výrazné obměně pedagogického sboru,
jehož součástí jsou nyní také dvě asistentky pedagoga. Pět učitelů z 12 nesplňuje podmínky
pro odbornou kvalifikaci. Někteří si v současné době doplňují požadované vzdělání studiem.
Další vzdělávání pedagogických pracovníků vychází převážně z potřeb školy, příp. ze zájmu
pedagogů. Výchovné poradenství je realizováno výchovnou poradkyní, která zároveň
vykonává funkci školního metodika prevence a kariérového poradce.
Škola sídlí v pronajaté dvoupodlažní budově, která poskytuje materiální zázemí pro
teoretické i praktické vyučování. Tělesná výchova probíhá v prostorách Gymná zia
a Obchodní akademie, Orlová, p. o., odborná praxe se uskutečňuje na pracovištích fyzick ýc h
nebo právnických osob. V posledních dvou letech došlo k rekonstrukci dvou odborných
učeben a částečné obnově a modernizaci prostředků informačních technologií. Výuka
probíhá v osmi účelně zařízených učebnách, z nichž čtyři jsou počítačové a jedna jazyková.
Některé učebny jsou menších rozměrů, vzdělávání zde je realizováno v menších skupinách.
K efektivnějšímu naplňování stanovených vzdělávacích cílů a ke zpestření vzdělávac í
nabídky přispívá vícezdrojové financování i zapojení školy do projektů. Ty byly zdrojem
nejen finančních dotací, ale také další specifické podpory např. vybavení tříd digitálními
učebními pomůckami (robotické a programovatelné učební pomůcky), v oblastech
personální podpory (kariérový poradce, koordinátor spolupráce školy se zaměstnavate li),
vzdělávání pracovníků, rekonstrukce učeben. Finanční prostředky z projektových aktivit


                                            2/7
škola využila také na mobilitu žáků i pedagogů.
Žáci jsou pravidelně seznamováni s pravidly bezpečného chování a ochrany zdraví při
vzdělávání a souvisejících aktivitách. Škola nemá vlastní školní jídelnu, žákům školy je
zajištěno školní stravování ve školní jídelně nedaleké střední školy.


                          Hodnocení průběhu vzdělávání
V době inspekční činnosti byla sledována výuka všeobecně vzdělávacích předmětů
i odborných předmětů u všech vyučujících. Výuka probíhala v příznivé pracovní atmosféře
se vstřícným přístupem pedagogů. Žáci dodržovali nastavená komunikační a organizač ní
pravidla. Učitelé poskytovali dostatek času pro řešení úlohy nebo formulaci odpovědi, žáci
bez obav pokládali otázky a sdělovali své postřehy. V době inspekční činnosti výuka
probíhala v souladu s rozvrhem vyučovacích hodin. Na začátku vyučovací hodiny učitelé
obvykle sdělili téma a průběh hodiny, nestanovili však konkrétní vzdělávací cíle tak, aby
bylo možné jejich následné a efektivní vyhodnocení. Přibližně ve dvou třetinách sledované
výuky převládala méně efektivní frontální forma propojena s řízeným rozhovorem, u níž
byla míra zapojení žáků nízká. V menší části sledované výuky byla zařazována společná
práce ve dvojici nebo ve skupině, která podporovala vzájemné učení žáků a rozvíjela jejich
schopnost komunikovat a plnit úkoly v týmu. Nedostatečně byla využita kooperativní práce
žáků i možnost vést cílenou diskuzi k zadanému úkolu v rámci analýzy nebo řešení
problému. Rovněž chyběla systematická práce žáků s informacemi a podpora rozvoje
komunikačních kompetencí. V menší míře byly využity metody a formy efektivně podporují
učení a aktivitu žáků, rozvoj kritického myšlení. Vyučující průběžně kontrolovali plnění
zadaných úkolů a poskytovali žákům zpětnou vazbu nebo v případě potřeby náležito u
pomoc. Většinou měli připravený názorný materiál (prezentace, pomůcky), často využíva li
prostředky digitální techniky. Vzdělávání v cizích jazycích rozvíjelo produktivní i receptivní
dovednosti žáků, dostatečný důraz byl kladen také na podporu jejich řečových projevů.
Odborné předměty z oblasti ICT byly vyučovány v méně početných slupinách ve
specializovaných učebnách vybavených audiovizuální technikou, názornými pomůckami
a počítačovou technikou s příslušným softwarem. Ve sledovaných vyučovacích hodinách
byl výklad učiva účelně provázán se samostatnou prací žáků, kteří řešili a procvičova li
zadané úlohy na počítačích. Učitelé práci žáků průběžně korigovali a pomáhali s řešením
úkolů žákům vyžadujícím podporu. Komunikace mezi žáky a učitelem byla vždy otevřená.
Žáci aktivně diskutovali k zadaným úkolům. Jednotliví vyučující byli na výuku připraveni,
dobře se orientovali v probírané tematice a projevovali odborné znalosti. Dílčím
nedostatkem byla v některých případech absence výraznější zpětné vazby pro žáky
a chybějící shrnutí v závěru vyučovací hodiny. Pouze výjimečně byla využita diferenc iace
výuky podle individuálních schopností žáků, např. formou zadávání úkolů rozdílné ho
rozsahu nebo obtížnosti. Žáci pracovali na stejných úkolech a nedostávali tak dostatečnou
příležitost rozvíjet svůj vzdělávací potenciál. Sebehodnocení žáků většinou zcela chybělo
nebo bylo provedeno spíše formálně. Nedostatek pedagogického vzdělání a pedagogickýc h
zkušeností některých učitelů se částečně negativně projevil v kvalitě sledované výuky.
V hodinách nebyly vždy využívány efektivní didaktické postupy.
Praktické vyučování probíhá od 2. ročníku formou souvislé praxe na pracovištích smluvníc h
partnerů. Žáci mají také možnost vykonat praxi v rámci zahraničních stáží. V průběhu
školního roku získávají další poznatky při exkurzích, besedách, soutěžích a kultur níc h
akcích, v rámci odborných předmětů vypracovávají samostatné projekty.




                                             3/7
                         Hodnocení výsledků vzdělávání
Vzdělávací výsledky žáků jsou v jednotlivých předmětech soustavně vyhodnocovány při
pravidelných pedagogických radách a schůzkách předmětových komisí. Zletilí žáci
a zákonní zástupci nezletilých žáků jsou o výsledcích vzdělávání průběžně informo vá ni
prostřednictvím školního informačního systému, na třídních schůzkách a v případě potřeby
formou individuálních pohovorů.
Žáci školy dosahují průměrných vzdělávacích výsledků. Ve školním roce 2022/2023
ukončilo ročník s vyznamenáním 20 % žáků, prospělo 75 % žáků, neprospělo 5 % žáků
z celkového počtu 108. Ve výběrovém zjišťování výsledků žáků středních škol ve školním
roce 2022/2023 dosáhla škola v oblasti finanční gramotnosti podprůměrného výsledku,
v oblasti čtenářské gramotnosti nadprůměrného výsledku. Škola průběžně přijímá opatření
ke zvyšování úspěšnosti žáků, např. v oblasti úpravy obsahu ŠVP, organizace výuky (dělené
vyučovací hodiny, tzv. doplňkové hodiny), nabídky doučování a individuálních konzultací.
Tzv. hrubá úspěšnost žáků u maturitní zkoušky (tj. počet žáků, kteří uspěli u maturitní
zkoušky v poměru k počtu žáků, kteří se k ní přihlásili) se v posledních třech letech
pohybovala mezi 79 - 95 %. Z výsledků žáků konajících maturitní zkoušky je patrná jejich
dobrá připravenost.
Na realizaci preventivních aktivit se podílí všichni pracovníci školy. Výchovná poradkyně
spolupracuje s poradenskými zařízeními a zajišťuje poskytování odpovídající péče žákům
s potřebou podpůrných opatření. V této oblasti byly zjištěny nedostatky v komunikaci se
zákonnými zástupci žáků. Dále se věnuje prevenci výukových a výchovných obtíží, řešení
školního neúspěchu, vytváření vhodných podmínek pro psychický a sociální rozvoj
osobnosti žáků a pomoc v krizových situacích žákům i zákonným zástupcům.
Škola prostřednictvím účasti studentů na odborných soutěžích a pořádáním soutěží pro žáky
základních a středních škol v regionu rozšiřuje povědomí o potřebnosti a budoucnosti IT
oboru. Kromě toho využívá odborné znalosti absolventů, kteří předávají informace o nových
IT technologiích na besedách s žáky. Škola věnuje značnou pozornost prezentaci své
činnosti na veřejnosti, informuje o úspěších svých žáků, o pořádaných soutěžích apod. na
webových stránkách školy, prostřednictvím sociálních sítí i článků v Orlovských novinách.


                                        Závěry
Hodnocení vývoje
– Změna zřizovatele od 18. 12. 2020, změna ve funkci ředitele školy od 1. 9. 2021
– Rekonstrukce odborných učeben, modernizace a obnova prostředků informač níc h
  a komunikačních technologií.
– Úpravy a vydání nového školního vzdělávacího programu od 1. 9. 2022, které reagovaly
  na vývoj v oblasti informačních technologií a souvisely se zintenzivněním přípravy žáků
  k maturitní zkoušce.
– Příležitosti ke zlepšení vyplývající z poslední inspekční činnosti v roce 2018
  (nedostatečná kontrolní činnost, nedostatky v organizaci a vyhodnocení výuky) byly
  naplněny pouze z menší části.




                                          4/7
Silné stránky
– Spolupráce s odbornými firmami v souvislosti s oborovým zaměřením školy a podpora
  zahraničních stáží. (1.5)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky a/nebo příležitosti ke zlepšení
– Ředitelkou nastavený kontrolní systém není zcela funkční. (2.1)
– Část pedagogů nesplňuje požadavky na odbornou kvalifikaci dle zákona. V hodinách
  nebyly vždy využívány efektivní didaktické postupy. (3.1)
– V hospitovaných vyučovacích hodinách byli žáci pouze ojediněle seznámeni se
  vzdělávacími cíli, v závěru hodin nebylo vždy ověřováno naplnění cíle a pochopení učiva
  žáky. (4.1)
– Ve sledované výuce byly v menší míře využity metody a formy efektivně podporují učení
  a aktivitu žáků, rozvoj kritického myšlení, kooperaci a využití různých zdrojů pro
  získávání informací. (4.2)
– V malé míře byla uplatňována individualizace výuky a diferenciace úkolů vzhlede m
  k individuálním schopnostem žáků. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Nastavit efektivní kontrolní systém, rozdělit      kompetence mezi další odpovědné
  pracovníky školy.
– Podporovat splnění odborné kvalifikace u stávajících pedagogických pracovníků, při
  přijímání nových pedagogů požadovat splnění odborné kvalifikace, další vzdělává ní
  pedagogických pracovníků zaměřit na oblast inovativních metodických a didaktickýc h
  postupů.
– Ve výuce dbát na důkladnou přípravu pedagogů se zaměřením na stanovení cíle
  vyučovací hodiny a jeho vyhodnocení v závěru. Zvýšit četnost hospitační činnosti
  (hospitace vedení školy, vzájemné hospitace pedagogů) s důrazem na efektivní zpětnou
  vazbu, zaměřit se na využití metod a forem podporujících učení a aktivitu žáků, rozvoj
  kritického myšlení, kooperaci a využití různých zdrojů pro získávání informací.
– Ve větší míře uplatňovat individualizaci výuky a diferenciaci úkolů vzhlede m
  k individuálním schopnostem žáků.


Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.




                                            5/7
                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 10 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Školní vzdělávací programy platné ve školním roce 2023/2024 (vzorek)
 2.   Rozvrhy vyučovacích hodin platné ve školním roce 2023/2024
 3.   Školní matrika a třídní knihy tříd vedené ve školním roce 2023/2024 (vzorek)
 4.   Povolení výjimky z nejvyššího počtu žáků ve třídách ze dne 28. 8. 2023
 5.   Personální dokumentace vybraných pedagogických pracovníků, ve školním roce
      2023/2024 (vzorek)
 6.   Výroční zprávy za školní roky 2020/2021, 2021/2022 a 2022/2023
 7.   Zápisy z jednání pedagogické rady a předmětových komisí za školní roky 2022/2023,
      2023/2024 (vzorek)
 8.   Smlouvy o zajištění odborné praxe pro školní rok 2023/2024 (vzorek)
 9.   Plán práce pro školní rok 2023/2024
10.   Plány a přehledy dalšího vzdělávání pedagogických pracovníků, školní roky
      2022/2023, 2023/2024 (vzorek)
11.   Dokumentace související se zajištěním bezpečnosti žáků při poskytování vzdělává ní
      vedená ve školním roce 2023/2024 (vzorek)
12.   Dokumentace vztahující se k finančním podmínkám školy pro školní rok 2023/2024
      k datu inspekční činnosti (vzorek)


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




                                          6/7
Složení inspekčního týmu a datum vyhotovení inspekční zprávy

 Mgr. Eliška Birková, školní inspektorka, vedoucí inspekčního týmu
 PhDr. Ing. Ivana Teichmannová, školní inspektorka
 Ing. Milan Mikošek, přizvaná osoba
 Bc. Marcela Zahradníková, kontrolní pracovnice
15. 5. 2024




                                          7/7
