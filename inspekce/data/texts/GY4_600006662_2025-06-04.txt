                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIA-1911/25-A
                                      Sp. zn. ČŠIA-S-280/25-A


Název                               Střední škola Futurum, s.r.o.
Sídlo                               Hornoměcholupská 873, 102 00 Praha 10
E-mail                              info@spgsfuturum.cz
IČO                                 25 142 771
Identifikátor                       600 006 662
Právní forma                        společnost s r.o.
Zastupující                         MgA. Kateřina Ondráčková
Zřizovatel                          Stemford, s.r.o.
Místo inspekční činnosti            Za Poříčskou bránou 6, 186 00 Praha 8
Inspekční činnost na místě          4. 6. − 5. 6. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.
Inspekční činnost byla vykonána na žádost podle § 174 odst. 7 školského zákona v oboru
vzdělání Gymnázium.


                                         Charakteristika
Právnická osoba Střední škola Futurum, s.r.o. (dále „škola“ nebo „instituce“), poskytuje od
1. 9. 2024 všeobecné gymnaziální vzdělávání ve čtyřleté denní formě studia s důrazem na
výuku cizích jazyků. Jazykové kompetence žáků jsou cíleně podporovány také širší
nabídkou druhého cizího jazyka (od 1. ročníku německý, od 3. ročníku španělský nebo
francouzský),     konverzačními    kroužky dle pokročilosti žáků, spoluprací se
zahraniční partnerskou školou, zahraničními pobyty/kontakty se zahraničními studenty
a přípravou žáků k získání mezinárodního jazykového certifikátu. Školní vzdělávac í
program (dále „ŠVP“) reflektuje moderní vzdělávací trendy, umožňuje různorodou profilac i
žáků a rozvoj jejich individuálního potenciálu na bázi otevřeného vzdělávání. Škola je
zapojena do pokusného ověřování obsahu, metod a organizace kombinované výuky
v základních, středních a základních uměleckých školách (dále „kombinovaná výuka“).
Gymnázium sídlí v zrekonstruovaných pronajatých prostorách nového pracoviště v centru
Prahy s dobrou dopravní dostupností v blízkosti metra.
K termínu inspekční činnosti se ve třídě prvního ročníku vzdělávalo celkem 16 žáků.


                         Hodnocení podmínek vzdělávání
Ředitelka školy (dále „ředitelka“) stanovila na základě aktuálních podmínek a potřeb
instituce jasně formulovanou vizi a strategii rozvoje gymnázia. V souladu se zaměřením
školy a koncepčními záměry je kladen důraz nejen na výuku cizích jazyků, podporu
informační a informatické gramotnosti, rozvoj kritického myšlení, ale i na vytváření
sociálních dovedností, týmovou spolupráci a osobní zodpovědnost za výsledky vzdělává ní.
Stanovené priority se postupně daří naplňovat, příkladem jsou navázané partnerské vztahy
se školou v Norimberku, zapojení rodilých mluvčích ve výuce cizích jazyků i technologické
inovace. Definované strategie se daří naplňovat rovněž při utváření příznivého vzdělávac ího
prostředí, interpersonálních vztahů a uskutečňování řady školních a zájmových aktivit.
K realizaci výuky, k podpoře nadaných žáků a ke sdílení edukativních zkušeností
napomáhají rozvíjené partnerské vztahy s Filosofickou fakultou Univerzity Karlovy,
vzdělávacími instituty i neziskovými organizacemi. K demokratické kultuře školy patří
i dostatečný prostor pro iniciativu žáků prostřednictvím školního parlamentu. Konstruktivní
partnerské vztahy vytváří vedení školy rovněž se zřizovatelem, školskou radou i zákonnými
zástupci žáků. Součinnost s dalšími vhodnými subjekty je efektivně využívána při realizac i
vzdělávacích programů, k podpoře sportovních aktivit žáků, rozvoji sociálního cítění
i primární prevenci.
Ředitelka uplatňuje demokratický styl řízení, založený na konstruktivním dialogu všech
aktérů vzdělávání, což se příznivě promítá do atmosféry školy. Vedení školy (ředitelka a její
nový zástupce pro gymnázium) tvoří efektivně spolupracující tým s přesně vymeze nými
pravomocemi a povinnostmi. Vytvořená organizační struktura odpovídá charakteru
a velikosti školy. Pravidelné porady vedení a neformální setkávání s pedagogy zajišťují
plynulý chod gymnázia. Nedílnou součástí řízení je řádná autoevaluace i evaluace školy
a učitele, která směřuje mj. ke zlepšení úrovně pedagogického procesu a práce jednotlivýc h
pracovníků a uplatňování strategických postupů ŠVP. Zásadní pedagogické dokumenty
a opatření týkající se vzdělávání jsou projednávány pedagogickou radou. Elektronick ý
informační systém školy se podílí na účinném přenosu informací mezi všemi aktéry
vzdělávání.
Uplatňované kontrolní mechanismy jsou funkční. Oblast pedagogického řízení se opírá
o zpětnou vazbu hodnocení úrovně výchovně vzdělávacího procesu a pedagogické práce
jednotlivých učitelů. Kontrolní činnost vedení školy je prováděna kontinuálně v rámci
každodenního chodu instituce. Kvalita vzdělávacího procesu je monitorována hospitační
činností ředitelky. Z většiny hospitačních záznamů vyplývají pozitiva i negativa ve


                                            2/6
sledované výuce a konkrétní doporučení směřující ke zlepšení pedagogické práce učitelů.
Ředitelka podporuje tandemovou výuku, vzájemné kolegiální vstupy do výuky i sdílení
pedagogických zkušeností. Vytváří prostor pro sebereflexi, vzájemnou spolupráci
pedagogického sboru a motivuje učitele k dalšímu profesnímu rozvoji.
Pedagogové jsou pro svou práci kvalifikovaní (13 učitelů) a ke své práci přistupují
profesionálně. Další vzdělávání pedagogických pracovníků přispívá k prohloubení
odborných znalostí jednotlivých učitelů a reaguje na aktuální potřeby školy např.
kooperativní formy učení, formativní hodnocení, neurověda ve vzdělávání, wellbeing,
předcházení genderovým stereotypům ve školách. Nově příchozím učitelům je poskytována
potřebná podpora uvádějícího pedagoga i vedením školy. Ředitelka klade důraz na svůj
profesní růst.
Vícezdrojové financování školy umožňuje její plynulý chod i naplňování vzdělávac í ho
programu. Prostory školy jsou celé nově rekonstruovány pro odpovídající současnou výuku.
V rámci školního akčního plánu vedení školy aktivně vyhledává možnosti dotačních
programů pro moderní směřování školy. V souladu s koncepčními záměry je gymnázium
vybaveno moderními informačními a komunikačními technologiemi. Efektivita vzdělává ní
je zvyšována využíváním interaktivních tabulí a prezentační technikou, žáci používají
notebooky. Využívané výukové platformy slouží k rychlé a komfortní komunikaci aktérů
vzdělávání, sdílení výstupů z vyučovacích hodin i dalších studijních materiálů a k zadávání
domácích úkolů. Budova nabízí odpočinkovou zónu pro žáky, je plně vybavena moderními
technologiemi a vzdělávacími pomůckami pro efektivní výuku, multimediální učebnou,
učebnami pro virtuální realitu a pro dramatickou výchovu. Výuka tělesné výchovy probíhá
v sokolovně Karlín, která je v docházkové vzdálenosti. Stravování žáků je smluvně zajištěno
ve školní jídelně v ZŠ a MŠ Petra Strozziho. Vstup do objektu gymnázia je zabezpečen
vstupním elektronickým systémem.


                          Hodnocení průběhu vzdělávání
Společným znakem vzdělávání je příznivá pracovní atmosféra, která pozitivně ovlivňuje
výchovně vzdělávací proces. Pedagogové uplatňují vstřícný, podporující a empatický
přístup, založený na respektující komunikaci.
Hospitovaná výuka vedla žáky k pochopení učiva v širších souvislostech, v kontextu
s vývojem i současnými trendy v jednotlivých vzdělávacích oblastech. Významným rysem
vzdělávání je i práce žáků na projektech, jejichž tematické zaměření zejména umožňuje
současně získávat poznatky z různých vzdělávacích oblastí.
Promyšlená příprava a realizace výuky odpovídala stanoveným vědomostním
a dovednostním cílům, v části hodin byly vhodně formovány postoje žáků. V metodickém
a didaktickém provedení vyučovacích hodin učitelé zpravidla vhodně využili výhodu
nižšího počtu žáků ve třídě či skupině k efektivnímu procvičování učiva a střídání aktivit.
Nápaditá zadání úkolů zvyšovaly zájem žáků a jejich spolu zapojení do vzdělávac ího
procesu, formulování jejich vlastních stanovisek. Žáci gymnázia obvykle prokazovali
odpovídající znalostní základ. K podpoře názornosti a čtenářské gramotnosti byla příkladně
využita práce s textem (rapovaná interpretace sonetu) včetně práce s možnými asociacemi
a emocemi žáků. Vyučující také vhodně využívali práci ve dvojicích k rozvoji prezentačníc h
a socializačních dovedností žáků. Účinnost poskytovaného jazykového vzdělávání byla ve
sledovaných hodinách anglického jazyka zvyšována účastí rodilých mluvčí. Učitelé
poskytovali žákům objektivní zpětnou vazbu o jejich učebním pokroku a úspěšnosti. Práce
s chybou vedla žáky k uvědomění si správného postupu při řešení. Moderní technologie byly


                                           3/6
běžnou součástí výuky, přispívaly k její větší názornosti i ke sdílení výukových materiálů
a odkazů.
Realizace výuky a náročnost učiva obvykle odpovídala požadavkům gymnaziálního
vzdělávání. Účinnost vzdělávacího procesu v menší části hodin snižovaly dílčí metodické
nedostatky nebo méně efektivní didaktické postupy, např. opomíjení formulace
vzdělávacího cíle nebo využití vrstevnického kriteriálního hodnocení. V části sledovaného
vzdělávání pedagogové dostatečně nevyužili didaktického závěru vyučovací hodiny ke
společnému shrnutí, ověření stanoveného cíle a vyhodnocení přínosu učení ve spolupráci se
žáky. Formativní hodnocení i sebehodnocení žáků bylo v některých hodinách uplatňová no,
nebylo ale dostatečně využito k potřebnému zvýšení efektivity vzdělávacího procesu.
Gymnázium podporuje rozvoj univerzálních kompetencí žáků vytvářením motivač ního
prostředí, které významně přispívá k osobnostnímu rozvoji a naplňování profilu absolventa.


                          Hodnocení výsledků vzdělávání
Ke vzdělávání jsou přijímáni žáci na základě jednotné přijímací zkoušky. Nedílnou součástí
přijímacího řízení je i osobní pohovor zjišťující vnitřní motivaci žáka ke vzdělávání.
Škola vytváří vhodné podmínky pro zvládnutí nároků středoškolského vzdělávání. Do
realizace adaptačního kurzu pro nově vznikající třídní kolektiv jsou vhodně zapojeni i tzv.
„pomocníčci“ z vyšších ročníků. Takováto organizace má pozitivní dopad na motivaci žáků
prvních ročníků, jejich loajalitu a soudržnost se školou. Systematická a důsledná práce
s málopočetným třídním kolektivem i s jednotlivci vytváří předpoklady pro řešení
případných vztahových problémů v počátečním stádiu a umožňuje zahájení okamžité
intervence.
Výsledky vzdělávání žáků pozitivně ovlivňuje funkční poradenský systém propojený
s prevencí sociálně patologických jevů. Pomoc žákům s rizikem studijního neúspěchu je
založena na individuálním přístupu výchovné poradkyně a pedagogických pracovníků. Mezi
nejčastěji řešené problémy školy patří např. studijní neúspěch, zameškaná absence a její
pozdní omlouvání.
Škola má vytvořeny propracované mechanismy interního hodnocení. Hodnocení výsledků
vzdělávání probíhá v rámci jednání pedagogické rady i vedením školy. Úroveň osvojených
vědomostí, znalostí i dovedností žáků je ověřována prostřednictvím běžných nástrojů
(pololetní a závěrečná klasifikace, periodické písemné a ústní zkoušení, nárazové aktivity).
Škola opírá hodnocení žáků i o žákovské projekty v rámci běžné i kombinované výuky.
Vzhledem ke krátké době realizace oboru vzdělání Gymnázium je možné hodnotit pouze
průběžné výsledky vzdělávání žáků, ty byly v době inspekční činnosti příznivé včetně
nulové neomluvené absence.


                                         Závěry
Vývoj
– v roce 2023 se instituce rozšířila o další pracoviště Za Poříčskou bránou,
– škola reagovala na společenskou poptávku a od školního roku 2024/2025 otevřela nový
  čtyřletý obor Gymnázium,
– vedení školy systematicky zlepšuje materiálně technické podmínky vzdělávání,


                                            4/6
– škola rozvíjí nastavenou koncepci kvalitního vzdělávání a účinně podporuje všestranný
  rozvoj osobnosti žáků.


Silné stránky
– aktivní přístup ředitelky školy ke zkvalitňování materiálních podmínek školy, vybavení
  učeben, modernizace vnitřních prostorů školy (2.4),
– příznivá vzdělávací atmosféra a partnerský přístup učitelů k žákům (4.1),
– cílená podpora jazykových kompetencí žáků v cizích            jazycích   včetně přípravy
  k mezinárodním jazykovým certifikátům (4.2),
– podpora rozvoje sociálních kompetencí a osobnostního rozvoje žáků zapojením do
  smysluplných projektů i v rámci kombinované výuky (4.4).
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– v menší části vyučovacích hodin nedostatečná pozornost věnovaná didaktickému závěru
  vyučovací jednotky k reflexi výuky, vyhodnocení stanoveného vzdělávacího cíle ve
  spolupráci se žáky s využitím formativního hodnocení (4.3).
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz


Doporučení pro zlepšení činnosti školy
– nadále pokračovat v nastavené koncepci rozvoje školy a věnovat se systematické mu
  metodickému vedení pedagogického sboru,
– promýšlet organizační a časové rozložení činností ve struktuře vyučovací hodiny směrem
  k aktivnímu zapojení žáků do evaluačních aktivit,
– didakticky efektivněji pracovat se závěry vyučovacích hodin, důsledně ověřovat splnění
  stanoveného vzdělávacího cíle.
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).




                                            5/6
              Seznam dokladů, o které se inspekční zjištění opírají
 1.   Jmenování do funkce ředitelky školy s účinností od 1. 12. 2022
 2.   Školní vzdělávací program gymnázia, platný k termínu inspekční činnosti
 3.   Výroční zpráva školy za školní rok 2023/2024
 4.   Záznamy z jednání pedagogické rady, školní rok 2024/2025 k termínu inspekční
      činnosti
 5.   Rozvrh vyučovacích hodin platný ve školním roce 2024/2025 k termínu inspekční
      činnosti
 6.   Portfolio výchovného poradce a metodika prevence vedené k termínu inspekční
      činnosti
 7.   Personální dokumentace pedagogických pracovníků vedená k termínu inspekční
      činnosti, vybraný vzorek
 8.   Přehled o dalším vzdělávání pedagogů ve školním roce 2024/2025 k termínu
      inspekční činnosti
 9.   Hospitační záznamy vedení školy realizované ve školním roce 2024/2025 k termínu
      inspekční činnosti
10.   Podklady k finančním podmínkám školy



                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Mgr. Ivana Kučerová, školní inspektorka, vedoucí inspekčního týmu
 Ing. Stanislav Paris, školní inspektor
 Ing. Dana Dalešická, školní inspektorka


23. 6. 2025




                                         6/6
