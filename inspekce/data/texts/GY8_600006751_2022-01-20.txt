                                     Česká školní inspekce
                                    Středočeský inspektorát
__________________________________________________________________________________________________________ __




                         IN S P E K Č N Í ZP R ÁVA
                                           Čj. ČŠIS-138/22-S


Název                                Gymnázium, Vlašim, Tylova 271
Sídlo                                Tylova 271, 258 01 Vlašim
E-mail                               gymnazium.vlasim@tiscali.cz
IČ                                   61 664 545
Identifikátor                        600 006 751
Právní forma                         příspěvková organizace
Zastupující                          Mgr. et Mgr. Martin Müller
Zřizovatel                           Středočeský kraj
Místo inspekční činnosti             Tylova 271, Vlašim
Termín inspekční činnosti            20. - 21. a 24. ledna 2022


Inspekční činnost byla zahájena předložením pověření k inspekční činnosti.


                                  Předmět inspekční činnosti
Zjišťování a hodnocení podmínek, průběhu a výsledků vzdělávání podle přísluš nýc h
školních vzdělávacích programů (dále ŠVP), jejich naplňování a soulad s právními předpisy
a rámcovými vzdělávacími programy podle § 174 odst. 2 písm. b) a c) zákona č. 561/2004
Sb., o předškolním, základním, středním, vyšším odborném a jiném vzdělávání (školský
zákon), ve znění pozdějších předpisů.


                                          Charakteristika
Příspěvková organizace (dále „škola“) vykonává činnost střední školy a školní jídelny.
Ke 30. září 2021 vzdělávala 365 žáků v denní formě osmiletého (229 žáků) a čtyřletého
(126 žáků) oboru vzdělání Gymnázium. Naplněnost školy od minulé inspekční činnosti
mírně vzrostla na 75 %. Škola aktuálně vzdělává 19 žáků se speciálními vzdělávac ími


2021/2022
potřebami (dále SVP), z toho jednoho s individuálním vzdělávacím plánem, a tři žáky
cizince bez jazykové bariéry. Ředitel povolil individuální vzdělávací plán dalším třem
žákům z jiných závažných důvodů. Školní stravování je zajištěno ve školní jídelně.


                         Hodnocení podmínek vzdělávání
Ředitel školy (dále „ředitel“) vede školu od roku 2019. Ve své činnosti vychází z koncepce,
ve které vhodně zohlednil výsledky své analýzy a předešlého inspekčního hodnocení.
Výrazně proto mj. zvýšil podíl pracovníků na řízení, dokončil rozsáhlou rekonstrukci
budovy a aktivizoval žákovský parlament. Škole se daří dlouhodobě motivovat žáky
k celkově dobrým výsledkům vzdělávání. ŠVP kladou důraz na všeobecné vzdělání, přičemž
ve vyšších ročnících škola vhodně podporuje osobnostní rozvoj žáků nabídkou volitelnýc h
seminářů.
Řídicí a kontrolní činnost ředitele je systematická a plánovitá. Kromě zástupce účelně
spolupracuje s poradním orgánem, který tvoří vedoucí předmětových komisí a školní
specialisté. Pedagogická rada efektivně projednává zásadní pedagogické dokumenty
a výsledky vzdělávání. V předmětových komisích učitelé spolupracují a kromě
organizačních záležitostí převážně účinně projednávají používání efektivních vyučovac íc h
metod a opatření ke zvýšení kvality vyučování. Průběh výuky cíleně hodnotí vedení školy
a učitelé při hospitacích. Příležitostí ke zlepšení je sledování podpory nadaných žáků
v průběhu výuky.
V částečně obměněném pedagogickém sboru jsou téměř všichni učitelé odborně
kvalifikovaní. Systém uvádění učitelů je funkční. Další vzdělávání pedagogickýc h
pracovníků většinou odpovídá potřebám školy, oblasti práce s nadanými žáky se ale věnuje
v menší míře. V době distančního vzdělávání bylo správně zaměřeno na rozvoj digitálníc h
kompetencí pedagogů.
Školní poradenské pracoviště tvoří školní metodik prevence a kvalifikovaný výchovný
poradce, kteří aktuálně mentorují a koučují své nástupce. Komplexní přístup k řešení
problémů žáků ředitel účelně podpořil zavedením výchovných komisí. Škola má nastavena
pravidla konstruktivní spolupráce všech účastníků vzdělávání. Vnitřní a vnější komunikač ní
systém je funkční a je stále vylepšován.
Díky vícezdrojovému financování a funkční spolupráci se zřizovatelem škola výrazně
zlepšila od minulé inspekční činnosti své materiální podmínky, které účinně podporují
realizaci ŠVP. Vznikly nové prostory pro výuku, zařízení a pomůcky jsou řádně obnovovány
i díky partnerství se spolkem rodičů. Škola ve spolupráci s Obchodní akademií Vlašim
příhodně rozvíjí vzájemné vztahy se zahraniční školou v Německu.
Podmínky zajištění bezpečnosti a ochrany zdraví žáků jsou zakotveny ve vnitř níc h
předpisech. Žáci dodržovali školním řádem stanovená pravidla, spolupracovali a chovali se
k sobě ohleduplně. I když míra úrazovosti klesá, je dlouhodobě vyšší než celorepubliko vý
průměr. Ředitel analyzuje její příčiny a přijímá opatření k jejímu dalšímu snížení.


                          Hodnocení průběhu vzdělávání
Sledovaný průběh vzdělávání vhodně navazoval na vzdělávací obsah minulého školního
roku, jehož převážná část probíhala formou distančního vzdělávání. Pozitivní atmosféra
a vzájemný respekt učitelů a žáků byly dobře zřejmé. Vzdělávací cíle vycháze ly
z očekávaných výstupů ŠVP. Úvodní opakování vhodně podporovalo učení žáků. Zvolené



2021/2022                                   2
metody a formy výuky většinou účelně vedly k dosažení stanovených cílů. Ve třech
čtvrtinách hodin byla ale využita frontální organizace, u níž byla míra zapojení žáků nízká
a závisela na osobnosti učitele. Příležitostí ke zlepšení je častější využívání kooperativníc h
vyučovacích forem. Díky využívání moderních technologií měli někteří vyučující vhodnou
okamžitou zpětnou vazbu o konkrétním pokroku třídy. I když učitelé oproti minulé mu
inspekčnímu hodnocení začali využívat sebehodnocení žáků, bylo zaznamenáno jen
ojediněle a v závěru hodin se jen někteří učitelé věnovali shrnutí a zhodnocení probraného
učiva. Ve sledované výuce byla méně patrná motivace žáků k práci s různými informač ními
zdroji a rozvíjení postojových cílů žáků. Ve většině hodin učitelé nediferencovali vzdělávac í
obsah učiva a nepřizpůsobovali učení individuálním potřebám zejména nadaných žáků
a nevyužívali tak jejich potenciálu bezprostředně v průběhu hodin.
Ve výuce českého jazyka a literatury učitelé správně rozvíjeli dosavadní žákovské znalosti
a dovednosti a v polovině hodin vhodně využívali pestré metody a formy. Žáci v nich byli
účinně aktivizováni při rozvoji slovní zásoby, čtenářské gramotnosti a interpretac i
uměleckého textu, efektivně pracovali s chybou a navrhovali alternativní řešení. V ostatních
hodinách založených především na jednotvárném předávání hotových informac í
a na frontálním procvičování učiva však nebyli dostatečně vedeni ke kritickému myšlení ani
k obsahově náročnější komunikaci.
Zvolený způsob vyučování cizích jazyků podněcoval žáky k aktivitě a vzájemné interakci
mezi nimi a vyučujícími. Učitelé volili pestrá cvičení, efektivně pozměňovali organizač ní
formy výuky, téměř vždy důsledně používali v komunikaci cizí jazyk. Žáci velmi dobře
rozuměli, prokazovali potřebné znalosti, plynule používali širokou slovní zásobu a dokázali
diskutovat o obsahově náročných tématech. Pouze ojediněle chybělo správné procvičování
všech jazykových kompetencí či převládal projev učitele bez aktivního zapojení žáků.
V naprosté většině hodin vedlo využití pestrých pomůcek a audiovizuální techniky
k osvěžení procvičování, činnosti žáky zaujaly a byly pro ně přínosné.
V polovině hospitovaných hodin společenskovědního vzdělávání a zeměpisu vhodně
převažovaly     kooperativní    činnosti   a řízený    rozhovor vedoucí k ověřování
pochopení společenských jevů. Učitelé účinně využívali    zkušeností   žáků z reálnýc h
životních situací, dobře je vedli k samostatné argumentaci a vytváření postojů. Absence
aktivizujících forem výuky však v ostatních hodinách založených na frontálním výkladu
vytvářela prostor pro pasivitu žáků s menším zájmem o předmět.
Při sledovaném průběhu matematiky žáci převážně účelně upevňovali učivo samostatným
řešením úkolů. Vhodně byl využit didaktický test společné části maturitní zkoušky
z předchozích let. Při osvojování nových poznatků učitelé průběžně získávali infor mace
o zvládnutí látky žáky. Probírané učivo bylo méně provázáno s jeho praktickým využitím.
Při informatice byli žáci náležitě aktivizováni samostatnou prací s počítačovým programem.
Byla zřejmá zdařilá práce s chybou a částečná podpora diferenciace učiva vzhlede m
k nadaným žákům.
V přírodovědných předmětech byly patrné praktické přesahy do reálného života, stejně jako
velmi dobrá podpora názornosti. Převažovala frontální forma výuky, většinou účinná,
kombinovaná se samostatnou prací žáků. Vhodná podpora komunikativní kompetence byla
zaznamenána v menší míře. Žáci byli výborně aktivizováni úvodním brainstorminge m.
Výrazným pozitivem vzdělávání bylo propojení teoretických poznatků s praktickými
dovednostmi díky ukázkám a pokusům. Učitelé při nich správně žáky vedli k samostatnému
uvažování a vyvozování souvislostí. Použité formy a metody práce správně podporovaly
rozvoj přírodovědné gramotnosti žáků, vytváření dovedností analyzovat a řešit problémy
a prakticky aplikovat získané vědomosti. Nechybělo zhodnocení přínosu z hodiny žáky.


2021/2022                                     3
                          Hodnocení výsledků vzdělávání
Při posuzování míry dosažení výstupů ŠVP škola efektivně využívá četné interní nástroje,
například ústní zkoušení, testy, seminární práce, srovnávací testy z matematiky, českého
jazyka a literatury a anglického jazyka. Vhodně je doplňuje i nástroji externími v podobě
výsledků maturitních zkoušek, umístění žáků v olympiádách a soutěžích nebo v různých
testováních.
Z dosahovaných výsledků vzdělávání v průběhu i při jeho ukončování je patrné, že ve škole
se vzdělávají nadaní a motivovaní žáci. Z analýzy prospěchu vyplývá, že žáci přistupují
k výuce zodpovědně a že se jim velmi dobře daří naplňovat požadované výstupy ŠVP.
V roce 2018/2019 byl jejich průměrný prospěch 1,7 a více než 40 % z nich prospělo
s vyznamenáním. V období distanční výuky ve školních rocích 2019/2020 a 2020/2021 se
celkový průměrný prospěch žáků školy zlepšil na 1,4 a s vyznamenáním prospělo 60 % žáků.
Nejlepších výsledků dlouhodobě dosahují žáci nižšího stupně osmiletého oboru, z nichž tři
čtvrtiny prospívají s vyznamenáním, prospěch žáků vyššího stupně osmiletého gymnázia je
srovnatelný se čtyřletým oborem vzdělání. Individuální konzultace a různé formy doučování
pomáhají řešit situaci jedinců ohrožených školní neúspěšností, a tak prospívají téměř všichni
žáci. Přes výborné výsledky je patrné, že shodně s minulým inspekčním hodnocením je
nadále obtížným vyučovacím předmětem matematika.
Dokladem dobrých výsledků žáků je také jejich úspěšnost u maturitní zkoušky. V minulýc h
třech školních rocích ji složili všichni žáci, kteří ji konali, z toho více než 40 %
s vyznamenáním. Lepších výsledků dosahují žáci osmiletého oboru vzdělání,
s vyznamenáním jich prospěla polovina. V předmětech společné části maturitní zkoušky
(českého jazyka a literatury, cizího jazyka i matematiky) škola vykazuje dlouhodobě lepší
výsledky, než jaký je průměr v daném oboru vzdělání v republice. O naplňová ní
všeobecného zaměření školy svědčí rovnoměrné rozložení volby předmětů profilo vé
maturitní zkoušky.
Žáky se SVP škola identifikuje, pedagogové jsou správně informováni o individuálníc h
potřebách a vhodných pedagogických přístupech ve vzdělávání. Jejich průměrný prospěch
je srovnatelný s ostatními žáky.
Pro nadané žáky škola organizuje odpovídající vzdělávání vhodnými formami ve volitelnýc h
seminářích ve dvou závěrečných ročnících a mimo výuku se jim věnuje v kroužcích. Při
individuálních konzultacích se je daří motivovat k úspěšné účasti ve vědomostních soutěžích
a olympiádách v mnoha vzdělávacích oblastech v krajských, výjimečně i celostátníc h
kolech. Zvláště efektivní je podpora nadaných žáků v přírodovědné gramotnosti, což
dokládají mj. jejich propracované seminární práce. Rozvoj komplexních cizojazyč nýc h
kompetencí umožňují pravidelně pořádané projektové dny. Škola úspěšně rozvíjí nadání
žáků i v oblasti tělesné a estetické výchovy a pořádá vlastní divadelní vystoupení.
Ke zvládnutí nároků na systém gymnaziálního vzdělávání a k vytvoření přátelských vazeb
v třídních kolektivech přispívá žákům vhodně nastavený adaptační proces zahrnujíc í
zahajovací kurz, pravidelné třídnické hodiny, vhodně zaměřené exkurze, sportovní dny,
přednášky a besedy aj.
Škola si je dobře vědoma důležitosti pozitivní motivace a dbá na oceňování svých žáků.
Počet pochval výrazně převažuje nad uloženými kázeňskými opatřeními. Absence se
ve školním roce 2018/2019 pohybovala kolem 110 hodin na žáka, v letech 2019/2020
a 2020/2021 také vzhledem k organizaci distanční výuky poklesla na polovinu, neomluve ná
absence se nevyskytla.



2021/2022                                    4
Pravidla a mechanismy pro prevenci rizikového chování má škola srozumitelně nastavená
v preventivním programu školy. V něm jsou naplánované a poté vyhodnocené akce, besedy
či přednášky na potřebná témata. Problémové chování se vyskytuje ojediněle, při jeho
výskytu je ihned systematicky řešeno. Pozitivní je zajištění orientačních šetření externími
odborníky v různých třídách včetně jejich vyhodnocení.
Kariérové poradenství se zaměřuje spíše na zprostředkování informací a odkazů o studiu
na vysokých školách nebo studiu v zahraničí či na pomoc se zvládnutím formalit přijímac ího
řízení na různé fakulty. Vedení školy sleduje další vzdělávací cestu absolventů, téměř
všichni pokračují ve studiu na vysokých školách přírodovědného, humanitního, technického
i ekonomického směru.


                                          Závěry
Vývoj školy
- Byl jmenován nový ředitel školy.
- Opatření ke zlepšení činnosti školy jsou převážně účinná.
Silná stránka
- Žáci stabilně dosahují dobrých výsledků u maturitních zkoušek.
Slabé stránky a/nebo příležitosti ke zlepšení
-     Ve sledované výuce všichni žáci plnili stejné úkoly, diferenciace       vzdělávac ího
      obsahu a náročnosti úkolů zvláště pro nadané žáky nebyla patrná.
Doporučení pro zlepšení činnosti školy
- Diferencovat výuku ve vyučovacích hodinách vzhledem k nadaným žákům a zaměřit
  další vzdělávání pedagogických pracovníků na práci s nimi.


                                     Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Středočeský inspektorát, Arabská
683, 160 66 Praha 6, případně prostřednictvím datové schránky (g7zais9), nebo na
e-podatelnu csi.s@csicr.cz s připojením elektronického podpisu.


                                    Seznam dokladů
    1.   Zřizovací listina vydaná Středočeským krajem s účinností od 1. října 2001 ve znění
         Dodatků č. 1 až 7
    2.   Rozhodnutí ve věci zápisu změny v rejstříku škol a školských zařízení,
         čj. MSMT-26714/2019-3, s účinností od 20. srpna 2019
    3.   Jmenování do funkce ředitele školy s účinností od 1. srpna 2019
    4.   Výpis z rejstříku škol a školských zařízení, stav k termínu inspekční činnosti
    5.   Koncepce (vize) rozvoje školy 2019 - 2025


2021/2022                                     5
 6.    Organizační řád školy účinný od 1. září 2021
 7.    Plán práce, školní rok 2021/2022
 8.    Školní vzdělávací programy, účinné k termínu inspekční činnosti
 9.    Školní řád, účinný k termínu inspekční činnosti
10.    Záznamy z pedagogické rady a z jednání předmětových komisí, školní roky
       2020/2021 a 2021/2022 k termínu inspekční činnosti
11.    Evidence žáků (školní matrika) včetně výsledků vzdělávání žáků, stav k termínu
       inspekční činnosti
12.    Třídní knihy, rozvrhy vyučovacích hodin, školní rok 2021/2022 k termínu inspekční
       činnosti
13.    Dokumentace k přijímání žáků pro školní rok 2021/2022, dokumentace k ukončování
       vzdělávání maturitní zkouškou, školní roky 2018/2019 až 2021/2022
14.    Personální dokumentace pedagogických pracovníků včetně plánu jejich dalšího
       vzdělávání, stav k termínu inspekční činnosti
15.    Dokumentace školního poradenského pracoviště, školní rok 2020/2021 a 2021/2022
       k termínu inspekční činnosti
16.    Dokumentace k zajištění bezpečnosti a ochrany zdraví žáků a kniha úrazů, školní roky
       2020/2021 a 2021/2022 k termínu inspekční činnosti
17.    Účetní závěrka sestavená k 31. prosinci 2021
18.    Výroční zpráva o činnosti školy za školní rok 2018/2019, 2019/2020, 2020/2021
19.    Internetové stránky školy https://www.gymvla.cz/ stav k termínu inspekční činnosti
20.    Inspekční zpráva, čj. ČŠIS-2377/14-S


                                          Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Středočeský inspektorát,
Arabská 683, 160 66 Praha 6, případně prostřednictvím datové schránky (g7zais9),
nebo na e-podatelnu csi.s@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Ing. Jana Diopová, školní inspektorka,                      Diopová v. r.
 vedoucí inspekčního týmu
 Ing. Vladimíra Hokešová, školní                            Hokešová v. r.
 inspektorka



2021/2022                                    6
 Mgr. Pavla Vítková, školní inspektorka                  Vítková v. r.
 Bc. Dana Nulíčková, kontrolní pracovnice               Nulíčková v. r.

V Praze 10. února 2022


Datum a podpis ředitele školy potvrzující projednání a převzetí inspekční zprávy


 Mgr. et Mgr. Martin Müller,                              Müller v. r.
 ředitel školy


Ve Vlašimi 14. února 2022




2021/2022                                   7
