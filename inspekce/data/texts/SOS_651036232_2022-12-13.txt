                                   Česká školní inspekce
                                Inspektorát v Kraji Vysočina
_____________________________________________________________________________________________________ _______




                         IN S P E K Č N Í ZP R ÁVA
                                           Čj. ČŠIJ-1532/22-J


Název                                TRIVIS - Střední škola veřejnoprávní a Vyšší odborná
                                     škola bezpečnosti silniční dopravy Jihlava, s.r.o.
Sídlo                                Brněnská 2386/68, 586 01 Jihlava
E-mail                               hason@trivis.cz
IČO                                  27 711 234
Identifikátor                        651 036 232
Právní forma                         společnost s r.o.
Zastupující                          Ing. Dušan Hasoň
Zřizovatel                           TRIVIS, a.s.
Místo inspekční činnosti             Brněnská 2386/68, 586 01 Jihlava
Inspekční činnost na místě           13. − 16. 12. 2022




Inspekční činnost byla zahájena doručením oznámení o inspekční činnosti.


                                  Předmět inspekční činnosti
Zjišťování a hodnocení podmínek, průběhu a výsledků vzdělávání, a to podle přísluš nýc h
školních vzdělávacích programů, zjišťování a hodnocení naplnění školních vzdělávac íc h
programů a jejich souladu s právními předpisy a rámcovými vzdělávacími programy
podle § 174 odst. 2 písm. a), b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.
                                    Charakteristika
TRIVIS - Střední škola veřejnoprávní a Vyšší odborná škola bezpečnosti silniční dopravy
Jihlava, s.r.o. (dále “škola“) vykonává činnost střední školy a vyšší odborné školy. K termínu
inspekční činnosti se ve střední škole v oboru 68-42-M/01 Bezpečnostně právní činnost
vzdělávalo 289 žáků a ve vyšší odborné škole v oboru 68-42-N/07 Bezpečnost v silnič ní
dopravě 86 studentů.


                          Hodnocení podmínek vzdělávání
Ředitel školy v dlouhodobém záměru na období 2020 až 2024 stanovil cíle pokrývajíc í
všechny základní oblasti činnosti školy. Mezi ty, které se daří plnit, patří úzké propojování
teoretických vědomostí s jejich aplikací v praktickém životě. K úspěšnému plnění dalšího
cíle (hodnocení a inovování strategií a plánů pro realizaci vzdělávacích programů) výrazně
přispívá pravidelné roční vyhodnocování Školního akčního plánu. Záměr podporovat
individuální přístup k žákům a studentům je zatím úspěšněji realizován v aktivitách mimo
běžnou výuku ve třídách.
K účinnému stylu řízení školy přispívá funkční systém delegování pravomocí a krátké
neformální porady s operativně zařazovanými tématy. Kvalifikovaný pedagogický sbor se
dále vzdělává. Dlouhodobá spolupráce s odborníky z praxe se mimo jiné úspěšně projevuje
v kontaktu školy s aktuální situací v oblastech, kde budou její žáci a studenti působit.
Materiální podmínky pro výuku jsou průběžně inovovány, například došlo ke zřízení další
učebny výpočetní techniky, prostředky informačních a komunikačních technologií byly
obměněny, v případě potřeby je škola žákům a studentům půjčuje. Názornost výuky je
rozvíjena v odborných učebnách sebeobrany, střelby a kriminalistiky. Ve spolupráci
se zřizovatelem jsou postupně vydávány vlastní učebnice odpovídající specifické mu
zaměření školy.


                          Hodnocení průběhu vzdělávání
Vyučujícím se již v úvodu vyučovacích hodin podařilo žáky a studenty zaujmout a jejich
pozornost udrželi i v dalším průběhu. Při výkladu postupovali s úspěšnou snahou
o přehlednost, zdůrazňovali logické souvislosti.
Většinou nebyl konkrétně stanoven cíl hodiny, byl nahrazován pouhým sdělením tématu
učiva. V závěru vyučovacích hodin se proto nemohli vyučující odkázat na splnění cíle ,
zhodnocení a sebehodnocení chybělo nebo bylo velmi stručné a obecné. Úspěšněji byly
prvky sebehodnocení zařazovány v průběhu hodiny po ukončení samostatné práce.
V části navštívených hodin bylo rozvíjeno kritické myšlení žáků a studentů. Zdařile byla
podporována čtenářská gramotnost. Pozitivní je, že pedagogové důsledně využíva li
příležitosti využít mezipředmětové vztahy, nejen v odborných předmětech propojovat teorii
s praxí a ukázat problém v různých souvislostech.
Méně často byl uplatněn diferencovaný přístup, byl omezen pouze na případné výzvy
k plnění dalších úkolů pro pohotovější jedince.
Občasná skupinová práce byla účelně organizovaná, vhodně byla uplatněna spolupráce
ve dvojicích. Při práci s digitální technikou postupovali žáci a studenti samostatně a úspěšně
plnili uložené úkoly.




                                             2/6
Pedagogové byli trpěliví, klidní a věcní, neobávali se v přiměřené míře zařadit i humorné
souvislosti, což výrazně přispělo k příznivé pracovní atmosféře.


                          Hodnocení výsledků vzdělávání
Výsledky vzdělávání žáků a studentů jsou vyhodnocovány, u přijatých opatření je sledována
jejich efektivita. V prvních ročnících jsou zadávány vstupní testy z českého jazyka
a matematiky, jejichž výsledky jsou analyzovány a následně jsou přijímána opatření.
Výrazným a pozitivním specifikem je využívání srovnávacích testů ve třetích ročnících,
kterých se účastní všech osm škol společného zřizovatele. Každá škola je garantem jedné
odborné skupiny a je prováděno sjednocení hodnocení, posouzení jeho relevance a reakce
na konkrétní výsledky. Ve školním roce 2021/2022 škola dosáhla celkově 87,5% úspěšnosti
u maturitních zkoušek. Ze studentů vyšší odborné školy denního a kombinovaného studia
uspělo 100 %. Nadání žáků je rozvíjeno pravidelnou účastí v soutěžích.
Kvalita vzdělávání je zdařile rozvíjena spoluprací se stabilními smluvními partnery, jejich
promyšlený výběr odráží zaměření školy. Odborná praxe je vykonávána individuá lní
a skupinovou formou, v níž se jedná o několikadenní soustředění s odborníky z praxe. Tímto
zároveň dochází k posilování pracovních a sociálních kompetencí žáků.
Systematická činnost školního poradenského pracoviště vychází z podrobné znalosti
osobností jednotlivých žáků. Kromě žáků se speciálními vzdělávacími potřebami škola
pracuje s vlastním seznamem žáků ohrožených školním neúspěchem. Všichni pedagogové
mají k dispozici aktualizovaný přehled žáků vyžadujících podporu se stručným seznamem
navržených opatření. Efektivita těchto opatření je pravidelně vyhodnocována a v případě
potřeby jsou dále upravována.
Prevence rizikového chování nespočívá pouze v integraci do výuky jednotlivých předmětů.
Škola v duchu deklarovaného hesla „Zažij školu jinak“ připravuje pro své žáky a studenty
celou řadu kurzů a zážitkových aktivit (adaptační kurz, kurz branné zdatnosti, vojenský kurz,
vodácký kurz, lyžařský výcvikový kurz a další). Tím nejen přispívá k naplnění profilu
absolventa a rozvoji osobnosti žáků a studentů, ale podporuje i nastolení příznivých vztahů
mezi členy jednotlivých kolektivů. Případ nevhodného chování žáků s prvky šikany škola
v loňském školním roce zachytila a důsledně je řešila. Aktuálně nemá poznatky
o pokračování problému.


                                         Závěry
Vývoj školy
- došlo ke změnám v personálním obsazení u obou zástupců ředitele školy
- byly dále zkvalitněny materiální podmínky výuky
Silné stránky
- využití vzájemné spolupráce všech osmi škol společného zřizovatele ke zlepšení kvality
  výuky
- promyšlená organizace odborné praxe zvyšující efektivitu výuky
- pestrá nabídka aktivit doplňujících výuku




                                              3/6
Slabé stránky a/nebo příležitosti ke zlepšení
- nízká míra uplatnění diferencovaného      přístupu k žákům a studentům v průběhu
  vyučovacích hodin
- málo účinná práce s cíli hodiny a jejich vyhodnocování
Doporučení pro zlepšení činnosti školy
- častěji uplatňovat diferencovaný přístup k žákům a studentům přímo ve vyučovac íc h
  hodinách
- využívat vhodně formulovaného cíle hodiny při následném hodnocení a sebehodnocení
- metodické ovlivňování kvality výuky ze strany vedení školy důsledněji orientovat
  na zařazování účinných výchovných a vzdělávacích strategií



Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů přijmout adekvátní opatření k prevenci nedostatků zjištěných
při inspekční činnosti a ve stejné lhůtě písemně informovat Českou školní inspekci,
jaká byla přijata opatření.
Zprávu zašlete na adresu Česká školní inspekce, Inspektorát v Kraji Vysočina,
Zborovská 3, 586 01 Jihlava, případně prostřednictvím datové schránky (g7zais9),
nebo na e-podatelnu csi.j@csicr.cz s připojením elektronického podpisu.




            Seznam dokladů, o které se inspekční zjištění opírají
 1. Školní vzdělávací program Bezpečnostně právní činnost (zaměření Veřejnoprávní
    ochrana)
 2. Vzdělávací program pro vyšší odbornou školu 68-42-N/07 Bezpečnost v silnič ní
    dopravě, denní forma vzdělávání a kombinovaná forma vzdělávání
 3. Výroční zpráva školy za školní rok 2021/2022
 4. Koncepce rozvoje školy, dlouhodobý záměr školy na období 2020-2024, ze dne 1. 9.
    2020
 5. Školní akční plán 2021/2024, průběžné vyhodnocení roku 2020/2021, ze dne 6. 9. 2021
    a roku 2021/2022, ze dne 9. 9. 2022
 6. Školní řád střední školy, ze dne 30. 8. 2022
 7. Školní řád vyšší odborné školy, ze dne 29. 8. 2018
 8. Organizační řád školy, čj. 270/TRI/2022, ze dne 30. 8. 2022


                                           4/6
 9. Provozní řád, ze dne 26. 8. 2022
10. Organizace školního roku 2022/2023, ze dne 30. 8. 2022
11. Zápisy o kontrolní činnosti členů vedení školy, školní rok 2022/2023
12. Směrnice, pravidla a organizační zabezpečení (Směrnice pro adaptační kurz, Směrnice
    pro vodácký výcvikový kurz, Směrnice pro lyžařský výcvikový kurz)
13. Směrnice k zajištění minimálního standardu bezpečnosti žáků a studentů ve školách
    a školských zařízeních, ze dne 25. 5. 2018
14. Materiály školního poradenského pracoviště, školní rok 2021/2022 a 2022/2023
15. Zápisy z jednání pedagogických rad, školní rok 2021/2022 a 2022/2023
16. Zápisy z jednání předmětových komisí, školní rok 2021/2022 a 2022/2023
17. Hospitační záznamy vedení školy, školní rok 2021/2022 a 2022/2023
18. Ukázky učebnic vydaných společností TRIVIS a. s.
19. Výpis z rejstříku škol a školských zařízení, ze dne 8. 12. 2022
20. Rozhodnutí předsedy představenstva o stanovení výjimky z počtu žáků ve třídě
    pro školní rok 2022/2023, ze dne 21. 4. 2022
21. Plán DVPP 2022/2023 a Dlouhodobý plán DVPP, ze dne 30. 8. 2022
22. Školní matrika v elektronické podobě
23. Třídní knihy v elektronické podobě, školní rok 2022/2023
24. Personální dokumentace pedagogických pracovníků
25. Zásady provozního a personálního zabezpečení provozu škol v roce 2022/2023, ze dne
    12. 5. 2022
26. Smlouvy o zajištění odborné praxe žáků, školní rok 2022/2023




                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Inspektorát v Kraji Vysočina,
Zborovská 3, 586 01 Jihlava, případně prostřednictvím datové schránky (g7zais9),
nebo na e-podatelnu csi.j@csicr.cz s připojením elektronického podpisu, a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




                                          5/6
Složení inspekčního týmu a datum vyhotovení inspekční zprávy


 Mgr. Miroslav Pospíšil, školní inspektor,
 vedoucí inspekčního týmu

 Mgr. Marie Jadrná, školní inspektorka

 Mgr. Petra Koubková, školní inspektorka

 Ing. Hana Vejvodová, kontrolní pracovnice

 Mgr. Andrea Zadinová, školní inspektorka




Datem vyhotovení inspekční zprávy se rozumí datum posledního podpisu člena inspekčního
týmu.




                                             6/6
