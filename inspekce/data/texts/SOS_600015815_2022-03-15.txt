                                    Česká školní inspekce
                                  Jihomoravský inspektorát
_________________________________________________________________________________________________________ ___




                         IN S P E K Č N Í ZP R ÁVA
                                           Čj. ČŠIB-270/22-B


Název                                Střední odborné učiliště a Střední odborná škola
                                     SČMSD, Znojmo, s.r.o.
Sídlo                                Přímětická 1812/50, 669 41 Znojmo
E-mail                               hanzal.libor@sousoszn.cz
IČ                                   47900211
Identifikátor                        600015815
Právní forma                         společnost s ručením omezeným
Zastupující                          Mgr. Libor Hanzal
Zřizovatel                           Svaz českých a moravských spotřebních družstev,
                                     U Rajské zahrady 3/1912, Praha 3
Místo inspekční činnosti             Přímětická 50/1812, Znojmo
Termín inspekční činnosti            15. 3. 2022 − 18. 3. 2022


Inspekční činnost byla zahájena předložením pověření k inspekční činnosti.


                                  Předmět inspekční činnosti
Inspekční činnost podle § 174 odst. 6 ve smyslu odst. 2 písm. b) a c) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.




2021/2022
                                   Charakteristika
Střední odborné učiliště a Střední odborná škola SČMSD, Znojmo, s. r. o. (dále škola)
vykonává činnost střední školy a školní jídelny. Ve školním roce 2021/2022 poskytuje
střední vzdělání v pěti oborech se závěrečnou zkouškou a v šesti oborech zakončených
maturitní zkouškou z nichž jeden obor je nástavbové studium. Všechny obory jsou nabízeny
v denní formě vzdělání, tři z nich jsou realizovány také jako zkrácené studium a nástavbové
studium probíhá i v dálkové formě. Svoji vzdělávací nabídku škola rozšiřuje a pro další
školní rok nabízí dvě nová zaměření stávajících oborů hotelnictví a oboru ekonomika
a podnikání.
Škola patří počtem žáků k největším středním školám ve znojemském regionu. O studium
ve škole je trvalý zájem, a to zvláště o obory z oblasti gastronomie a služeb. V letošním
školním roce se ve škole k 30. 9. 2021 vzdělávalo 691 žáků v denní a 40 žáků v dálkové
formě studia.
Teoretické a část praktického vyučování probíhá v budově školy. Další část praktického
vyučování je realizována na pracovištích smluvních partnerů a také u jiného školského
subjektu.
Stravování mají žáci zajištěno ve školní jídelně, kde zároveň probíhá i praktické vyučová ní
gastronomických oborů.



                         Hodnocení podmínek vzdělávání
Koncepční strategie rozvoje školy vychází z hodnocení předchozích období, z priorit
a specifických cílů stanovených zřizovatelem a vytyčuje jednoznačné cíle, které jsou
v souladu s profilem absolventa a jeho uplatněním v praxi. Na školou zpracovanou koncepci
navazuje i plán rozvoje školy, ve kterém jsou jasně zpracovány postupy k dosažení
stanovených cílů. Škole se daří postupně naplňovat stanovené priority svého rozvoje. Ředitel
při řízení využívá především své dlouholeté zkušenosti a vychází z otevřené komunikace
mezi jednotlivými aktéry vzdělávání. V rámci pedagogického vedení školy delegoval
kompetence a odpovědnost za konkrétní úkoly na další pracovníky, především na své
zástupce. S pedagogickou radou, jako hlavním poradním orgánem, projednává ředitel školy
organizační záležitosti a stěžejní úkoly zaměřené na další rozvoj školy, vyhodnocuje splnění
zadaných úkolů, analyzuje vzdělávací výsledky žáků a předává souhrnné infor mace
z realizovaných kontrol. Při organizaci a hodnocení pedagogického procesu vedení školy
účelně využívá předmětové a metodické komise. Jedním z poradních orgánů ředitele je
i studentský parlament jehož činnost přispívá ke zlepšování komunikace vedení školy,
učitelů a žáků a vytváří podmínky pro jejich aktivní spolupráci při řešení případných
problémů a organizování mnoha školních aktivit.
Systém kontrolní a hospitační činnosti je jasně nastavený a jednotlivé úkoly jsou plněny.
Vedení školy pracuje se získanými výsledky hospitační činnosti, ale méně pozornosti
věnovalo sledování a vyhodnocování míry přínosu využívání poznatků z dalšího vzdělává ní
učitelů ve výuce. Vnější i vnitřní informační systém je funkční. Pro předávání informac í
škola využívá především elektronický informační systém ale také výukovou platformu
používanou v době distančního vzdělávání. Škola také v náležitém rozsahu a vhodnou
formou informuje o oborech vzdělání, podmínkách studia, organizaci přijímacího řízení
a kritériích přijetí.



2021/2022                                    2
Profesní rozvoj pedagogických pracovníků je ve škole cíleně podporován. Vedení školy se
zdokonaluje zejména v oblasti manažerských dovedností a zapojuje se do výměny
zkušeností s jinými školami. Plánování vzdělávacích aktivit je realizováno ve spolupráci
jednotlivých učitelů, metodických orgánů a vedení školy. Pozitivní dopad dalšího vzdělává ní
pedagogů ale nebyl v části sledovaného teoretického vyučování patrný.

Poradenské služby zodpovědně zajišťuje školní poradenské pracoviště (dále ŠPP) jehož
pracovnice se setkávají a aktivně řeší problémy žáků i třídních kolektivů. Zabývají se
především podněty od třídních učitelů a společně s nimi se podílí na zvyšování kvality
poskytovaných poradenských služeb. ŠPP pravidelně předává pedagogickému sboru
informace o postupech při vzdělávání žáků se SVP a také poskytuje metodickou podporu
asistentkám pedagoga, jako jednomu z využívaných podpůrných opatření. Škola věnuje
rovněž patřičnou pozornost prevenci rizikového chování žáků, kdy jsou cílené aktivity
uskutečňovány v rámci výuky, třídnických hodin i formou projektů. ŠPP ve spolupráci
s třídními učiteli průběžně sleduje a mapuje možné projevy rizikového chování a v případě
náznaku jejich výskytu situaci bezodkladně řeší podle nastavených pravidel v součinnosti se
zákonnými zástupci, popřípadě odbornými pracovišti. Pouze preventivní postup školy
v oblasti péče o žáky s rizikem neúspěchu není optimálně nastaven, chybí konkrétní strategie
sdílená všemi pedagogickými pracovníky, sjednocení jejich postupu a průběžné sdílení
informací o pokroku těchto žáků, což omezuje efektivitu poskytované podpory. V průběhu
školního roku škola realizuje vhodné aktivity, které cíleně reagují na problematické oblasti
vztahů mezi žáky. Žákům prvních ročníků pravidelně zajištuje adaptační kurz, který
podporuje vytváření pozitivního klimatu v třídních kolektivech. Průběžně navrhova né
postupné kroky a vyhodnocení jednání si všichni zainteresovaní účastníci školy vzájemně
předávají prostřednictvím vnitřního informačního systému. Do jednání se aktivně zapojuje
i ředitel školy. Tato aktivita je žáky vyhodnocována a jejich připomínky využity jako
podněty na další roky. Jasně nastavená pravidla komunikace, účinná spolupráce mezi
pedagogy, žáky, členy ŠPP a v případě potřeby také zákonnými zástupci, pomáhají škole
řešit ojediněle se vyskytující sociálně-patologické jevy již v počátečních stádiích. Škola
zajišťuje koncepční podporu nadaným žákům jejich účastí na soutěžích, v kroužcích
i jazykových pobytech v zahraničí. Také při besedách s žáky devátých ročníků se tito žáci
jednotlivých oborů prezentují praktickými ukázkami. ŠPP věnuje dostatečnou pozornost
žákům při orientaci v nabídce dalšího studia nebo pomáhá při rozhodování spojené s jejich
profesní volbou. Volbu žáků škola sleduje a získané informace vyhodnocuje.

V období od poslední inspekční činnosti škola realizovala řadu investičních akcí, které měly
pozitivní dopad na prostředí pro výuku žáků. Vedení školy věnuje systematickou pozornost
vytváření estetického a podnětného prostředí, což bylo zřejmé v průběhu inspekční činnosti.
Pro realizaci zkvalitňování materiálních podmínek efektivně využila škola i dalších zdrojů
financování.
Vztahy školy s partnery mají pozitivní dopad na celý průběh vzdělávání. Spolupráce se
zřizovatelem, zákonnými zástupci, školskou radou a především širokou řadou partnerů při
zajišťování praktického vyučování je funkční. Škola získala titul Škola roku 2014, který jí
udělila Asociace hotelů a restaurací České republiky za příkladnou přípravu žáků pro
budoucí profesi.
Škole se daří plnit i jeden ze strategických cílů, kterým je zapojení odborníků z praxe do
výuky formou přednášek, besed a kurzů. Mezi významné partnery školy patří také instituce
a úřady na místní i regionální úrovni. Žáci i pedagogové také intenzivně spolupracují
s mnoha občanskými sdruženími a neziskovými organizacemi, což pozitivně působí na


2021/2022                                    3
rozvoj sociální gramotnosti žáků. K hlavním prioritám školy patří i rozvoj mezinárod ní
spolupráce s partnerskými organizacemi a zapojení školy do mezinárodního projektu
Erasmus+.



                          Hodnocení průběhu vzdělávání
Výuka byla sledována jak v teoretických všeobecně vzdělávacích a odborných předmětech,
tak i v praktickém vyučování na školních i smluvních pracovištích.
Většina sledovaných teoretických vyučovacích hodin byla dobře organizačně i obsahově
připravena. Jednou z priorit vzdělávání ve škole je podpora rozvoje cizojazyčné gramotnosti,
což se projevilo i při hospitační činnosti. Ve výuce žáci dodržovali nastavená pravidla
a vyučovací hodiny nebyly narušovány žádnými kázeňskými problémy. Učitelé uplatňova li
výchovné a vzdělávací strategie deklarované v platných vzdělávacích programech
jednotlivých oborů. Využívali k dosažení cíle hodiny často dostupné pomůcky a digitá lní
technologie, ale pro zefektivnění výuky chyběla větší míra využívání vyhledávání informac í
z různých zdrojů samotnými žáky. V některých hodinách, kde byla využita práce ve
dvojicích nebo ve skupině, byly účelně rozvíjeny sociální kompetence žáků a podporován
rozvoj jejich komunikační dovednosti. Rezervy byly často v organizaci vyučovací hodiny,
učitelé vždy v úvodu seznamovali žáky s obsahem hodiny, v závěru si ale zpravidla
ponechali jen malý nebo žádný prostor pro společné zhodnocení dosažených cílů. Obsahová
diferenciace výuky vzhledem k individuálním vzdělávacím potřebám žáků byla velmi
zřídka uplatněna. Učitelé často využívali spíše formu okamžité pomoci jednotlivc ům.
Asistentky pedagoga vstřícně pomáhaly žákům se SVP, účinně podporovaly jejich zapojení
do vyučovaných aktivit a poskytovaly přiměřenou pomoc při pochopení zadaného úkolu.
Běžně bylo využíváno průběžné motivační hodnocení, ojediněle bylo zařazeno
sebehodnocení nebo vzájemné hodnocení žáků.
V rámci výuky vzdělávací oblasti Jazyk a jazyková komunikace byla u žáků cíleně rozvíjena
čtenářská a jazyková gramotnost s důrazem na rozvoj jejich komunikativních dovedností
a osvojení si mluvnických kategorií. V českém jazyce dostávali žáci dostatek příležitos tí
k verbálnímu projevu převážně formou spolupráce ve skupinách. Pro žáky se SVP byly
záměrně voleny diktáty formou doplňovačky s možností časového navýšení. Ve většině
hospitovaných vyučovacích hodin anglického jazyka vyučující vhodně zařazovali pestré
aktivizační metody. Vyjadřovací schopnosti žáků byly posilovány zejména prostřednictvím
řízeného rozhovoru s učitelem, ale jen v části hodin byla využita vzájemná komunikace
žáků. K rozvoji cizojazyčné gramotnosti žáků přispívalo vytvořené cizojazyčné prostředí
a převažující komunikace v cílovém jazyce. Většina žáků byla schopna při konverzaci na
zadané téma reagovat a na dobré úrovni se vyjádřit. Výuka v hospitovaný předmětech
přírodovědného vzdělávání byla vedena odborně správně, s různou úrovní žákovských
znalostí a dovedností. Převažovala frontální výuka, která byla v některých hodinách
doplněna samostatnou prací žáků nebo prací ve skupinkách. V předmětu informatika byl,
díky promyšlené organizaci vyučování a adekvátně vhodně volené samostatné práci žáků,
jejich přístup k činnostem aktivní. Dostávali potřebný prostor k opakování učiva, osvojování
nově získaných znalostí a někdy i k jejich prezentaci, což napomáhalo rozvoji jejich
komunikativních dovedností.
Ve výuce odborných předmětů byli žáci vhodně vedeni k dodržování správné odborné
terminologie a vyučující propojovali efektivně vzdělávací obsah s jejich reálnými
zkušenostmi z běžného života i praktického vyučování. Účelně byly uplatňová ny
mezipředmětové vztahy, tematické celky nebyly probírány izolovaně, ale vyučující je úzce


2021/2022                                    4
provazovali s ostatními odbornými předměty. Často však byla komunikace žáků jen stručná
a vyučující nevytvářeli podmínky pro složitější vyjadřování žáků. To se více projevilo
v hodinách, kdy vyučující využívali ke komunikaci pouze formu řízeného rozhovoru, do
kterého se často zapojovali pouze někteří žáci.
Hodiny tělesné výchovy byly využity k pestrým pohybovým aktivitám, které byly vhodně
zvoleny vzhledem ke vzdělávacím cílům. Žáci pracovali individuálně, ve dvojici i ve
skupině, vzájemně se podporovali, zažívali úspěch. Učitelé instruovali žáky, předváděli nové
cvičební prvky a poukazovali na prevenci úrazů.
V pracovních skupinách pod dohledem učitelů odborného výcviku byla zajištěna účelná
organizace prováděných pracovních činností žáků, které probíhaly v souladu s tematickým
rozvržením učiva. Výuka byla realizována formou práce na konkrétních úkolech v rámci
oboru, případně se žáci věnovali procvičování již získaných dovedností. Učivo vhodně
navazovalo na jejich teoretické znalosti. Učitelé rozvíjeli schopnosti žáků porozumět zadání
úkolu, dohlíželi, zda žáci efektivně pracují a v průběhu vyhodnocovali jejich samostatné
úsilí při zpracování úkolů. Z hlediska motivace žáků se pozitivně uplatňovala především
individuální podpora. Průběžná kontrola samostatné práce byla zaměřena zejména
na správnost provádění jednotlivých pracovních činností, důraz byl kladen na dodržování
pracovních technik, znalost stanovených pravidel s používanými prostředky a dodržování
technologických postupů. V komunikaci byl kladen důraz na dodržování odborné
terminologie. Kromě odborných kompetencí byly ve výuce rozvíjeny zejména kompetence
komunikativní, sociální a personální. U většiny žáků byla patrná samostatnost při práci
a zvládnutí pracovních operací.



                          Hodnocení výsledků vzdělávání
Pro hodnocení výsledků vzdělávání žáků jsou ve školním řádu stanovena podrobná pravidla,
včetně jednotně nastavených transparentních postupů a kritérií hodnocení pro jednotlivé
vyučovací předměty nebo vzdělávací oblasti. Dosahované vzdělávací výsledky žáků
pedagogové průběžně ověřují s využitím běžných interních nástrojů, nejčastěji formou
písemného a ústního zkoušení nebo ověřování praktických dovedností žáků. Informova no st
žáků i jejich zákonných zástupců o vzdělávacích výsledcích je dobře zajištěna elektronick ým
informačním systémem i pravidelnými třídními schůzkami.

Dosahované skupinové i individuální výsledky vzdělávání žáků, včetně výsledků
při ukončování jejich studia škola soustavně sleduje a vyhodnocuje, a to na úrovni vedení
školy, metodických orgánů, třídních učitelů i společně v rámci čtvrtletních jednání
pedagogické rady. Zápisy z jednání pedagogické rady a podrobné analýzy prospěchu
i absence žáků dokládají systematickou evidenci a sumarizaci výsledků vzdělávání žáků,
menší pozornost je však věnována analýze příčin školní neúspěšnosti.

Pro zlepšení výsledků vzdělávání žáků přijala škola již řadu opatření, jejich pozitivní dopad
se však doposud ve výsledcích vzdělávání žáků výrazněji neprojevil. V nastavení systému
práce školy s výsledky vzdělávání žáků se projevily rezervy. Účinnost přijímaných opatření
ke zlepšení úspěšnosti žáků není důsledně a systematicky vyhodnocována.
Celkové výsledky vzdělávání žáků jsou za poslední tři školní roky srovnatelné.
V průběžných výsledcích vzdělávání žáků se opakovaně vyskytuje vyšší míra neúspěšnýc h
žáků, kteří na konci klasifikačního období neprospěli nebo nebyli hodnoceni. V mnoha


2021/2022                                    5
případech neuspokojivé výsledky žáků negativně ovlivňuje jejich nepravidelná školní
docházka. Škola se problému vysoké absence žáků důsledně věnuje. Pravidla pro omlouvá ní
absence jsou nastavena ve školním řádu, který mimo jiné upravuje hranici absence pro
hodnocení ve vyučovacím předmětu s cílem motivovat žáky k pravidelné účasti ve výuce.
Třídní učitelé prospěch, absenci i chování žáků průběžně sledují a v případě potřeby ve
spolupráci se školním poradenským pracovištěm vyvolávají četná jednání se žáky a jejich
zákonnými zástupci (rodiči). Do průběžných výsledků vzdělávání části žáků se často
negativně promítá také nízká motivace k dosahování dobrých výsledků a nepřizpůsobe ní
pravidelnému školnímu režimu. Důsledkem je vysoký počet žáků, kteří své vzdělává ní
předčasně ukončují.
Výsledky žáků při ukončování jejich vzdělání mají dlouhodobě nižší úroveň. Zejména
úspěšnost žáků většiny oborů zakončených maturitní zkouškou byla nižší v porovnání
s ostatními školami ve stejné skupině oborů za celou Českou republiku. Dlouhodobě lepších
výsledků dosahují žáci oboru cestovní ruch a naopak nejméně úspěšní jsou žáci
nástavbového oboru podnikání. U tříletých oborů v posledních třech letech dokončilo
úspěšné své vzdělávání závěrečnou zkouškou zhruba 80 % žáků.
Na výsledky žáků v jednotlivých oblastech vzdělávání škola reagovala a ve školním
vzdělávacím programu upravila časovou dotaci u stěžejních vyučovacích předmětů. Žákům
se studijními problémy a žákům závěrečných ročníků je věnována zvýšená pozornost.
V letošním školním roce bylo realizováno pro tyto žáky doučování, a to nejen
prostřednictvím národního plánu doučování, ale také vlastními aktivitami školy. Efektivní
studijní podporu poskytují učitelé žákům prostřednictvím elektronické komunikač ní
platformy (dostupné učební materiály, prezentace apod.). Možnost individuálních či
skupinových konzultací s učiteli žáci využívají v malé míře, v průběhu hospitovanýc h
vyučovacích hodin nebylo patrné, že by vyučující k využití této formy podpory žáky
jakýmkoliv způsobem motivovali.
Profesnímu rozvoji žáků a posilování jejich odborných kompetencí uplatnitelných na trhu
práce věnuje škola prioritní pozornost. Přínosná je zejména realizace praktického vyučová ní
na reálných pracovištích smluvních partnerů, výuka formou projektových dnů, zapojení žáků
do různorodých akcí školy a zakázek komerčních subjektů, stejně jako spolupráce
s odborníky z praxe ve výuce. Škola vhodně motivuje žáky k účasti v soutěžích či
přehlídkách s pestrým zaměřením, část těchto soutěží a olympiád organizuje škola nejen pro
své žáky. Iniciativu a úspěšnost žáků škola sleduje a oceňuje. Vzdělávání žáků je vhodně
doplňováno a zpestřováno častým zařazováním zajímavých odborných i jiných exkurzí, což
přispívá k přirozenému propojení vzdělávacího obsahu s běžným životem a odbornou praxí.



                                         Závěry
Vývoj školy
- Zkvalitnění materiálních podmínek pro vzdělávání
- Rozšíření vzdělávací nabídky školy realizací nových zaměření stávajících oborů
Silné stránky
- Efektivní práce školního poradenského pracoviště má pozitivní dopad na snížení počtu
  případů rizikového chování žáků ve škole




2021/2022                                    6
- Estetické a podnětné prostředí školy podporuje vytváření příznivého klimatu pro
  vzdělávání
- Získávání a využívání finančních prostředků z více zdrojů přispělo ke zkvalitně ní
  materiálních podmínek pro výuku


Slabé stránky a/nebo příležitosti ke zlepšení
- Ve sledované výuce věnovali učitelé méně pozornosti organizaci hodiny, a to zvláště
  jejím závěrům
- Výsledky žáků při ukončování vzdělávání maturitní zkouškou jsou dlouhodobě na nižší
  úrovni
- Systém práce se vzdělávacími výsledky vykazuje nižší účinnost bez výraznějšího dopadu
  na jejich zlepšování
Doporučení pro zlepšení činnosti školy
- Při hospitační činnosti se více zaměřit na strukturu vyučovacích hodin a efektivitu
  využívání poznatků z dalšího vzdělávání pedagogů
- Usilovat o rozšíření školního poradenského pracoviště o školního psychologa
- Jednotně nastavit sdílený systém péče o žáky s rizikem školního neúspěchu, motivo vat
  žáky a pedagogické pracovníky k jeho uplatňování a pravidelně vyhodnocovat jeho
  účinnost.
- Provést důkladnou analýzu příčin neúspěšnosti žáků v průběhu vzdělávání i při jeho
  ukončování a na základě této analýzy přijmout a průběžně ověřovat adekvátní opatření
  pro zlepšení výsledků vzdělávání žáků



Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.



                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 15 dnů odstranit nedostatky zjištěné při inspekční činnosti a ve stejné lhůtě
písemně informovat Českou školní inspekci, jak byly nedostatky odstraněny a jaká
byla přijata opatření k prevenci nedostatků zjištěných při inspekční činnosti a ve stejné
lhůtě písemně informovat Českou školní inspekci, jaká byla přijata opatření.
Zprávu zašlete na adresu Česká školní inspekce, Jihomoravský inspektorát, Křížová
22, 603 00 Brno, případně prostřednictvím datové schránky (g7zais9), nebo na e-
podatelnu csi.b@csicr.cz s připojením elektronického podpisu.




2021/2022                                  7
            Seznam dokladů, o které se inspekční zjištění opírají
 1.    Zakladatelská listina Střední odborné učiliště a Střední odborná škola SČMSD,
       Znojmo, s.r.o. ze dne 29. května 2014
 2.    Jmenování do funkce ředitele, ze dne 26. srpna 2005
 3.    Výpis z obchodního rejstříku, vedeného Krajským soudem v Brně oddíl C, vložka
       8973, ze dne 17. března 2022
 4.    Školní vzdělávací programy realizovaných oborů platné v době inspekční činnosti
 5.    Školní řád Střední odborné školy Znojmo účinný od 1. září 2017 (včetně aktualiza c í)
 6.    Třídní knihy ve školním roce 2021/2022 (vč. zápisu o seznámení žáků se školním
       řádem z první třídnické hodiny)
 7.    Smlouvy o studiu (vzorek)
 8.    Výroční zpráva o činnosti školy za školní rok 2020-2021 ze dne 8. 10. 2021
 9.    Organizační schéma SOU a SOŠ
10.    Plán kontrolní činnosti SOU a SOŠ ve školním roce 2021/2022
11.    Záznamy z hospitační činnosti - vzorek
12.    Zápisy z jednání metodických a předmětových komisí (vzorek)
13.    Zápisy z jednání pedagogické rady v roce 2021/2022
14.    Elektronický informační systém školy vedený ve školním roce 2021/2022
15.    Rozvrhy hodin platné v době inspekční činnosti
16.    Personální dokumentace (vzorek)
17.    Webové stránky školy
18.    Směrnice k poskytování poradenských služeb ve škole platnost od 1. 9. 2021
19.    Evidence žáků se specifickými poruchami učení ve školním roce 2021 – 2022
20.    Školní preventivní strategie (2022-2025) s účinností od 1. 2. 2022
21.    Minimální preventivní program pro školní rok 2021/2022 účinný od 1. 9. 2021
22.    Program proti šikanování s účinností od 31. 8. 2011
23.    Krizový plán školy s účinností od 31. 8. 2011
24.    Přehled záznamů z jednání se žáky ve školním roce 2021-2022 včetně návrhů na
       doučování čí pedagogickou intervenci
25.    Konzultační hodiny po všechny žáky školy ve školním roce 2021/2022
26.    Podklady školy pro hodnocení výsledků vzdělávání žáků za školní roky 2018/2019
       až 2021/2022
27.    Opatření ke zvýšení úspěšnosti žáků pro jednotlivé předmětové/metodické komise
       pro školní rok 2021/2022
28.    Termíny a hodnocení zkoušek v náhradním termínu za 2. pololetí školního roku
       2020/2021 a 1. pololetí školního roku 2021/2022
29.    Odchody a příchody žáků, změny oborů – seznamy žáků ve školním roce 2021/2022
30.    Zadání maturitní zkoušky – praktické části – vzorek
31.    Přeřazovací plány pro školní rok 2021/2022
32.    Smlouvy o zajištění praktického vyučování pro školní rok 2021/2022 - vzorek
33.    Plán kontrol provozoven a učitelů odborného výcviku na školní rok 2021/2022
34.    Kontrola provozních pracovišť odborného výcviku ve školním roce 2021/2022



2021/2022                                    8
35.    Odměna za produktivní práci žáků, účinnost od 1. 1. 2022
36.    M 8 Výkaz o střední škole podle stavu k 30. 9. 2021 ze dne 8. října 2021
37.    Dokumentace k ekonomickému hodnocení školy a k bezpečnosti a ochraně zdraví
       žáků v době pobytu ve škole



                                            Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na výše uvedenou adresu, a to k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Ing. Ilona Ptáčková, školní inspektorka,              Ing. Ilona Ptáčková v. r.
 vedoucí inspekčního týmu
 Ing. Lenka Skotáková, školní inspektorka             Ing. Lenka Skotáková v. r.


 Ing. Alena Svobodová, školní inspektorka             Ing. Alena Svobodová v. r.


 Mgr. Pavel Fridrich, školní inspektor                 Mgr. Pavel Fridrich v. r.


 Ing. Jiří Koc, kontrolní pracovník                       Ing. Jiří Koc v. r.


V Brně 19. 4. 2022


Datum a podpis ředitele školy potvrzující projednání a převzetí inspekční zprávy


 Mgr. Libor Hanzal,                                    Mgr. Libor Hanzal v. r.
 ředitel školy

Ve Znojmě 25. 4. 2022




2021/2022                                      9
