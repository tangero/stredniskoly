                                    Česká školní inspekce
                                  Jihomoravský inspektorát
                                  Křížová 22, 603 00 Brno
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIB-2176/23-B
                                      Sp. zn. ČŠIB-S-412/23-B


Název                               Střední pedagogická škola Boskovice,
                                    příspěvková organizace
Sídlo                               Komenského 345/5, 680 11 Boskovice
E-mail                              reditel@spgs-bce.cz
IČO                                 62 073 117
Identifikátor                       600 013 367
Právní forma                        příspěvková organizace
Zastupující                         Mgr. Leona Valterová
Zřizovatel                          Jihomoravský kraj
Místa inspekční činnosti            Komenského 342/7, 343/5, Boskovice


Inspekční činnost na místě          23. 10. 2023 − 25. 10. 2023

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) školského zákona.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.


                                         Charakteristika
Střední pedagogická škola Boskovice, příspěvková organizace (dále „škola“) vykonává
činnost střední školy, domova mládeže a školní jídelny – výdejny. Střední odborné vzdělání
zakončené maturitní zkouškou je uskutečňováno v denní formě v oborech 75-31-M/01
Předškolní a mimoškolní pedagogika, 75-41-M/01 Sociální činnost a 78-42-M/03
Pedagogické lyceum. K 30. září 2023 poskytovala škola vzdělávání 263 žákům v devíti
třídách. Z tohoto počtu byly 4 % žáků se speciálními vzdělávacími potřebami (dále „SVP“)
a 0,4 % mimořádně nadaných žáků. Kapacita střední školy je naplněna ze 73 % nejvyššího
povoleného počtu žáků, což je o 20 % méně než při poslední inspekční činnosti, důvodem
je omezená kapacita prostor školy.
Škola nabízí žákům ubytování ve vlastním domově mládeže (dále „domov“), který poskytuje
výchovně vzdělávací činnost navazující na činnost školy. K 30. září 2023 zde bylo 40
ubytovaných ve dvou až čtyřlůžkových pokojích, ty jsou rozděleny do dvou výchovnýc h
skupin.
Školní jídelna – výdejna poskytuje stravování pro žáky a zaměstnance školy. Ubytované
v domově mládeže mají zajištěnou celodenní stravu.
Škola má statut „Fakultní škola filozofické fakulty“, v rámci programu „Finanční gramotnost
do škol“ získala zlatý certifikát „Finančně gramotná škola“.


                         Hodnocení podmínek vzdělávání
Ředitelka školy (dále „ředitelka“) zpracovala koncepci rozvoje pro období 2022 - 2025, která
navazuje na koncepci z předešlých let. Ve spolupráci s předsedy předmětových komisí na
základě autoevaluace předchozího období vytvořila strategii rozvoje. V těchto nových
dokumentech jsou stanoveny hlavní i dílčí cíle rozvoje, podle kterých škola plánuje svou
činnost a jejichž plnění je vedením školy každoročně vyhodnocováno. Strategie rozvoje je
zaměřena na oblast materiálních a prostorových podmínek, personální, vzdělávac í
a výchovnou. Jsou určeny nástroje k dosažení cílů a kritéria jejich vyhodnocení. Pedagogové
se svým aktivním zapojením v projektech, spolupráci s partnerskými organizacemi, svým
profesním rozvojem a vzájemnou spoluprací podílí na postupném naplňování jednotlivýc h
cílů koncepce. Ředitelka účelně delegovala některé kompetence na své zástupce. Kvalitu
průběhu vzdělávání sleduje vedení školy prostřednictvím pravidelné hospitační činnosti.
Hospitační činnost vedení školy je účelně provázána se systémem dalšího vzdělává ní
pedagogických pracovníků (dále „DVPP“). Pedagogové mají zavedena portfolia, ve kterých
si plánují a následně realizují svá vzdělávání. Vedení školy porovnává učiteli absolvované
vzdělávací akce s výsledky hospitační činnosti, autoevaluací pedagogů a při motivačním
pohovoru analyzuje výsledky dopadu DVPP na kvalitu výuky a osobnostní rozvoj pedagogů.
Činnost předmětových komisí má pozitivní dopad v oblasti didaktiky a metodiky vyučová ní,
provázání mezipředmětových vztahů ve výuce a účasti pedagogů na vzájemnýc h
hospitacích. Dopad nastaveného systému vzdělávání pedagogů a práce předmětových
komisí se pozitivně projevil ve výuce.
Školní poradenské pracoviště tvoří erudovaný tým s příjemným zázemím pro všestrannou
pomoc žákům při studiu. Školní psycholožka a současně koordinátorka poradenského
pracoviště pravidelně konzultuje s metodičkou prevence a s výchovnou poradkyní potřeby
žáků se SVP, příčiny školního neúspěchu a zakázky třídních kolektivů ve vztahovýc h
záležitostech prostřednictvím celodenních programů na sebepoznání a sebeprezentaci žáků.
Škola všestranně pečuje o pozitivní klima v žákovských kolektivech prostřednictví m
adaptačních kurzů, výjezdových akcí i pravidelných třídnických hodin, které se konají ve
spolupráci třídních učitelů a školní psycholožky. Realizací preventivních aktivit a programů
škola uskutečňuje specifickou prevenci rizikového chování. Pedagogům se dostává efektivní
metodická podpora při aplikaci psychologických a speciálně pedagogických poznatků


                                            2/8
a dovedností do vzdělávací činnosti. Díky tomu dochází k včasnému podchycení
problémových oblastí a případnému bezodkladnému řešení. Nadaným žákům škola věnuje
zvýšenou pozornost, žáci si sami tvoří portfolia s vlastním plánem svého osobnostního
rozvoje se sebehodnocením. Další kariérní dráhu či studium na vysoké škole konzultují žáci
s kariérovou poradkyní. Díky empatickému přístupu pedagogů a vhodnou volbou interve nce
je ve škole vytvořena kvalitní podpora všem žákům s ohledem na jejich individuální potřeby.
Škola má pro zajištění realizace praktického vyučování dostatek smluvních pracovišť
poskytujících odborné vzdělávání, v nichž žáci realizují své odborné praktické vzdělává ní.
Formální nedostatky byly identifikovány v náležitostech smluv o spolupráci se smluvními
partnery při realizaci praktického vyučování.
Domov sídlí v budově školy, prostory ubytovacích jednotek jsou komfortně vybaveny, jeho
provoz zajišťují tři vychovatelé a asistentka pedagoga. V jeho prostorách jsou také
odpočinkové místnostmi pro možnost relaxace i organizace některé z odpoledních aktivit
zaměřené na rukodělné a jiné činnosti. Domov dále pro ubytované organizuje také
tělovýchovné a kulturní aktivity. Vzhledem k propojení s budovou školy mohou žákyně po
domluvě využívat vybavení školy k upevňování svých dovedností (např. hry na hudební
nástroje).
Efektivní komunikace uvnitř školy i směrem k žákům a zákonným zástupcům probíhá
prostřednictvím elektronického informačního systému školy.
Adekvátní pozornost je věnována zajištění bezpečnosti a ochraně zdraví zavedením nového
bezpečnostního systému školy a prevenci vzniku úrazů, škola vykazuje nižší index
úrazovosti v porovnání s celorepublikovým průměrem.
Škola provozuje také rozsáhlou doplňkovou činnost, ze které získává další finanč ní
prostředky, které využívá také ke zlepšení materiálních a prostorových podmínek, od
poslední inspekční činnosti došlo např. k renovaci podlahových krytin, nákupu nových
pomůcek, výpočetní techniky a dalším.


                          Hodnocení průběhu vzdělávání
Společným znakem sledovaných hodin v rámci inspekční činnosti byla příjemná pracovní
atmosféra založená na vzájemném respektu a důvěře mezi aktéry vzdělávacího procesu.
Přístup pedagogů k žákům byl vstřícný a podporoval otevřenou komunikaci. Ve většině
hospitovaných hodin byli žáci vhodně motivováni ke vzdělávání, do kterého se aktivně
zapojovali. Vedle frontální formy výuky byl ve výuce ve větší míře zastoupen inovativní
způsob vyučování, pedagogové využívali interaktivní metody výuky, dařilo se jim také
diferencovat vzdělávací obsah dle individuálních potřeb žáků. Většina vyučovacích hodin
byla dobře organizačně promyšlena, časová dotace byla efektivně využita, pedagogové
poskytovali žákům konstruktivní zpětnou vazbu, ti měli prostor pro závěrečné hodnocení
jejich práce i výuky. Ve většině sledovaných hodin byly rozvíjeny sociální kompetence
a komunikativní dovednosti žáků. Názornost výuky v některých hodinách podporovaly
digitální technologie.
Ve sledované výuce českého jazyka žáci většinou pracovali ve skupinách s následnou
prezentací úkolu a společným vyhodnocením. Při analýze informací, zadaných na lístcíc h
připravených pedagogy, byly efektivně rozvíjeny čtenářské strategie.
Ve sledovaných hodinách cizích jazyků žáci vedli vzájemně rozhovory či pracovali na
připravených úkolech. Ve většině hodin vyučující rozvíjeli komunikativní a sociální
dovednosti žáků vhodně zařazenými kooperativními činnostmi, dařilo se jim efektivně


                                           3/8
využívat dostupné digitální technologie. Žáci měli možnost pracovat s cizojazyčným textem
a v rámci jeho následného rozboru u nich docházelo k účinnému rozvoji jazykovýc h
kompetencí. V některých hodinách bylo učivo vhodně propojováno se zkušenostmi
samotných žáků.
V hospitovaných hodinách přírodovědných předmětů byly účelně propojeny teoretické
vědomosti s praxí, v menší části hodin byli žáci vedeni k práci se vzdělávacím cílem a méně
zdařilá byla organizace závěrů některých sledovaných hodin. K opakování učiva byly
využity vyučujícími i žáky digitální technologie.
V odborných předmětech byli žáci vedeni k samostatnému uvažování a k sebepojetí
v múzických činnostech, což vedlo k naplňování stanoveného cíle. Žáci pracovali
individuálně svým tempem. Při hospitovaných odborných praxích na pracovištích smluvníc h
partnerů bylo znatelné propojování získaných teoretických poznatků s možnostmi
praktického uplatnění žáků, kteří si s podporou vyučujících aktivní formou rozvíje li
a procvičovali dovednosti využitelné při práci s dětmi.
Ve sledovaných hodinách tělesné výchovy a tělesné výchovy s metodikou se vyučujíc í
zaměřili na rozvoj pohybových dovedností a individuálních herních činností žáků. Vyučujíc í
jim poskytovali podrobnou zpětnou vazbu, čímž přispívali nejen ke zlepšení jejich
pohybových dovedností, ale také dovedností didaktických. Ve všech vyučovacích hodinách
měli žáci možnost zapojit se do vedení činností v rámci přípravy na vyučovací jednotku nebo
v rámci zklidnění organismu na závěr.
V divadelním kroužku, kde byla nacvičována pohádka pro nejmenší diváky, byla
pozorována interakce zúčastněných, jejich sounáležitost, radost z tvořivé práce a snaha co
nejefektivněji využít čas. Vyučující podpořila motivaci a autenticitu příběhu použitím
jednoduchých kostýmů a kulis.
Sledované odpolední aktivity organizované domovem byly zaměřeny na kulturní poznání
města Boskovice, žákyně tak měly možnost se blíže seznámit s historií města při návštěvě
radnice a výstupu na věž.


                         Hodnocení výsledků vzdělávání
Výsledky vzdělávání škola průběžně sleduje a hodnotí dle pravidel uvedených ve školním
řádu. Pedagogové využívají při zjišťování úrovně dosahovaných výsledků vzdělávání žáků
a jejich pokroku metody písemného a ústního zkoušení či praktického ověřování žákovských
dovedností. Vyhodnocování prospěchu a chování žáků se analyzuje na pravidelnýc h
jednáních pedagogické rady. Žákům ohroženým školním neúspěchem nabízí škola
individuální konzultace a doučování navazující na doučování realizované v rámci Národního
plánu obnovy. Škola má zavedený efektivní systém vyhledávání a podpory nadaných žáků
spočívající ve strategických postupech práce s těmito žáky. Žáci a zákonní zástupci jsou
o výsledcích vzdělávání průběžně informováni prostřednictvím školního elektronické ho
systému i na třídních schůzkách. Průběžné vzdělávací výsledky žáků jsou za poslední tři
roky srovnatelné, neprospívajících žáků je minimum. Udělená výchovná opatření mají
motivační charakter, pochvaly výrazně převyšují nad kázeňskými opatřeními. V roce
2020/2021 došlo ke zlepšení výsledků dosažených u maturitní zkoušky. V porovnání
s celorepublikovou úrovní výsledků žáků ostatních škol byla jejich celková úspěšnost při
ukončování vzdělávání maturitní zkouškou vyšší nebo srovnatelná se školami stejné oborové
skupiny. V letech 2021/2022 až 2022/2023 však zejména v oboru sociální činnost, i přes
poskytovanou podporu školním poradenským pracovištěm, vykázala úspěšnost
u maturitních zkoušek nižší úroveň ve srovnání s celorepublikovou úrovní škol stejné
oborové skupiny. Škola přijímá opatření ke zlepšení výsledků u maturitní zkoušky v podobě



                                           4/8
přípravy k maturitní zkoušce pro čtvrté ročníky. Externí testování úrovně dosahovaných
výsledků, s výjimkou výběrového testování Českou školní inspekcí, škola nevyužívá.
Žáci se aktivně účastní řady olympiád a soutěží (výtvarné, jazykové, environmentální), kde
slaví úspěchy v krajských i v celostátní kolech. Výuka je vhodně doplňována řadou
tematických besed, exkurzí, zapojením do projektů (např. Škola pro udržitelný život, Náš
les, Hrdá škola a další), jsou rozvíjeny jejich environmentální vědomosti, kreativita, osvěta.
Žáci mají možnost rozvíjet své vědomosti, dovednosti a nadání účastí v rozmanité zájmové
činnosti organizované školou (např. jazykové kurzy, kurz znakového jazyka, zájmové útvary
se sportovním či uměleckým zaměřením, pěvecký sbor HlaHolky). Zapojením školy do
projektu Asistenti ve výuce angličtiny (Fulbright English Teaching Assistants) v loňském
roce měli žáci některých tříd možnost absolvovat výuku s rodilým mluvčím, což mělo
pozitivní dopad na rozvoj jejich jazykové gramotnosti, kterou prakticky uplatní nejen při
školních výjezdech do zahraničí. Škola zprostředkovává žákům možnost účasti na
mezinárodní zkoušce Cambridge Exams. Dle nastavené školní metodiky si žáci vedou
osobní portfolia, která zachycují jejich osobnostní a profesní vývoj, zkušenosti i jejich
úspěchy.
Efektivním nástrojem dosažení pozitivního sociálního klimatu je žákovský parlament, jehož
prostřednictvím žáci významně participují na chodu školy, přinášejí náměty k řešení a rozvíjí
tak své komunikativní a sociální dovednosti.
Prostřednictvím velmi širokého spektra organizací, se kterými škola spolupracuje, jsou žáci
motivováni k získávání kompetencí uplatnitelných v jejich dalším profesním životě.
Významnými partnery školy jsou smluvní partneři (mateřské školy, základní školy, školní
družiny, pracoviště sociálních služeb), na jejichž pracovištích je realizováno praktické
vyučování a kteří nabízí absolventům školy pracovní uplatnění v jejich oboru. V široké míře
se žáci zapojují nejen do aktivit pro školu, ale i pro veřejnost (např. divadelní vystoupení
dramatického kroužku, organizace kreativních dílen pro mateřské školy, karnevaly
pro školní družiny, vedení kroužků žákyněmi z domova mládeže v Mateřském centru
Boskovice). Osobnostní a sociální kompetence žáků jsou rozvíjeny při rozsáhlé charitativní
a dobrovolnické činnosti ve spolupráci se Senior centrem Boskovice a dalšími charitativními
organizacemi (např. při účasti na různých sbírkách, Koláč pro mobilní hospic, Štědrovečerní
polévka pro chudé i bohaté, „Adopce afrických dětí“ a další). Škola je partnerskou školou
pro Cambridge P.A.R.K. Důležitá je také její kooperace se Spolkem rodičů Střední
pedagogické školy Boskovice, který má významnou roli v podpoře a rozvoji vzdělávac íc h
a zájmových aktivit žáků školy.
Škola vytváří vhodné podmínky a motivuje své žáky k zapojení do mnoha aktivit
s pozitivním dopadem na komplexní rozvoj jejich klíčových i odborných kompetencí
a naplnění profilu absolventa. Dále sleduje uplatnění absolventů v oboru nebo dalším studiu.
Veřejnost má informace o aktuálním dění ve škole převážně prostřednictvím webových
stránek, výročních zpráv a školního časopisu „Pod Lavicí“.


                                          Závěry
Vývoj školy
   -   Změna na vedoucích pracovních místech
   -   Nový systém zabezpečení školy
   -   Zlepšení materiálních a prostorových podmínek vzdělávání



                                             5/8
      -   Rozšíření školního poradenského pracoviště o pozici školní psycholožky a poradce
          pro nadané žáky
Silné stránky
      -   Systematická podpora profesního rozvoje pedagogů má pozitivní dopad na průběh
          výuky (1.1), (2.3)
      -   Spolupráce s mnoha partnery podporuje rozvoj klíčových i odborných kompetencí
          žáků (1.5)
      -   Zapojení žáků do činnosti obce a rozmanitých dobrovolnických aktivit vede k jejich
          sociálnímu a osobnostnímu rozvoji (5.3)
      -   Škola poskytuje kvalitní podporu žákům vzhledem k jejich individuálním potřebám
          (6.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
      -   Vedení školy respektuje relevantní právní předpisy s drobnými nedostatky, které se
          projevily v zabezpečení smluv k organizaci praktického vyučování (2.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
      -   Vyhotovení smluv zajišťujících praktické vyučování dle aktuální legislativy
      -   Věnovat pozornost k organizaci závěrů hodin, práci se vzdělávacími cíli ve všech
          hodinách


                                      Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


               Seznam dokladů, o které se inspekční zjištění opírají
 1.       Zřizovací listina příspěvkové organizace Jihomoravského kraje, č. j. 20/93 ze dne
          30. 4. 2015
 2.       Jmenovací dekret, č. j. JMK 80195/2019 ze dne 3. 6. 2019
 3.       Školní vzdělávací program pro obor Pedagogické lyceum, č. j. 23-2023-VS, platný
          od 4. 9. 2023, Školní vzdělávací program Předškolní a mimoškolní pedagogika, č.j.
          21-2023-VS, platný od 4. 9. 2023, Školní vzdělávací program Sociální činnost, č.j.
          22-2023-VS, platný od 4. 9. 2023
 4.       Školní řád s účinností od 4. 9. 2023, aktualizovaný s účinností od 24. 10. 2023


                                              6/8
 5.   Školní vzdělávací program Domova mládeže při Střední pedagogické škole, platný
      od 4. 9. 2023
 6.   Vnitřní řád domova mládeže SPgŠ Boskovice, platný od 1. 9. 2020,
      čj. DM-1-2020-VS, včetně dodatku č. 1, platného od 1. 9. 2023
 7.   Hospitační záznamy vedené ve školním roce 2023/2024, 2022/2023
 8.   Zápisy z jednání pedagogické rady ve školním roce 2022/2023, 2023/2024
 9.   Zápisy ze schůzek předmětových komisí ve školním roce 2022/2023, 2023/2024
10.   Elektronický informační systému školy (přehledy klasifikace, hodnocení žáků) ve
      školním roce 2022/2023
11.   Rozvrhy hodin tříd a vyučujících ve školním roce 2023/2024
12.   Dokumentace školního poradenského pracoviště vedená ve školním roce 2023/2024,
      Systém podpory nadaných žáků ve školním roce 2023/2024
13.   Osobní dokumentace žáků se speciálními vzdělávacími potřebami ve školním roce
      2023/2024
14.   Osobní písemnosti žáků vedené ve školním roce 2023/2024
15.   Smlouvy k zabezpečení učební praxe ve školním roce 2023/2024, Dohody
      o spolupráci v otázkách zabezpečení odborné praxe žáků ve školním roce 2022/2023
16.   Pokyn ředitelky školy pro zabezpečení odborné pedagogické praxe žáků ze
      dne 14. 9. 2023, příloha 1. Činnosti žáka při výkonu odborné praxe a rámcová podoba
      deníku odborné praxe ve školním roce 2023/2024, příloha 2. Hodnocení odborné
      praxe
17.   Plán dalšího vzdělávání pedagogických pracovníků, portfolia pedagogů
18.   Výkaz M8 o střední škole k 30. 9. 2023
19.   Smlouva o zajištění dodávky a výdeje stravy ze dne 7. 8. 2023
20.   Zpráva o výsledcích dotazníkového šetření v rámci autoevaluace školy 2022/2023
21.   Výroční zpráva o činnosti školy za rok 2020/2021, 2021/2022, 2022/2023
22.   Inspekční zpráva č. j. ČŠIM-775/16-M ze dne 30. 5. 2016
23.   Zápis z jednání s ředitelkou školy ze dne 24. 10. 2023


                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy




                                          7/8
 Mgr. Kateřina Veselá, školní inspektorka, vedoucí inspekčního týmu
 Ing. Lenka Skotáková, školní inspektorka
 Mgr. Jakub Mojžíš, školní inspektor
 Mgr. Regina Smíšková, školní inspektorka
 Ing. Hana Šarounová, kontrolní pracovnice
 Mgr. Blanka Prachařová, školní inspektorka
15. 11. 2023




                                          8/8
