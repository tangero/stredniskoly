                                     Česká školní inspekce
                                    Středočeský inspektorát
__________________________________________________________________________________________________________ __




                         IN S P E K Č N Í ZP R ÁVA
                                          Čj. ČŠIS-1163/21-S


Název                                Gymnázium Hostivice, příspěvková organizace
Sídlo                                Komenského 141, 253 01 Hostivice
E-mail                               info@gymnazium-hostivice.cz
IČ                                   72081422
Identifikátor                        691002339
Právní forma                         Příspěvková organizace
Zastupující                          Ing. Bc. Petra Šnajberková
Zřizovatel                           Středočeský kraj
Místo inspekční činnosti             Komenského 141, Tyršova 201, U Zámecké zdi 1704,
                                     253 01 Hostivice
Termín inspekční činnosti            14. - 15. a 18. - 19. října 2021


Inspekční činnost byla zahájena předložením pověření k inspekční činnosti.


                                  Předmět inspekční činnosti

Zjišťování a hodnocení podmínek, průběhu a výsledků vzdělávání podle přísluš nýc h
školních vzdělávacích programů (dále ŠVP), naplňování ŠVP a jeho souladu s právními
předpisy a rámcovým vzdělávacím programem podle § 174 odst. 2 písm. b) a c) zákona
č. 561/2004 Sb., ve znění pozdějších předpisů.

                                          Charakteristika

Gymnázium Hostivice, příspěvková organizace, vykonává činnost střední školy (dále
„škola“). Škola vzdělává 312 žáků v denní formě osmiletého (234 žáků) a čtyřletého



2021/2022
(78 žáků) oboru vzdělání s maturitní zkouškou. Naplněnost školy se zvýšila od minulé
inspekční činnosti v roce 2014 z 52 % na 98 %.

Škola identifikuje čtyři žáky se speciálními vzdělávacími potřebami, z toho tři se vzděláva jí
podle individuálního vzdělávacího plánu (dále IVP). Jedenáct žáků s odlišným mateřským
jazykem je bez jazykové bariéry. Ředitelka povolila dalším sedmi žákům IVP z důvodu
jejich vzdělávání v zahraničí.
Škola využívá další dvě místa poskytovaného vzdělávání a školských služeb, a to sokolovnu
v Tyršově ulici a školní jídelnu v místní základní škole v ulici U Zámecké zdi.

                         Hodnocení podmínek vzdělávání
Ředitelka školy (dále „ředitelka“) splňuje předpoklady pro výkon své funkce. Byla
jmenována po konkurzu v roce 2011. Organizační schéma postupně upravovala, podařilo
se jí vytvořit funkční strukturu řízení. Pravomoci delegovala na dva zástupce (pro
pedagogickou a pro provozní a ekonomickou činnost). Ve své koncepci má škola stanoveny
jasné a měřitelné cíle i konkrétní cesty k jejich dosažení. Koncepci ředitelka pravidelně
vyhodnocuje a rozšiřuje pro další období. Daří se získávání finančních prostředků
z dotačních titulů, zvyšování kvality výuky zařazováním projektových dnů, mimoškolníc h
akcí a exkurzí či prohlubování cizojazyčných kompetencí učitelů pro efektivní zařazování
prvků metody CLIL do výuky. Zatím se nedaří rozšířit nabídku cizích jazyků nebo zajistit
část jejich výuky rodilým mluvčím.
Způsob komunikace je funkční, byl vhodně doplněn o využívání platformy z období
distanční výuky. Od minulé inspekční činnosti byl založen žákovský parlament, který však
nebyl v posledních dvou letech příliš aktivní.
Škola má nastaveny kontrolní a hodnoticí mechanismy, jejich potenciál ale využívá pouze
částečně. V době od minulé inspekční činnosti byly vhodně nově zřízeny předmětové
komise, které pracují pravidelně. Projednávaly však zejména organizační záležitos ti
či plnění školních vzdělávacích programů. Přestože všichni pedagogové spolupracují
a sdílejí informace, v oblasti práce s analýzou výsledků a v nastavení systémových opatření
k jejich zlepšení má škola příležitosti ke zlepšení.
Na pedagogickém vedení se efektivně podílí zástupkyně ředitelky. Kontrolní činnost
na základě svého plánu pravidelně vyhodnocuje. Hospitační záznamy se zaměřují nejen
na stanovení cíle hodiny, její průběh, zjištěná pozitiva a negativa, ale správně obsahují
i shrnující závěr s konkrétními doporučeními, se kterými jsou učitelé seznamová ni.
Ze sledované výuky však bylo patrné, že doporučení jsou ve vyučování uplatňována pouze
částečně. Zásadní záležitosti pedagogického řízení projednává rovněž pedagogická rada.
Škola se výsledky vzdělávání žáků zabývá, avšak pouze na úrovni statistické ho
vyhodnocování.
Vedení školy dbá na zajištění odborné a pedagogické úrovně vzdělávání. Od minulé
inspekční činnosti se podařilo stabilizovat rostoucí většinou odborně kvalifiko va ný
pedagogický sbor. Učitelé, kteří nesplňují předpoklady odborné kvalifikace, si své vzdělání
doplňují studiem. Pedagogové se podporují, dobře vzájemně spolupracují při realizac i
projektů, zajišťování akcí školy nebo v koordinačních týmech či při vzájemnýc h
hospitacích. Všichni učitelé využívají dalšího vzdělávání vhodně zaměřeného mimo jiné
na oblast nových metod a forem vyučování, což se projevilo ve sledované výuce některých
předmětů. Poradenské služby převážně účelně vykonávají dvě kvalifikované výchovné
poradkyně a nekvalifikovaná školní metodička prevence. Plánovitě a operativně


2021/2022                                     2
spolupracují jak navzájem,    tak i s ostatními pedagogickými pracovníky či externími
odborníky.
Škola průběžně zkvalitňuje vybavení potřebné k výuce a zajišťuje modernizaci didaktické
techniky. Daří se obnovovat dostatečný počet počítačů i notebooků. Od minulé inspekční
činnosti se výrazně zlepšilo vybavení školy pomůckami pro výuku přírodovědnýc h
předmětů a pro práci v laboratořích. Jejich využití bylo ve sledovaných hodinách efektivní.
Prostory pro výuku i pro relaxaci jsou upravené a funkční, nicméně škola má příležito st
k zamyšlení ve využívání auly v přízemí budovy také pro vrstevnická setkávání žáků.
Pozornost bezpečnosti a ochraně zdraví žáků škola věnuje stanovením pravidel a postupů
ve vnitřních předpisech, s nimiž jsou žáci prokazatelně seznamováni. Míra úrazovosti
je nízká, pouze na začátku letošního školního roku došlo ke zvýšenému počtu úrazů v tělesné
výchově. Škola následně správně zintenzivnila preventivní opatření k jejich snížení.
Škola rozvíjí funkční vztahy se zřizovatelem, s partnery z řad zástupců města, se školami
i v rámci projektu e-twinning a se zákonnými zástupci v rámci spolku rodičů.

                          Hodnocení průběhu vzdělávání
Výuka byla promyšlená a její cíle vycházely z ŠVP. Učitelé přistupovali k žákům
partnerským způsobem. Použití tvořivých a aktivizujících metod hodnocených při minulé
inspekční    činnosti  pokračovalo     zejména   v jazykovém      vzdělávání   a částečně
v přírodovědných předmětech. I nadále byli žáci v některých hodinách vhodně motivo vá ni
řízeným rozhovorem, zařazením názorné výuky a využitím didaktické techniky. Dařila se
okamžitá zpětná vazba k podpoře cizojazyčné komunikace. V některých vyučovac íc h
předmětech byla viditelná tendence systematické práce s chybou a kladení problémovýc h
otázek, které žáky vhodně aktivizovaly. Na rozdíl od minulého inspekčního hodnocení
učitelé většinou méně podporovali rozvoj myšlenkových postupů, kritického myšle ní
a systematické práce s informacemi z různých zdrojů. Pouze částečně efektivní byla
struktura vyučovacích hodin. Jen ojediněle byly využity dialogové metody a spolupráce
žáků v kooperativních činnostech. Učitelům se málo dařilo diferencovat obsah probíraného
učiva, jen ojediněle vytvářeli dostatečný časový prostor pro závěrečné účelné shrnutí
probraného učiva se sebehodnocením a zhodnocením výkonů žáků.
Ve výuce českého jazyka a literatury učitelé správně rozvíjeli dosavadní žákovské znalosti
a dovednosti. Žáci byli efektivně aktivizováni v hodinách zaměřených na interpretac i
uměleckého textu. V polovině hodin založených především na jednotvárném předávání
hotových informací a na frontálním procvičování učiva však nebyli vedeni k práci s textem
ani k obsahově náročné komunikaci. V hodinách cizojazyčného vzdělávání byli žáci
převážně vhodně a účinně motivováni. Učitelé vytvářeli podmínky a podněty, které
zvyšovaly aktivitu žáků. Výuka byla propojena s každodenními reálnými situacemi.
Na dobré úrovni byly rozvíjeny většinou všechny složky učení (komunikační, poznávací,
výchovná). Žáci prokazovali velmi dobré znalosti. Ve většině hodin učitelé používa li
při komunikaci s nimi výhradně cizí jazyk. V části hodin však byly u žáků rozvíjeny
cizojazyčné kompetence v omezené míře zaměřené většinou na znalosti slovní zásoby. Méně
byli podporováni v souvislém projevu nebo ve vedení rozhovorů. Ve všech hodinách byl
kladen důraz na správnou výslovnost a porozumění poslechu. Byly zaznamenány rozmanité
výukové metody a formy práce, většinou efektivně užité ve vztahu ke stanovenému cíli.
Názornost a vytvořený prostor pro lepší zapamatování byly podpořeny účelným využitím
digitálních technologií nejen učiteli, ale i žáky. Chybělo však průběžné ověřování toho, zda
skutečně všichni žáci učivu porozuměli.



2021/2022                                    3
Při výuce společenskovědních předmětů učitelé účelně využívali mezipředmětové vztahy
a zkušenosti z reálných životních situací. Zařazení vhodných kooperativních organizač níc h
forem a obrazových i textových materiálů vedlo k účinné aktivizaci žáků. Žáci vhodně
vedení ke kritickému myšlení samostatně argumentovali. V průběhu vyučovacích hodin
učitelé většinou efektivně získávali průběžnou zpětnou vazbu.
Ve všech sledovaných hodinách matematiky byla patrná dobrá pracovní atmosféra.
V úvodní fázi hodiny učitelé vždy seznámili žáky s cílem hodiny pro zvýšení jejich motivace
k učení. Následně žáky účelně aktivizovali a vhodně s nimi opakovali a upevňovali učivo.
Frontální výklad nového učiva doprovázený samostatnou prací žáků byl většinou účelný.
Některým učitelům se dařilo klást vhodné otázky a motivovat žáky k vyvozo vá ní
matematických postupů na základě stávajících poznatků, což efektivně rozvíjelo jejich
logické myšlení. Probírané učivo bylo méně provázáno s jeho praktickým využitím.
Při osvojování nových poznatků učitelé zjišťovali průběžně zpětnou vazbu od žáků
podávající informaci o zvládnutí látky. Potřebná diferenciace učiva však následovala pouze
ojediněle. Zdařilá byla naopak správná práce s chybou využitelná pro další učení žáků.
Ve sledované výuce informační technologie byli žáci dobře aktivizováni samostatnou prací
podle pokynů učitele. Během hodin převážně efektivně využívali platformu z distanční
výuky.
Velmi dobře je rozvíjena přírodovědné gramotnost žáků. Při výuce přírodovědnýc h
předmětů učitelé vhodně strukturovali látku, věnovali dostatek času opakování či řešení
příkladů. Žáci byli vybízeni k nalezení zákonitostí v novém učivu na základě dříve
získaných znalostí. V laboratoři pracovali samostatně s biologickým materiálem a využíva li
elektronické mikroskopy s tablety. Vyučující zařazovali zdařile videoukázky a vybízeli žáky
k práci při využití libovolných informačních zdrojů k ověření správnosti vyplňova né ho
pracovního listu. Méně prostoru bylo ponecháno pro efektivní opakování látky žáky
v souvislejším projevu. V hodině chemie byly zaznamenány vhodné prvky kritického
myšlení, správně aplikované hledání informací z různých zdrojů, účelná kooperativní
činnost žáků a náležitý rozvoj komunikativních dovedností žáků. Při výuce zeměpisu s prvky
CLIL v anglickém jazyce používal vyučující kvalitní zahraniční výukové materiály
doplněné videoukázkami s grafy. Žáci zdařile pracovali s cizojazyčným textem. Z rozboru
zadávaných testů vyplynulo, že učitel vytváří u žáků správný návyk přemýšlet
v souvislostech a vytvořit si vlastní strukturu učiva k probíraným tématům.
Ve výuce estetické výchovy se dařilo dobře propojovat mezipředmětové vztahy. Pouze
v části hodin žáci samostatně kreativně pracovali. Se zájmem však poslouchali výklad nové
látky a v rámci brainstormingu sdíleli své dosavadní poznatky.
Efektivní výuka tělesné výchovy probíhala ve venkovních prostorech i v sokolovně.
Z rozhovorů s vyučujícími vyplynulo, že během distanční výuky došlo u některých žáků
ke snížení fyzické zdatnosti. Učitelé proto žáky vhodně povzbuzují a motivují
je ke správnému provádění cviků a ke zvyšování výkonnosti, což bylo ve sledované výuce
dobře patrné.

                          Hodnocení výsledků vzdělávání
Při posuzování míry dosažení výstupů z ŠVP škola využívá běžné interní nástroje (ústní
zkoušení, testy). Nově hodnotí také ročníkovou práci s obhajobou, která je povinnou součástí
hodnocení výsledků vzdělávání žáků ve čtvrtém ročníku osmiletého oboru. Tato vzdělávac í
strategie účinně podporuje profilaci žáků. Významně přispívá k rozvoji klíčovýc h
kompetencí, neboť vede žáky k práci se zdroji informací, kritickému myšlení, ke správnému


2021/2022                                    4
formálnímu zpracování i k získání potřebné dovednosti prezentace vlastní práce. Příležito st
k dalšímu rozvoji nadání žáků je v realizaci obdobného typu prací i na vyšším gymnáziu.
Z dosahovaných výsledků v průběhu vzdělávání je patrné, že většina žáků přistupuje k výuce
zodpovědně a že se jim dobře daří naplňovat požadované výstupy ŠVP. V roce 2018/2019
byl jejich průměrný prospěch 1,8, zhruba třetina z nich prospěla s vyznamenáním a 4 % žáků
neprospěla. Nejlepších výsledků dlouhodobě dosahují žáci nižšího stupně osmiletého oboru,
prospěch žáků vyššího stupně osmiletého gymnázia je lepší než čtyřletého oboru
vzdělání. Úspěšně probíhá adaptace žáků na systém gymnaziálního vzdělávání při přechodu
do prvního ročníku a do primy, neprospívá jich pouze minimum. Ve školních rocích
2019/2020 a 2020/2021, tj. v období částečné nebo převážné distanční výuky, se celkový
průměrný prospěch žáků školy zlepšil na 1,5, s vyznamenáním prospěla polovina z nich
a počet neprospívajících se snížil na 0,7 %.
Podobně jako v průběhu vzdělávání jsou žáci školy úspěšní i při jeho ukončování maturitní
zkouškou. V posledních třech letech ukončovali vzdělávání pouze žáci osmiletého gymná zia
a uspěli kromě jednoho všichni, podíl vyznamenaných se zvýšil ze čtvrtiny v roce 2018/2019
na zhruba polovinu v letech 2019/2020 i 2020/2021. Ve společné části maturitní zkoušky
jsou celkové výsledky žáků v cizím jazyce, v českém jazyce a literatuře i v matematice,
kterou si však volí pouze minimum žáků, v průměru dlouhodobě lepší, než je průměr všech
gymnázií v republice. Nicméně v didaktickém testu z českého jazyka a literatury jsou
výsledky žáků dlouhodobě horší, než je průměr osmiletých gymnázií, přičemž během
distanční výuky se tyto výsledky ještě zhoršily.
Široká nabídka a realizace volitelných seminářů a efektivní podpora rozvoje přírodovědné
gramotnosti umožňuje vhodnou profilaci žáků i naplnění jejich zájmů. To se projevuje
častým výběrem přírodovědných předmětů v profilové části maturitní zkoušky a jejich
úspěšným zvládnutím.
Škola převážně efektivně realizuje své preventivní aktivity. V počátcích rizikového chování
provádí po jeho zjištění většinou účelné intervenční programy. Pozitivní sociální klima je
vytvářeno díky soustavné práci třídních učitelů, i během distančního vzdělávání probíhaly
třídnické hodiny. Učitelé v nich monitorovali klima ve třídách a v případě potřeby přijíma li
vhodná opatření spočívající v individuální dopomoci. V období distanční výuky se škola
zaměřila na účinnou spolupráci školního poradenského pracoviště s třídními učiteli
a v součinnosti se zákonnými zástupci projednávala možnosti nápravy. Opětovná
informovanost vedla během této doby ke zvýšení zájmu žáků o individuální konzultace.
Příležitostí ke zlepšení je analyzovat dopady distanční výuky na výsledky vzdělávání žáků
školy a přijmout následná opatření i v době prezenční výuky žáků.
Strategie předcházení školní neúspěšnosti nebyla dostatečně realizována ve školním roce
2018/2019, neboť například žáci vyššího gymnázia, kteří na konci školního roku neprospěli,
měli zároveň vysokou absenci - ročně v průměru přes 190 hodin na žáka, přičemž někteří
vykazovali i neomluvenou absenci. Škola řešila tuto situaci ve spolupráci se zákonnými
zástupci. Žákům byla uložena kázeňská opatření a několik jich bylo klasifikováno sníženými
stupni z chování. Žáci s vysokou absencí nezřídka patří mezi žáky ohrožené školní
neúspěšností. Škola nemá ucelenou a promyšlenou strategii předcházení školní
neúspěšnosti, těžiště práce leží na jednotlivých učitelích. Pouze někteří dostatečně
identifikují potenciální výukové problémy žáků a přijímají vhodná opatření.
Škola organizuje účelné aktivity pro stmelení nových kolektivů. Pro žáky prvních ročníků
se realizuje adaptační kurs se zážitkovou pedagogikou, na který v průběhu školního roku
navazují třídnické hodiny.



2021/2022                                    5
Výchovná poradkyně správně informuje učitele o individuálních potřebách žáků se SVP
a vhodných pedagogických přístupech k nim, o čemž svědčí jejich prospěch, který
je srovnatelný s ostatními žáky.
Pro nadané žáky škola organizuje odpovídající vzdělávání vhodnými formami nejen
ve volitelných seminářích, ale podporuje je také v zájmových kroužcích. Daří se rozvíje ní
samostatné tvůrčí činnosti žáků v oblasti estetického vzdělávání, například v tvorbě školního
časopisu nebo při zajišťování každoročního majálesu. Efektivní je rozvoj nadání žáků
v přírodovědných předmětech i humanitních předmětech a v cizích jazycích. V rámci
projektu se uskutečnila řada exkurzí a expedic, žáci budují naučnou stezku v obci
s informačními tabulemi s odbornými texty a se svými pracemi. Část žáků je zapojena
do programu osobního rozvoje v Mezinárodní ceně vévody z Edinburghu (DofE), někteří již
získali bronzovou, stříbrnou i zlatou cenu. Žáci si zlepšují svou všestrannost na pravidelnýc h
cyklisticko- vodáckých a lyžařských kurzech. Škola podporuje žáky v získání jazykovýc h
certifikátů z anglického jazyka, organizovala zahraniční pobyty, vybavila knihovnu
zjednodušené cizojazyčné četby. Při individuálních konzultacích se daří žáky motivo vat
k úspěšné účasti ve vědomostních soutěžích a olympiádách. Škola účinně motivuje žáky
k dobrému chování a práci udělováním pochval.
Těžištěm kariérového poradenství je vhodná informační a poradenská podpora. Vedení
školy sleduje a analyzuje další vzdělávací cestu absolventů, téměř všichni pokračují
ve studiu na vysokých školách.


                                          Závěry
Vývoj školy
   -   Byly odstraněny zásadní nedostatky z minulé inspekční činnosti.
   -   Škola se zapojila do řady dotačních programů a projektů, které jsou přínosné pro
       zvyšování kvality výuky a pro komplexní rozvoj sociálních a osobnostních
       kompetencí.
   -   Nově zavedené vypracování ročníkových prací s obhajobou vede žáky
       k samostatnosti a odpovědnosti při zpracování tématu a rozvíjí jejich klíčové
       kompetence.
Silné stránky
   -   Škola účelně rozvíjí přírodovědnou gramotnost kvalitním využíváním učebních
       pomůcek, realizací aktivit v rámci exkurzí a zařazováním prvků metody CLIL
       v přírodovědných předmětech.
Slabé stránky a/nebo příležitosti ke zlepšení
   -   Ve vyučovacích hodinách byl menší prostor věnován práci s textem a rozvoji
       obsahově náročné komunikace žáků, rozvoji jejich kritického myšlení a systematické
       práce s informacemi z různých zdrojů.
   -   Nedostatečně byly využity dialogové metody a spolupráce žáků v kooperativníc h
       činnostech.
   -   Učitelům se málo dařilo diferencovat obsah probíraného učiva, jen ojediněle
       vytvářeli dostatečný časový prostor pro závěrečné účelné shrnutí probraného učiva
       se sebehodnocením a zhodnocením výkonů žáků.



2021/2022                                     6
Doporučení pro zlepšení činnosti školy
      -   Vyžadovat od žáků souvislejší komunikaci a častěji zařazovat systematickou práci
          s informacemi a jejich vyhodnocování žáky.
      -   Diferencovat výuku podle schopností a potřeb jednotlivých žáků, častěji zařazovat
          skupinovou i párovou výuku.
      -   Posílit závěry hodiny se shrnutím učiva žáky a se sebehodnocením.
      -   Propracovat dostatečně strategii předcházení školní neúspěšnosti a systémově
          se zaměřit na identifikaci rizik, zejména při analýze výše a příčin absencí žáků.
      -   Zaměřit se na oživení činnosti žákovské samosprávy za účelem podpory rozvoje
          vzájemných partnerských vztahů.


                                     Stanovení lhůty

Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů přijmout adekvátní opatření k prevenci nedostatků zjištěných
při inspekční činnosti a ve stejné lhůtě písemně informovat Českou školní inspekci,
jaká byla přijata opatření.
Zprávu zašlete na adresu Česká školní inspekce, Středočeský inspektorát, Arabská
683, 160 66 Praha 6, případně prostřednictvím datové schránky (g7zais9), nebo na e -
podatelnu csi.s@csicr.cz s připojením elektronického podpisu.


               Seznam dokladů, o které se inspekční zjištění opírají
 1.       Zřizovací listina, č.j. 141025/2010/KUSK, s účinností od 1. ledna 2011 ve znění
          dodatků č. 1 až 3; Jmenování ředitelky, č.j. 200011/2010/KUSK, s účinností
          od 1. ledna 2011, čj. 078940/2016/KUSK (na dobu neurčitou), v návaznosti
          na Usnesení Rady Středočeského kraje, č.j. 086-17/2020/RK, z 27. dubna 2020
 2.       Výpis z rejstříku škol a školských zařízení z 12. října 2021
 3.       Vize a strategie školy 2021-2024 z 10. srpna 2021, Průběžné hodnocení dosažených
          stanovených cílů rozvoje Gymnázia Hostivice, příspěvkové organizace na období
          2014-2020
 4.       Organizační a provozní řád školy vč. organizačního schématu, účinný
          od 1. ledna 2021, zápisy z provozních porad ve školním roce 2020/2021
 5.       Dokumentace školního poradenského pracoviště, školní rok 2020/2021 a 2021/2022
          k termínu inspekční činnosti
 6.       Záznamy z pedagogické rady, z jednání metodických orgánů, školní roky 2020/2021
          a 2021/2022, k termínu inspekční činnosti
 7.       Školní matrika, dokumentace k přijímání a k ukončování vzdělávání k termínu
          inspekční činnosti
 8.       Školní vzdělávací programy Pansofia 8 a Pansofia 4, účinné k termínu inspekce
 9.       Školní řád, čj. 0045/2020_GKOPZ, účinný k termínu inspekce
10.       Třídní knihy, rozvrhy vyučovacích hodin, účinné k termínu inspekce
11.       Výroční zpráva o činnosti školy za školní rok 2020/2021



2021/2022                                     7
12.   Personální dokumentace pedagogických pracovníků k datu inspekční činnosti
      (vzorek), Plány dalšího vzdělávání pedagogických pracovníků vč školních rocích
      2020/2021, 2021/2022
13.   Dokumentace k zajištění bezpečnosti a ochrany zdraví platná ve školním roce
      2021/2022 k datu inspekční činnosti, Kniha úrazů žáků
14.   Webové stránky školy k datu inspekční činnosti
15.   Účetní závěrka za rok 2020 a k 30. červnu 2021, Závazné ukazatele rozpočtu na rok
      2020 a 2021, Zúčtování dotací za rok 2020, Zpráva o hospodaření příspěvkové
      organizace za rok 2020
16.   Inspekční zpráva, čj. ČŠIS-234/14-S


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Středočeský
inspektorát, Arabská 683, 160 66 Praha 6, případně prostřednictvím datové schránky
(g7zais9), nebo na e-podatelnu csi.s@csicr.cz s připojením elektronického podpisu, a to
k rukám ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




2021/2022                                 8
Složení inspekčního týmu a datum vyhotovení inspekční zprávy



Ing. Vladimíra Hokešová, školní inspektorka, vedoucí
                                                       Hokešová v. r.
inspekčního týmu

Ing. Jana Diopová, školní inspektorka                  Diopová v. r.


Mgr. Eva Karasová, školní inspektorka                  Karasová v. r.


Mgr. Pavla Vítková, školní inspektorka                 Vítková v. r.


Bc. Jana Jungerová, kontrolní pracovnice               Jungerová v. r




V Praze 8. 11. 2021

Datum a podpis ředitelky školy potvrzující projednání a převzetí inspekční zprávy

Ing. Bc. Petra Šnajberková,                              Šnajberková v.r.
ředitelka školy

V Hostivici 12. 11. 2021




2021/2022                                  9
