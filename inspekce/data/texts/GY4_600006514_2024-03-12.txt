CSI0X00CAQGP




                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIA-919/24-A
                                      Sp. zn. ČŠIA-S-173/24-A


Název                               Střední průmyslová škola elektrotechnická
                                    a gymnázium V Úžlabině
Sídlo                               V úžlabině 320, 100 00 Praha 10
E-mail                              info@uzlabina.cz
IČO                                 61 385 409
Identifikátor                       600 006 514
Právní forma                        příspěvková organizace
Zastupující                         PhDr. Romana Bukovská
Zřizovatel                          Hlavní město Praha
Místo inspekční činnosti            V úžlabině 320, Praha
Inspekční činnost na místě          12. 3. 2024 − 15. 3. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.


                                         Charakteristika
Právnická osoba Střední průmyslová škola elektrotechnická a gymnázium V Úžlabině (dále
„škola“ nebo „organizace“) vykonává činnost střední školy a školní jídelny.
Od poslední inspekční činnosti v roce 2017 došlo k částečné obměně vzdělávací nabídky.
Škola poskytuje vzdělávání s maturitní zkouškou v denní formě ve čtyřletých oborech
vzdělání Informační technologie a Elektrotechnika. Od školního roku 2021/2022 není ve
škole vyučován obor vzdělání Technické lyceum, naopak na základě společenské poptávky
byl k 1. 9. 2023 otevřen nový čtyřletý obor vzdělání Gymnázium. V souvislosti se zapsáním
tohoto oboru vzdělání do školského rejstříku došlo i ke změně názvu organizace.
Ve škole se k 30. 9. 2023 vzdělávalo 505 žáků v 17 třídách. Od předešlé inspekce vzrostl
počet žáků, počet tříd zůstal zachován. Nejvyšší povolený počet žáků (540) byl využit
z 94 %.
Škola je fakultní školou Elektrotechnické fakulty a Fakulty biomedicínského inženýrs tví
ČVUT v Praze.
Organizace se nachází v klidném parkovém prostředí bytové zástavby sídliště Malešice.


                         Hodnocení podmínek vzdělávání
Kvalitní systém řízení vychází z reálně nastaveného a pedagogy sdíleného koncepčního
záměru rozvoje organizace. Ředitelka školy (dále „ředitelka“) průběžně vyhodnoc uje
naplňování strategických cílů včetně efektivity jednotlivých použitých nástrojů, postupů či
metod pedagogické práce. Ve vztahu k potřebám žáků a s ohledem na společenskou
poptávku modifikuje střednědobé i dlouhodobé koncepční záměry, např. otevření nového
oboru vzdělání Gymnázium. Realizovaný koncept vzdělávání směřuje k podpoře rozvoje
odborných i jazykových kompetencí žáků a formování jejich hodnotového rámce
s perspektivou velmi dobrého uplatnění absolventů na trhu práce v České republice
i v zahraničí. Dokladem úspěšně uskutečňované koncepce rozvoje školy jsou např. zvýšený
zájem uchazečů o vzdělávací nabídku a vysoká naplněnost školy, četné úspěchy žáků
v průběhu vzdělávání i při jeho ukončování, zapojení do rozmanitých projektů a aktivit
podporujících rozvoj klíčových kompetencí žáků či systematické zkvalitňování materiálně
technického zázemí organizace.
K naplňování profilu absolventa a zkvalitnění své činnosti škola efektivně využívá
dlouhodobě rozvíjenou spolupráci se sociálními partnery. Organizace odborné praxe na
pracovištích potenciálních zaměstnavatelů a realizace rozmanitých kurzů, přednášek či
exkurzí podporuje rozvoj odborných kompetencí i sociálních dovedností žáků, zvyšuje jejich
motivaci ke studiu i budoucí profesi. Úroveň obsahu vzdělávání a sdílení zkušeností
podporuje také kooperace s vysokými školami či partnerskou zahraniční školou. Žákům je
v rámci komunikace poskytnut dostatečný prostor na setkáních studentského parlamentu
s vedením organizace. Konstruktivní vztahy rozvíjí vedení školy rovněž se zřizovate le m,
který se finančně podílí na zlepšování podmínek vzdělávání.
Ředitelka vytvořila účinné mechanismy, jimiž řídí pedagogické procesy i chod organizace.
Delegování části kompetencí a odpovědnosti na nižší stupně řízení je funkční. Pedagogové
efektivně spolupracují v rámci předmětových či garantských skupin, např. v oblasti
vyhodnocování plnění či úprav školních vzdělávacích programů, kriteriálního hodnocení
a evaluace výsledků vzdělávání. Pravidelné porady na různých úrovních řízení
a nadstandardně fungující elektronický informační systém školy umožňují jak vzájemno u
informovanost, tak i operativní řešení vzniklých problémů. Realizovaný způsob řízení
založený na principu rozšířené partnerské spolupráce, vzájemného respektu a otevřené
komunikace všech účastníků vzdělávání se pozitivně promítá do utváření příznivé ho
pracovního klimatu školy.
Efektivně nastavené a systematicky uplatňované kontrolní a evaluační mechanis my
poskytují vedení školy relevantní zpětnou vazbu o kvalitě vzdělávacího procesu i náměty


                                           2/10
pro další pedagogickou práci. Na základě komplexní analýzy, na níž se podle předem
stanovených pravidel a odpovídající měrou podílejí všichni pedagogové, jsou pak přijímá na
další opatření směřující ke zkvalitňování poskytovaného vzdělávání. Četná hospitační
činnost vedení školy vyúsťuje v konkrétní doporučení pro zlepšení výuky i pedagogické
práce.
Výchovně vzdělávací proces zajišťuje 54 pedagogických pracovníků. Od posledního
inspekčního hodnocení došlo k rozšíření a částečné generační obměně pedagogického sboru,
podíl kvalifikovaných učitelů se mírně zvýšil. Předpoklady odborné způsobilosti splňuje
převážná většina pedagogů. Nekvalifikovaní učitelé si požadované vzdělání doplňují
studiem, případně vykonávají přímou pedagogickou činnost v nezbytném rozsahu a po
nezbytnou dobu, po kterou škola nemůže zajistit odpovídající výuku kvalifikova nými
pedagogickými pracovníky. K přednostem pedagogického sboru patří vysoká odbornost
a propojenost učitelů s reálnou praxí. Vyučující aktivně spolupracují při organizac i
rozšiřujících vzdělávacích aktivit, v oblasti podpory žáků i sdílení pedagogickýc h
zkušeností. Kontinuální zapojování nově nastoupivších pedagogů do výchovně
vzdělávacího procesu usnadňuje nastavený systém podpory, zahrnující zejména úzkou
spolupráci s uvádějícím učitelem či vzájemné hospitační vstupy.
Profesní růst pedagogů je podporován v rámci dalšího vzdělávání pedagogickýc h
pracovníků, které koresponduje s potřebami a zaměřením školy. V rámci prohlubová ní
odbornosti učitelů je také účelně využívána spolupráce se sociálními partnery, mezinárod ní
stáže v rámci programu Erasmus+ či zapojení školy do rozmanitých projektů a programů.
V kvalitě materiálně technického zázemí se pozitivně promítá vícezdrojové financo vá ní
organizace. Vedení školy se daří zlepšovat prostorové podmínky školy a modernizo vat
stávající vybavení v souladu s koncepčními záměry i dynamickým rozvojem informač níc h
technologií. Organizace disponuje dostatečným počtem kmenových, odborných či
specializovaných učeben sloužících pro výuku odborných předmětů jednotlivých zaměření.
Četné prostředky komunikačních a informačních technologií jsou napříč vzdělávacími obory
i oblastmi účelně využívány ke zvyšování názornosti výuky i zařazování moderních
výukových postupů. Nadstandardní jsou podmínky pro tělovýchovné i zájmové aktivity
(víceúčelový sportovní areál, dvě tělocvičny, lezecká stěna, posilovna). Žáci mají
k dispozici knihovnu se studovnou, školní klub, počítačový koutek se sdílenou multifunkč ní
tiskárnou v prostoru šaten, pingpongové stoly, odpočinkové zóny na chodbách, nápojové či
svačinové automaty. Stravování je zajištěno ve vlastní školní jídelně v souladu se zdravým
životním stylem. Vzdělávání žáků se uskutečňuje v podnětném a kultivovaném prostředí,
jež se pozitivně odráží na formování jejich osobnosti. K vyšší ochraně žáků před vnějším
nebezpečím přispívá elektronický i kamerový systém a vrátnice u vchodu do budovy.


                          Hodnocení průběhu vzdělávání
Koncepčně pojatý výchovně vzdělávací proces spolu s příznivými podmínkami výuky vede
ke kvalitnímu naplňování profilu absolventa. Průběh vzdělávání cíleně doplňují rozšiřujíc í
vzdělávací aktivity realizované formou projektů, exkurzí, zájezdů, kurzů, které účinně
propojují teoretické poznatky s praxí i napříč vzdělávacími oblastmi, rozvíjí dovednosti
a prakticky využitelné zkušenosti žáků, podporují zdravý životní styl a v případě
mezinárodních projektů či zahraničních stáží u profesních subjektů přispívají i k mobilitě
žáků. Specifické odborné zaměření žáků škola cíleně obohacuje o rozmanité aktivity např.
studentské volby, charitativní projekty, Toulky Prahou, Klub náročného diváka, jež
přispívají k formování občanských kompetencí žáků a podporují jejich kulturní rozhled


                                           3/10
i vztah k regionu. Efektivní propojení podpory jazykových kompetencí žáků s odbornou
přípravou, např. volitelné předměty s odbornou slovní zásobou v anglickém jazyce, volba
druhého (německého) jazyka, od školního roku 2022/2023 v rámci volitelných předmětů
i příprava na mezinárodní certifikované zkoušky, využití metody CLIL v některých
předmětech, zapojení do programu e-Twinning pro využití anglického jazyka žáků
v mezinárodních projektech, pak zvyšuje uplatnitelnost absolventů na trhu práce
i v cizojazyčném prostředí.
Společným znakem většiny sledovaných vyučovacích hodin byla příznivá pracovní
atmosféra podporující učení. Žáci dodržovali pravidla přirozené komunikace s učiteli
a respektovali stanovené postupy práce. Realizace výuky a náročnost učiva odpovídala
požadavkům jednotlivých vzdělávacích oborů i ročníků. Vysoký počet žáků ve třídách byl
částečně kompenzován dělenými hodinami některých předmětů. Zkušenost převážné části
pedagogů se pozitivně projevila v uplatňování osvědčených didaktických postupů
přispívajících k účinnému naplňování vzdělávacích strategií, např. cílená příprava žáků
4. ročníku k maturitní zkoušce, účelné propojování teoretických poznatků s praxí,
systematické zařazování mezipředmětových vztahů a interdisciplinárních vazeb. Účinnost
sledované výuky napříč vzdělávacími oblastmi byla částečně ovlivněna osobností pedagoga,
např. míra jeho pedagogických kompetencí a zkušeností, osobní zaujetí pro vyučovaný
předmět.
V hospitované výuce převládaly metodicky a didakticky zdařilé hodiny. Vyučujíc í
propojovali učivo s reálnými situacemi, často využívali znalosti a zkušenosti žáků
i mezipředmětové vztahy, dbali na názornost výuky a dostatečné procvičování učiva. Důraz
ve většině sledovaných hodin byl kladen na využitelnost poznatků v praxi, v oblasti jazykové
komunikace a společenskovědních předmětů také na formování hodnotového rámce
a znalost kulturně společenského kontextu. Aplikované didaktické metody a formy práce
byly vzhledem k dosahování stanovených cílů ve většině případů efektivní, odpovídaly
charakteru předmětu a učiva. Vyučující často volili dialogické metody s produktivními
otázkami a problémovými úkoly vhodně doplněnými samostatnou prací. Pozitivem části
hospitovaných vyučovacích hodin bylo i využití vrstevnického učení, např. formou
samostatných prezentací žáků na zadané téma nebo využívání kreativně zadaných úkolů při
aplikaci literárních žánrů. Účinnost výuky zvyšovalo účelné využití speciálního simulač ního
programu či elektronických výukových materiálů a aplikací. Učitelé aktualizovali probíraná
témata a propojovali učivo v širších souvislostech. Zejména při sledovaných praktických
činnostech pak systematicky vedli žáky k rozvoji a aplikaci odborných znalostí a dovedností
důležitých pro úspěšný výkon budoucího povolání nebo pro terciární studium. V průběhu
hospitovaných hodin žáci zpravidla prokazovali odpovídající úroveň znalostí a dovedností,
schopnost logicky a kriticky myslet. Důraz byl kladen na používání správné odborné
terminologie, interpretaci, dokládání svých tvrzení z textu, porovnávání vlastního řešení
zadaného úkolu. Učitelé v hospitovaných hodinách vesměs využili výhodu menších skupin
k efektivnímu procvičování učiva, v hodinách cizích jazyků k rovnoměrnému rozvoji
produktivních řečových dovedností žáků. Učitelé také v těchto sledovaných hodinách
efektivně pracovali s chybou a poskytovali žákům průběžnou zpětnou vazbu využitelnou při
dalším učení, v některých případech pak využili i motivační pozitivní hodnocení práce žáka.
Účinnost výuky menší části hospitovaných hodin snižovaly dílčí metodické a didaktické
nedostatky, např. méně časté využívání kooperativních forem práce nebo obsahové
diferenciace vzhledem k individuálnímu spektru nadání a potřeb žáků. Převaha spíše
transmisivního pojetí výuky založeného na činnostech učitele a předávání hotových
poznatků se projevila nižší interakcí a nerovnoměrným zapojením žáků do vyučování. Menší
pestrost zařazovaných metod a forem práce se odrážela v jednotvárnosti a nižší dynamice


                                           4/10
výuky. Scházející diferenciace zadávaných úloh dostatečně nepodporovala odlišné pracovní
tempo či rozdílnou úroveň znalostí a dovedností žáků včetně jejich individuálních možností
a zájmu o obor. Někteří učitelé se často obraceli ke třídě jako celku a reagovali zejména na
podněty spolupracujících žáků. V části sledovaných hodin vyučující nevěnovali patřičnou
pozornost zpětné vazbě žáků, jakého pokroku dosáhli a do jaké míry byly naplněny
stanovené vzdělávací cíle. Žákům nebyl vždy poskytnut potřebný prostor pro sebehodnocení
či vzájemné hodnocení jako motivačního faktoru k dalšímu učení a prostředku osobnostního
rozvoje.


                          Hodnocení výsledků vzdělávání
Výsledky vzdělávání pozitivně ovlivňuje zvýšený zájem uchazečů o vzdělávací nabídku,
jasně stanovená pravidla hodnocení výsledků vzdělávání, systematická práce pedagogů
i efektivně nastavený poradenský systém.
Kvalitní personální zabezpečení školního poradenského pracoviště (výchovná poradkyně,
metodička prevence a školní psycholožka s příslušným specializačním studiem) a úzká
spolupráce s třídními učiteli i ostatními pedagogy umožňuje funkční zajištění poradenské,
podpůrné, preventivní péče i kariérních služeb. Realizované adaptační a tematické programy
primární prevence prolínají celým vzdělávacím cyklem i do obsahu některých předmětů,
reflektují specifika školy, tj. převaha chlapeckých kolektivů, náročnost studijních oborů,
různá míra motivace žáků, a efektivně využívají vhodné materiálně technické podmínky pro
podporu vzdělávání, zájmu a volnočasových aktivit žáků, mj. adaptační i sportovní kurzy,
zahraniční pobyty, kroužky a kvalitní zázemí sportovního areálu. Zařazované projekty ve
spolupráci s externími subjekty pružně reagují mj. i na aktuální potřeby žáků v průběhu
studia, např. programy psychologické pomoci a sebepojetí v prvních ročnících nebo
antistresové techniky pro zvládnutí nároků maturitní zkoušky. Škola používá vhodné
nástroje k identifikaci případných výchovně vzdělávacích problémů jednotlivců nebo
sociopatologických projevů chování v kolektivech tříd, např. vyhodnocované šetření
klimatu v daných ročnících, třídnické hodiny, sdílené úložiště doporučení a metodickýc h
pokynů. Při jejich řešení jsou ve vzájemné kooperaci odpovědných pedagogů s odbornými
pracovišti funkčně využívány stanovené preventivní postupy v souladu se školními
strategiemi, např. individuální konzultace, zprostředkování odborné pomoci, interve nce
školní psycholožky, programy selektivní prevence pro třídu. Zjištěné projevy rizikové ho
chování žáků jsou řešeny vzhledem k jejich závažnosti a podle nastavených pravidel ve
školním řádu, mj. pohovor s třídním učitelem, výchovná jednání na úrovni školy, výchovná
opatření a hodnocení sníženým stupněm z chování (v prvním pololetí školního roku
2023/2024 pouze jeden žák). Nastavené preventivní mechanismy jsou převážně funkční,
o čemž ve sledovaném období svědčí přijatelný počet zameškaných hodin i stabilně nízká
míra neomluvené absence. Systém uplatňovaných výchovných opatření ve sledovaném
období byl vyvážený, ve školním roce 2021/2022 výrazněji převažovaly udělené pochvaly.
Škola pravidelně odměňuje výborné studijní výsledky žáků i svých absolventů a oceňuje je
za jejich aktivní reprezentaci, třídní práci a veřejné vystupování.
Realizovaný systém péče o žáky se speciálními vzdělávacími potřebami (k termínu inspekce
10 % žáků) a žáky s odlišným mateřským jazykem (k termínu inspekce 7 % žáků) zajišťuje
vzdělávání podle jejich potřeb a v souladu s doporučením školského poradenského zaříze ní.
Vzhledem k náročnosti studia a požadavku na doložení zdravotní způsobilosti v oboru
Elektrotechnika se ve škole vzdělávají převážně žáci s nižším stupněm podpůrných opatření
nebo žáci s menší mírou jazykové bariéry. Účinnost podpůrných opatření je na úrovni školy
pravidelně vyhodnocována. Jednotlivcům s dlouhodobými zdravotními problémy je


                                           5/10
povolována zvýšená tolerance povinné účasti ve výuce, popř. i přerušení studia. Při
předcházení školnímu neúspěchu žáků jsou uplatňovány systémově nastavené kroky, mj.
maturitní semináře, volitelné předměty, skupinové doučování i využívání digitá lní
platformy. Těžiště pomoci učitelů žákům ale spočívá zejména v individuální podpoře podle
jejich potřeb a míry nadání, např. individuální doučování a konzultace nebo soustavnějš í
příprava talentovaných žáků na oborové soutěže, olympiády a při vedení jejich odborných
prací. Nastavené podpůrné mechanismy jsou převážně funkční. Z podrobnější analýzy
výsledků žáků s potřebou podpůrných opatření v prvním pololetí školního roku 2023/2024
je zřejmé, že přibližně polovina žáků se speciálními vzdělávacími potřebami a dvě třetiny
žáků s odlišným mateřským jazykem dosahovaly srovnatelných nebo lepších výsledků než
žáci dané třídy. Z inspekčních zjištění ale rovněž vyplynulo, že v ojedinělých případech
představuje neprospěch jednotlivců, zejména ve vyšším ročníku, zvýšené riziko jejich
neúspěchu při ukončování studia.
Ke zjišťování dosažené úrovně vědomostí, znalostí i praktických dovedností žáků používá
škola různorodé nástroje, např. jednotné čtvrtletní písemné práce, ústní a písemné zkoušení,
srovnávací testy, žákovské prezentace, projekty či souvislé odborné práce, průběžné
hodnocení odborných dovedností a znalostí v praktickém vyučování. Využívání vstupníc h
rozřazovacích jazykových testů umožňuje vzdělávání žáků ve skupinách podle jejich
jazykových předpokladů a pozitivně se promítá i do vzdělávání v odborných předmětech
a výsledků žáků u maturitní zkoušky. Specifický nástroj pro sledování individuálního
pokroku a rozvoje odborných kompetencí žáků v procesu učení představuje i pravidelné
elektronické testování napříč předměty (výukové prostředí MS-Teams nebo CISCO
Academy) a využívání gradovaných testů ověřujících určenou úroveň znalostí žáků např.
v odborných předmětech. Připravenost žáků k maturitní zkoušce je systematicky ověřována
prostřednictvím cvičných didaktických testů a formou komplexních žákovských prací
v odborných předmětech k profilové části maturitní zkoušky. Objektivní zpětnou vazbu
o dosažené úrovni znalostí žáků získává škola prostřednictvím externího testování např.
certifikační jazykové zkoušky nanečisto, ověřování ICT znalostí žáků nižších ročníků
formou cvičných testů ECDL.
Individuální a skupinové výsledky vzdělávání žáků jsou pravidelně vyhodnocovány na
jednáních pedagogické rady i předmětových/garantských skupin. Na základě podrobnější
analýzy výsledků vzdělávání žáků jsou pak vedením školy přijímána opatření, která se
promítají např. do úpravy kurikulárních dokumentů a směřují ke zlepšení výchovně
vzdělávacího procesu.
Od posledního inspekčního hodnocení se i přes nárůst počtu žáků průběžné výsledky
vzdělávání žáků mírně zlepšily. Ve sledovaném období dvou školních let 2021/2022
a 2022/2023 se zvýšil počet žáků s uzavřenou klasifikací ke 30. 6. (92 %), počet
prospívajících s vyznamenáním (až 6 %) a podíl neprospívajících (až 7 %) se výrazně
nezměnil, ročník opakují jen jednotlivci. Výstupy z externího výběrového testování ČŠI
dokládají, že žáci dosahují v oblasti funkčních gramotností výborných výsledků, např. ve
školním roce 2022/2023 ve finanční a čtenářské.
Výsledky žáků při ukončování vzdělávání jsou lepší než v jeho průběhu, výrazně lepší pak
vykazují žáci oboru Elektrotechnika. Žáci obou oborů vzdělání dosahují dlouhodobě velmi
dobrých výsledků. Ve sledovaném období posledních dvou školních let uspěli ve společné
části maturitní zkoušky téměř všichni konající žáci obou oborů, pouze dva žáci nesložili
didaktický test z českého jazyka. Hrubá neúspěšnost žáků celé školy u maturitní zkoušky,
tj. podíl počtu žáků neúspěšných u maturitní zkoušky a zkoušku nekonajících z celkového
počtu žáků přihlášených, byla v roce 2022/2023 mírně zvýšena počtem přihláše nýc h



                                           6/10
a zkoušky nekonajících žáků. Z podrobné analýzy výsledků vyplývá, že se meziroč ně
výsledky dále zlepšily, téměř pětina žáků prospěla s vyznamenáním. Matematiku si
v povinné části volí až 30 % žáků a vždy všichni uspějí, přičemž třetina těchto žáků navíc
úspěšně složí i nepovinný test z vyšší úrovně matematiky. V celostátním srovnání v rámci
skupiny stejných oborů vzdělání dosáhli žáci v didaktických testech ve společné části
maturitní zkoušky vždy lepších výsledků v českém jazyce, až výrazně lepších v anglické m
jazyce a v matematice. V profilové části maturitní zkoušky obvykle neprospěje 12 % žáků,
převážně z odborných předmětů. Téměř pětina žáků před ukončením studia úspěšně získává
jazykové certifikáty dokládající jazykovou úroveň. V oboru Informační technolo gie
si při zapojení školy do pilotáže certifikace profilové praktické maturitní zkoušky své
znalosti ověřilo až 56 % žáků maturitních ročníků.
Škola cíleně vytváří vhodné prostředí pro podporu nadaných žáků a žáků s větším zájmem
o studovaný obor jejich zapojením do řady rozšiřujících vzdělávacích aktivit, např.
prezentování odborných prací žáky vyšších ročníků mladším spolužákům, možnost získání
profesních certifikátů (ECDL/ICDL Advanced, CISCO). Žáci školy se pravidelně zúčastňují
četných soutěží, kde se velmi často umisťují v rámci ČR na předních místech, např. krajské
kolo matematické olympiády, celostátní kola Soutěže v kybernetické bezpečnosti,
olympiády Energetická a Elektrotechnická, Bobřík informatiky nebo Finanční gramotnost.
Kvalitu komplexního odborného vzdělávání žáků dokládá také pravidelná účast a úspěch
žáků v krajských až celostátních kolech středoškolské odborné činnosti.
Profesní směřování žáků je obvykle zacíleno a prohlubováno již v průběhu studia, mj.
volitelné předměty, zahraniční odborné stáže, mezinárodní certifikáty. V rámci kariérního
poradenství jsou účelně využívány také partnerské vazby, např. tradiční Den s vysokými
školami a zaměstnavateli. Přibližně tři čtvrtiny absolventů studují v navazujících oborech
terciárního vzdělávání, čtvrtina pak nastupuje do oborové praxe.


                                        Závěry
Vývoj školy
– od posledního inspekčního hodnocení došlo k částečné obměně vzdělávací nabídky
  a změně názvu organizace
– navýšil se počet žáků a vzrostla naplněnost školy
– částečně se rozšířil a obměnil pedagogický sbor, jeho kvalifikovanost mírně vzrostla
– škola rozšiřuje a rozvíjí funkční partnerské vztahy        účinně podporující    klíčové
  kompetence žáků
– systematicky se zkvalitňuje materiálně technické zázemí pro výuku
– škola se zapojila do pokusného ověřování zaměřeného na uznávání mezinárod níc h
  certifikačních standardů ICT v rámci profilové části maturitní zkoušky
– organizace kontinuálně rozvíjí nastavenou koncepci kvalitního odborného vzdělávání
Silné stránky
– koncepční řízení reflektující společenskou poptávku, požadavky trhu práce a potřeby
  školy (1. 1)
– efektivní spolupráce se sociálními partnery podporující užší sepětí výuky s praxí
  a uspěšné naplnění profilu absolventa (1. 5)



                                           7/10
– cílené rozvíjení kvalitních materiálně technických podmínek pro realizaci vzdělávac íc h
  programů (2. 4)
– systematická evaluace kvality výchovně vzdělávacího procesu (2. 1)
– účinná podpora rozvoje odborných a jazykových kompetencí žáků prostřednictvím
  školního i mimoškolního vzdělávání zvyšující jejich uplatnitelnost na trhu práce
  i v cizojazyčném prostředí (5. 3)
– četná účast a výborné výsledky talentovaných žáků školy v odborných soutěžích a na
  přehlídkách středoškolské odborné činnosti (5. 3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– nižší míra využití aktivizujících metod a kooperativních forem práce v části výuky (4. 2)
– nedostatečná diferenciace vzdělávacího obsahu podle individuálních vzdělávacích potřeb
  žáků a méně časté využívání formativní zpětné vazby jako prostředku rozvoje žáků
  a jejich motivace k dalšímu vzdělávání v části výuky (4. 3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– více podporovat aktivizaci a vzájemnou kooperaci žáků ve výuce, motivovat některé
  pedagogy k dalšímu vzdělávání v této oblasti
– lépe diferencovat vzdělávací obsah podle individuálních potřeb, studijních předpokladů
  i motivace žáků, cíleně poskytovat formativní zpětnou vazbu a podporovat hodnotic í
  dovednosti žáků s možností sebereflexe či vzájemného kriteriálního hodnocení
– lépe využívat reflexe vzdělávacích cílů v závěru výuky pro získání účinnější zpětné vazby
  o míře zvládnutého učiva žáky
– nadále hledat kvalifikované pedagogické pracovníky, vytvářet podmínky pro doplnění
  odborné kvalifikace nekvalifikovaných pedagogů a poskytovat jim průběžnou
  metodickou podporu


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).




                                           8/10
           Seznam dokladů, o které se inspekční zjištění opírají
 1.   Zřizovací listina příspěvkové organizace Střední průmyslová škola elektrotechnická
      a gymnázium V Úžlabině s účinností od 1. 9. 2023
 2.   Výpis z rejstříku škol a školských zařízení k termínu inspekční činnosti
 3.   Povolení výjimky z nejvyššího povoleného počtu žáků ve třídě, Č.j. MHMP
      1111378/2023
 4.   Školní vzdělávací programy pro obory vzdělání 18-20-M/01 Informační technologie,
      26-41-M/01 Elektrotechnika, 79-41-K/41 Gymnázium účinné k termínu inspekční
      činnosti
 5.   Školní řád, Střední průmyslová škola elektrotechnická a gymnázium V Úžlabině,
      s účinností od 1. 9. 2023
 6.   Klasifikační řád, Střední průmyslová škola elektrotechnická a gymnázium
      V Úžlabině, s účinností od 1. 9. 2023
 7.   Výběr třídních knih vedených ve školním roce 2023/2024 k termínu inspekční
      činnosti
 8.   Záznamy z pedagogických rad vedené ve školních letech 2022/2023 a 2023/2024
      k termínu inspekční činnosti
 9.   Výroční zprávy o činnosti školy, školní roky 2021/2022 a 2022/2023
10.   Portfolio výchovného poradce a metodika prevence vedené k termínu inspekční
      činnosti
11.   Rozvrh vyučovacích hodin ve školním roce 2023/2024 platný k termínu inspekční
      činnosti
12.   Evidence žáků a studentů (školní matrika) vedená k termínu inspekční činnosti –
      výběr
13.   Výběr z personální dokumentace pedagogických pracovníků vedené k termínu
      inspekční činnosti
14.   Dokumentace k BOZ k termínu inspekční činnosti
15.   Účetní závěrka za rok 2023


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




                                         9/10
Složení inspekčního týmu a datum vyhotovení inspekční zprávy

 Mgr. Hana Šinská, školní inspektorka, vedoucí inspekčního týmu
 Mgr. Petra Stoklasová, školní inspektorka
 Mgr. Hana Vejrážková, školní inspektorka
 Mgr. Radomíra Stonišová, školní inspektorka
 Ing. Ivana Černá, kontrolní pracovnice
 Ing. Miroslav Balík, Ph.D., přizvaná osoba
2. 4. 2024




                                        10/10
