                                  Česká školní inspekce
                                 Středočeský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIS-926/25-S
                                       Sp. zn. ČŠIS-S-201/25-S


Název                               Střední odborná škola a Střední odborné učiliště,
                                    Vlašim, Zámek 1
Sídlo                               Zámek 1, 258 01 Vlašim
E-mail                              info@sosasou-vlasim.cz
IČO                                 14 798 425
Identifikátor                       600 006 760
Právní forma                        příspěvková organizace
Zastupující                         Ing. Vladislav Novotný
Zřizovatel                          Středočeský kraj
Místo inspekční činnosti            Zámek 1, Vlašim
                                    Československé armády 1714, Vlašim
                                    Havlíčkova 522, Vlašim
                                    Tehov 39, Tehov
Inspekční činnost na místě          11. 3. 2025 − 14. 3. 2025

Inspekční činnost byla zahájena předložením pověření k inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání podle přísluš nýc h
školních vzdělávacích programů (dále „ŠVP“), jejich naplňování a souladu s právními
předpisy a rámcovým vzdělávacím programem podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů, se zaměřením na neúspěšnost ve společné
části maturitní zkoušky (dále „MZ“).
                                    Charakteristika
Příspěvková organizace (dále „škola“) vykonává činnost střední školy (dále „SŠ“), domova
mládeže (dále „DM“), školní jídelny a školní jídelny-výdejny. K termínu inspekční činnosti
se ve škole vzdělávalo 315 žáků (naplněnost 47 %) v denní formě vzdělávání, z toho
v oborech středního vzdělání s MZ (dále „maturitní obory“) Podnikání 47 žáků v dvouletém
nástavbovém studiu a Hotelnictví 49 žáků 1. a 2. ročníku čtyřletého studia. V oborech
středního vzdělání s výučním listem (dále „nematuritní obory“) Kuchař – číšník, Cukrář,
Opravář zemědělských strojů, Opravářské práce, Potravinářská výroba a Stravovací
a ubytovací služby se vzdělávalo 219 žáků. Od předešlé inspekční činnosti v roce 2021 se
počet žáků zejména v maturitních oborech zvýšil. V DM bylo k 31. 10. 2024 evidováno
33 ubytovaných (naplněnost 33 %).
K termínu inspekční činnosti škola evidovala 88 žáků se speciálními vzdělávac ími
potřebami (dále „SVP“) a 22 žáků s odlišným mateřským jazykem, někteří mají částečnou
jazykovou bariéru.


                         Hodnocení podmínek vzdělávání
Ředitel školy (dále „ředitel“) byl v roce 2024 opětovně jmenován do funkce, v níž působí
dlouhodobě. Reálně stanovené koncepční cíle jsou postupně naplňovány např. v oblasti
rozvoje odborných kompetencí žáků, propojování teoretické výuky s praxí nebo
zkvalitňování materiálního zázemí. Méně se daří dostatečně zlepšovat výsledky vzdělává ní
ve společné části MZ zejména v oboru Podnikání či účinně zvyšovat motivaci žáků
především maturitních oborů k účasti ve výuce.
K naplňování profilu absolventa významně přispívá dlouhodobá spolupráce s kvalitními
sociálními partnery, která umožňuje mj. systematický rozvoj praktických dovedností žáků
a zvyšuje uplatnitelnost absolventů na trhu práce.
Uplatňovaný systém řízení odpovídá velikosti a zaměření školy. Ze záznamů z poradních
orgánů ředitele a z rozhovorů s pedagogy je zřejmé, že škola pravidelně vyhodnoc uje
mj. výsledky žáků v průběhu a při ukončování vzdělávání. Ke zvýšení jejich úspěšnosti
ve společné části MZ škola od předchozí inspekční činnosti realizovala různě zaměřená
opatření, např. typové didaktické testy opakovaně zadávané již od prvního ročníku, rozbor
výsledků těchto testů se záměrem určit nejvíce problematické jevy aj. Realizovaná opatření
se projevila přechodným zlepšením výsledků žáků oboru Podnikání ve společné části MZ
ve školním roce 2022/2023.
Kontrolní a hospitační činnost je pravidelně realizována v teoretickém i praktickém
vyučování a zpravidla vyúsťuje v konkrétní doporučení ke zvýšení kvality pedagogické
práce. Od předchozí inspekce byla účelně zaměřena mj. na výuku předmětů společné části
MZ. Nedostatky v kontrolní činnosti však byly zjištěny v oblasti dodržování nejvyššího
počtu žáků ve skupině na jednoho učitele odborného výcviku.
Personální podmínky školy se mírně zlepšily. Počet pedagogů SŠ vzrostl a došlo k jejich
částečné obměně. Podíl výuky v SŠ vedené odborně kvalifikovanými pedagogy se zvýšil
a přesahuje 90 %. Učitelé bez odborné kvalifikace většinou zahájili studium k jejímu získání.
V rámci školy je jim poskytována odpovídající podpora uvádějícími učiteli. Ředitel
prokazatelně usiluje o zajištění vzdělávání odborně kvalifikovanými pedagogy. Výuka
českého jazyka a literatury v maturitních oborech je zajištěna dvěma odborně
kvalifikovanými učitelkami, z nichž jedna pro výuku postrádá příslušnou předmětovou


                                            2/8
specializaci. Matematiku v maturitních oborech vyučuje učitelka bez odborné kvalifikace
a odborně kvalifikovaný učitel bez příslušné předmětové specializace. Cizí jazyky
v maturitních oborech (anglický, německý, ruský) jsou vyučovány odborně kvalifikova nými
učiteli s příslušnou předmětovou specializací, příp. učitelem, který jazyk ovládá na úrovni
rodilého mluvčího. Součástí dalšího vzdělávání pedagogů v posledních třech letech byly
účelně zvolené vzdělávací aktivity zaměřené na práci se žáky s psychickými problémy či
se SVP i semináře zaměřené na práci s digitálními technologiemi. Učitelé předmětů
společné části MZ se účastnili zejména seminářů týkajících se didaktických testů, příp.
využití umělé inteligence či mobilních aplikací ve výuce. Příležitost ke zlepšení má škola
v intenzivnějším zacílení dalšího vzdělávání na aktivizační metody ve výuce.
Poradenské služby jsou funkčně zajišťovány výchovnou poradkyní, metodikem prevence
a speciální pedagožkou v úzké spolupráci s ostatními učiteli, zákonnými zástupci, případně
dalšími institucemi. Výchovná poradkyně účelně seznamuje všechny pedagogy
s doporučeními školských poradenských zařízení, jejich naplňování je však ponecháno
pouze na konkrétních vyučujících. Příležitostí ke zlepšení je poskytování pomoci žákům
i na úrovni prvního stupně podpory, a to např. v jazykovém vzdělávání z důvodu odlišného
mateřského jazyka žáka nebo u žáka se slabšími průběžnými výsledky.
Materiální podmínky pro vzdělávání se postupně zlepšují např. v oblasti vybavení digitá lní
technikou nebo zajištění praktického vyučování v gastronomických oborech. Pro výuku
opravárenských oborů byly vybudovány či rekonstruovány nové objekty. Průběžně jsou také
pořizovány moderní technologie, zlepšení však vyžaduje vybavení některých dílen, např.
soustružny. Materiální podmínky DM umožňují žákům přípravu na vyučováni či zájmovou
činnost. Finanční zdroje školy včetně prostředků z různých projektů a programů byly
efektivně vynakládány k zajištění vzdělávání. Ke zlepšení finanční situace napomáhalo
provozování doplňkové činnosti. Žáky z rodin s nižším socioekonomickým statusem se
dařilo finančně podporovat.
Škola dbá na zajišťování bezpečného prostředí pro žáky a pravidelně je poučuje
o dodržování pravidel bezpečnosti a ochrany zdraví v prostorách školy i mimo ni.
Nárůst poptávky uchazečů i nový systém přijímacího řízení vedly ke změnám v přijímá ní
zejména do maturitních oborů. Dílčím pozitivem je navýšení významu jednotné přijímac í
zkoušky. Hranici minimální požadované úspěšnosti v jednotné přijímací zkoušce škola
nevyužívá, vzhledem k převisu poptávky spoléhá na nepřijetí uchazečů s nižší úspěšností
v jednotné přijímací zkoušce. Z výsledků přijímacího řízení pro školní rok 2024/2025 je
však zřejmé, že zejména u oboru Hotelnictví je významná část uchazečů s dobrými výsledky
v jednotné přijímací zkoušce přijata na jinou školu s vyšší prioritou – z prvních 50 uchazečů
jinou školu preferovalo téměř 70 % uchazečů. Uchazeči o obor Podnikání prokazovali vyšší
zájem o daný obor – podíl žáků, kteří preferovali jinou školu činil méně než 30 %.


                          Hodnocení průběhu vzdělávání
V hospitovaném teoretickém vzdělávání převládala pozitivní atmosféra s převažujíc ím
vstřícným přístupem učitelů k žákům. Sledovaná výuka byla částečně ovlivněna mírou
pedagogických zkušeností, účelným využíváním předmětové specializace, popř. osobním
zaujetím pro vyučovaný předmět, což se projevovalo v rozdílné úrovni metodické
propracovanosti, dynamice vyučovací hodiny i zapojení žáků do procesu učení. Od minulé
inspekční činnosti se zvýšila pestrost využitých metod a forem práce, přetrvává však nižší
účinnost zejména aktivizačních metod. Ve výuce byla účelně využita digitální technika
k prezentaci učiva nebo žákovského projektu, k rozvoji cizojazyčných kompetencí žáků či


                                            3/8
k podpoře názornosti. Přínosem bylo rovněž cílené zařazování mezipředmětových vztahů
a propojování teoretických poznatků s jejich využitím v praxi. Příležitost ke zlepšení má
však škola i nadále ve využívání sebereflexe žáků a vzájemného hodnocení k získání zpětné
vazby o míře zvládnutí učiva. Jen ojediněle byla také uplatněna diferenciace úkolů vzhlede m
k individuálním vzdělávacím potřebám žáků, např. ve vztahu k rozdílné úrovni jejich
znalostí či jazykové pokročilosti. Od předchozí inspekční činnosti vyučující více dbali
na shrnutí a upevnění probraného učiva v závěru vyučovacích hodin. Přetrvává však nízké
zapojení žáků do hodnocení naplnění vzdělávacích cílů s ohledem na jejich dosažený učební
pokrok.
Výuka českého jazyka a literatury v nematuritním oboru formou videoukázek účelně
seznamovala žáky s různými žánry divadelního umění. Ukázky byly správně prezentovány
v historickém kontextu. Podnítit žáky k bohatší diskusi o zhlédnutých ukázkách se však
dařilo jen ojediněle. V maturitních oborech učitelky usilovaly o výraznější zapojení žáků
do výuky, což se dařilo jen částečně. Na dialogu s učitelkami se podíleli spontánně jen
někteří žáci. Ochotněji se účastnili didaktických her, které účelně podporovaly např.
rozvíjení slovní zásoby daného oboru. Pozitivem bylo zaměření výuky na osvojení učiva
i dovedností využitelných při didaktických testech společné části i při zkouškách profilo vé
části MZ, včetně využití např. reálných záznamových archů. Příležitosti ke zlepšení má škola
v četnějším využití uměleckých i neuměleckých textů ve výuce. Při občasné práci s nimi
byla patrná různá míra znalostí žáků. Minimální byla vlastní práce žáků s knihou, mj.
i v důsledku chybějící funkční školní knihovny.
Ve výuce anglického jazyka v nematuritních oborech byli žáci účinně aktivizo vá ni
využíváním probírané slovní zásoby v běžných komunikačních situacích. Promyšlené
využití kooperativních forem práce rovněž podpořilo rozvoj jejich interaktivních řečových
dovedností. Výuka anglického a německého jazyka v maturitních oborech byla vhodně
zaměřena zejména na rozšíření slovní zásoby, procvičení gramatických jevů a rozvoj
receptivních řečových dovedností, tj. čtení a poslechu s porozuměním. Žáci se zájmem
pracovali s problémovými úlohami s využitím vhodně strukturovaných pracovních listů,
případně také cizojazyčného časopisu. V nástavbovém studiu byl v maturitním ročníku
účelně využit rozbor řešení úloh didaktického testu ke sdílení vhodných strategií k jejich
úspěšnému zvládnutí u MZ. Žáci byli rovněž cíleně vedeni k osvojení potřebných dovedností
k ústní MZ. Ve všech hospitovaných hodinách byla zřejmá rozdílná míra cizojazyč nýc h
kompetencí žáků.
Vzdělávání v hodinách matematiky správně probíhalo v návaznosti na předchozí znalosti
a dovednosti, které však někteří žáci především v maturitních oborech neprokazovali. Výuka
probíhala zejména formou frontální interakce učitel – žáci v kombinaci se samostatnou prací.
Zadané úlohy analyzovali převážně učitelé, při zkoumání problematiky kladli žákům
návodné otázky. Žáci však nebyli vedeni k diskusi nebo vzájemné interakci např. formou
skupinové práce, učitelům tak odpovídali jen jednotliví a většinou stejní žáci. Žáci měli
dostatek času na řešení úloh vlastním tempem. V některých hodinách byla úloha paralelně
řešena na tabuli, část žáků však postup pouze pasivně opisovala. Při kontrole chybu
odhaloval a vysvětloval většinou učitel, aktivní žáci ji vhodně využívali ke svému učení.
Využití digitálních technologií a jiných informačních zdrojů se omezilo pouze na rutinní
výpočty na kalkulátoru.
Výuka teoretických odborných předmětů vhodně směřovala k rozvoji znalostí, dovedností,
ale i postojů žáků. Vzdělávací obsah byl obvykle zasazen do reálných situací. Promyšleno u
strukturou vyučovacích hodin a zvolenými metodami se většinou dařilo vzbudit zájem žáků.
Učivo bylo prezentováno v potřebných souvislostech. Učitelé správně dbali na osvojení



                                            4/8
odborné terminologie a její správné použití. Méně úspěšným žákům se vyučující podle
potřeby věnovali s důrazem na vysvětlení problematiky, ve které žáci chybovali. Účelně
byly využity poznatky žáků z praktického vyučování i z reálného života. Výuka se
vyznačovala výraznou podporou názornosti formou počítačových prezentací, obrazového
materiálu, schémat aj. V nástavbovém studiu byla při práci ve studentské firmě efektivně
podporována schopnost týmové spolupráce žáků i jejich schopnost argumentace a obhajoby
vlastního názoru. Žáci většinou prokazovali znalosti odpovídající příslušnému ŠVP včetně
žáků závěrečných ročníků maturitních oborů. Příležitost ke zlepšení má škola v podpoře
bohatšího slovního projevu žáků.
Praktické vyučování bylo sledováno na školních pracovištích. Odborný výcvik vhodně
navazoval na teoretickou výuku a byl organizačně dobře zvládnutý. Dovednosti žáků byly
účinně rozvíjeny názornou ukázkou pracovních postupů i jejich samostatnou praktickou
činností. Žáci byli správně vedeni k efektivní spolupráci či k individuální práci. K plnění
úkolů přistupovali aktivně, diskutovali použité postupy a spolupracovali při jejich realizac i.
Zpravidla byli schopni posoudit obtížnost jednotlivých pracovních operací a jejich význa m
pro dosažení požadované kvality výrobku nebo činnosti. Učitelé žáky vhodně motivova li
a vedli je ke kvalitnímu provedení práce. Průběžně hodnotili také jejich aktivitu a pokrok při
rozvíjení manuálních dovedností. Žákům se v případě potřeby individuálně věnovali. Pokud
žáci udělali chybu, byla s pomocí pedagogů odůvodněna a odstraněna. Při hodnocení
výsledků práce byli žáci vybízeni k sebereflexi s ohledem na splnění stanovených cílů.
Dbáno bylo na dodržování zásad bezpečné práce. Z inspekčních zjištění je však zřejmé, že
další zefektivnění odborného výcviku opravárenských oborů je limitováno kumulací funkcí
vedoucího učitele, který je kromě koordinace odborného výcviku pověřen i řadou dalších
činností např. v oblasti správy rozsáhlého pracoviště. Nevyužit zůstává i potenciál učitelů
odborného výcviku ve vztahu k rozvoji pracoviště, např. při pořizování nového dílenského
vybavení.
Vzdělávání v DM se uskutečňuje v souladu se ŠVP. Žáci se pravidelně zapojují
do zájmových aktivit, které jsou zaměřeny především na sportovní, příp. kreativní činnost i
a vaření. Při různých tradičních i příležitostných akcích je kladen důraz na rozvoj
sebepoznávání i prožitek žáků, zřejmá je podpora rozvoje jejich sociálních a občanských
kompetencí.


                          Hodnocení výsledků vzdělávání
Ke zjišťování dosažené úrovně znalostí a dovedností žáků škola používá standardní nástroje,
tj. písemné, ústní zkoušení a hodnocení praktických činností. Informace o průběžné
klasifikaci jsou žákům a jejich zákonným zástupcům účelně zpřístupněné prostřednictvím
webové aplikace.
Z rozboru průběžných výsledků žáků oboru Hotelnictví je zřejmé, že se ve školním roce
2023/2024 při meziročním porovnání mírně zlepšily. Podařilo se zvýšit podíl žáků
prospívajících s vyznamenáním (cca 3 %), naopak poklesl podíl žáků neprospívajíc íc h
(cca 6 %). V oboru Podnikání je ve školním roce 2023/2024 patrné ve srovnání
s předchozím školním rokem mírné zhoršení, neboť se nepodařilo prospět s vyznamená ním
ani jednomu žákovi. Podíl žáků neprospívajících se výrazněji nezměnil (cca 8 %).
Z individuálních výsledků vzdělávání vyplývá, že neúspěšnost žáků v předmětech společné
části MZ zpravidla odpovídala jejich slabým výsledkům v průběhu vzdělávání vyjma
anglického jazyka v oboru Podnikání. Z podrobného rozboru je mj. zřejmé, že někteří žáci
neúspěšní ve školním roce 2023/2024 při konání didaktického testu z anglického jazyka


                                             5/8
nebyli v průběhu vzdělávání z tohoto předmětu hodnoceni horším stupněm než dobrý.
Z průběžných výsledků žáků nematuritních oborů je zřejmé, že ve školním roce 2023/2024
se při meziročním srovnání výrazněji nezměnily. S vyznamenáním prospěli jen jednotlivc i,
podíl žáků neprospívajících byl přibližně 9 %.
Uplatňovaná opatření ke zvýšení motivace žáků ke studiu se pozitivně projevila
v nematuritních oborech. Ve školním roce 2023/2024 ve srovnání s předchozím školním
rokem v těchto oborech klesla roční průměrná absence žáků ve výuce vyjma oboru
Potravinářská výroba. Naopak v maturitních oborech došlo k meziročnímu navýšení roční
průměrné absence žáků. Ve školním roce 2023/2024 dosahovala v oboru Hotelnic tví
přibližně 160 hodin na žáka, v oboru Podnikání více než 170 hodin na žáka.
Pozitivním zjištěním je, že od předchozí inspekční činnosti se důsledné uplatňování přijatých
opatření proti záškoláctví projevilo snížením průměrné neomluvené absence, a to zejména
v maturitních oborech. Z individuálních výsledků žáků také vyplývá, že vyšší neúčast
ve výuce v denní formě byla zpravidla spojena s podprůměrnými výsledky a často souvisela
rovněž s předčasným odchodem ze vzdělávání, nejčastěji v průběhu prvního ročníku.
V oboru Podnikání tak ve školním roce 2022/2023 jen přibližně 40 % žáků ukončilo
vzdělávání úspěšným vykonáním MZ v době stanovené rámcovým vzdělávac ím
programem. Tento podíl se ve školním roce 2023/2024 ještě snížil na přibližně třetinu žáků.
V oboru Hotelnictví byl tento podíl vyšší, ve školním roce 2023/2024 činil přibližně 55 %.
Žáci nematuritních oborů dosáhli u závěrečných zkoušek v posledních třech školních letech
velmi dobrých výsledků. Podíl žáků prospívajících s vyznamenáním se postupně zvyšova l,
ve školním roce 2023/2024 činil přibližně 9 %. Podíl žáků, kteří u závěrečných zkoušek
neprospěli, se výrazněji neměnil (cca 11 %). Nejméně se dařilo žákům uspět v písemné části,
naopak nejlepších výsledků dosahovali v praktické zkoušce.
Výsledky ve společné části MZ se v hodnoceném období školních let 2021/2022–2023/2024
mezioborově lišily. V oboru Hotelnictví maturovali žáci ve školních letech 2021/2022
a 2023/2024. V obou maturitních obdobích byla jejich hrubá neúspěšnost (podíl žáků
neúspěšných u MZ nebo zkoušku nekonajících z celkového počtu přihlášených žáků)
srovnatelná s celorepublikovým průměrem v příslušné oborové skupině. Ve školním roce
2021/2022 činila 18 %, průměr v dané skupině oborů v ČR byl 15 %. Ve školním roce
2023/2024 všichni přihlášení žáci konali MZ, neuspěl jeden žák. Hrubá neúspěšnost se tak
snížila na 14 %, celorepublikový průměr byl 9 %. V oboru Podnikání byly v hodnoceném
období výsledky ve společné části MZ nejhorší ve školním roce 2021/2022. Hrubá
neúspěšnost dosáhla 75 %, byla tak přibližně dvakrát vyšší než průměr v dané skupině oborů
v ČR. V následujícím školním roce se příznivě projevila opatření přijatá po předchozí
inspekční činnosti, po přihlášení konali MZ všichni žáci, z nichž tři neuspěli. Hrubá
neúspěšnost se snížila na 30 %, což odpovídalo celorepublikovému průměru. Ve školním
roce 2023/2024 však došlo v oboru Podnikání k nárůstu hrubé neúspěšnosti (téměř 48 %),
která tak byla dvojnásobně horší než průměr v oborové skupině.
V hodnoceném období v obou oborech žáci nejčastěji neuspěli v didaktickém testu
z anglického jazyka. Matematiku volil jen jeden žák ve školním roce 2021/2022, který
v didaktickém testu neuspěl. Ve školním roce 2023/2024 se na výši hrubé neúspěšnosti
v oboru Podnikání negativně podílela také skutečnost, že tři žáci po přihlášení MZ nekonali,
protože neuzavřeli úspěšně maturitní ročník. Při konání zkoušek profilové části MZ
se žákům obou maturitních oborů dařilo až na výjimku uspět.
Škola se zhoršenými výsledky ve společné části MZ v oboru Podnikání ve školním roce
2023/2024 prokazatelně zabývala. Z analýzy vedení vyplynulo, že neúspěšní byli především
žáci s nižším mírou studijních předpokladů, kteří od prvního ročníku projevovali také nízkou


                                            6/8
úroveň jazykové pokročilosti v anglickém jazyce. Škola v některých případech jako možnou
příčinu identifikovala také méně účinnou podporu žáků s potřebou podpůrných opatření při
přípravě k MZ. V rámci opatření k prevenci neúspěšnosti je proto ve školním roce
2024/2025 realizováno zejména individualizované doučování žáků v předmětech společné
části MZ. V maturitním ročníku jsou cvičné didaktické testy opakovaně zadávány také
v reálném čase a rozsahu. Žákům je také nabízeno skupinové doučování.
Škola účinně podporuje rozvoj zejména odborných kompetencí žáků jejich motivací k účasti
v různě zaměřených soutěžích. Rovněž umožňuje žákům zvyšování jejich profesních
dovedností nabídkou odborných kurzů. Absolventi školy se zapojují do pracovního procesu,
někteří pokračují v dalším studiu.
Vychovatelé sledují studijní výsledky a výchovné problémy žáků ubytovaných v DM.
Cíleně jsou rozvíjeny klíčové kompetence žáků, rovněž je dlouhodobě podporováno jejich
prosociální chování.


                                         Závěry
Vývoj školy
– od předchozí inspekční činnosti v roce 2021 se zvýšil počet žáků zejména v maturitníc h
  oborech
– přetrvává neúspěšnost žáků ve společné části maturitní zkoušky v oboru Podnikání
– zlepšily se materiální podmínky zejména pro praktické vyučování v gastronomick ýc h
  oborech a vybavení digitální technikou
Silné stránky
– rozvoj odborných kompetencí žáků je účinně podporován spoluprací s vhodnými
  smluvními partnery i cíleným propojováním teoretických poznatků s jejich využitím
  v praxi (1.5)
– kontinuální zlepšování materiálně technického zázemí vzdělávání v gastronomick ýc h
  oborech přispívá ke kvalitnímu průběhu praktického vyučování (2.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– nižší využití aktivizujících metod a forem práce v části teoretického vyučová ní
  nepodpořilo dostatečně zapojení všech žáků do výuky (4.2)
– hrubá neúspěšnost ve společné části maturitní zkoušky byla v oboru Podnikání
  opakovaně horší než průměr v oborové skupině (5.2)
– vyšší absence žáků ve výuce vede často k jejich školnímu neúspěchu a předčasnému
  odchodu ze vzdělávání (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Zvýšit účinnost vzdělávání systematickým využíváním aktivizujících metod a forem
  práce i diferenciací úkolů, zapojovat žáky do evaluačních aktivit včetně vyhodnoce ní
  naplnění vzdělávacího cíle v závěru vyučovacích hodin.

                                            7/8
– Analyzovat i nadále příčiny hrubé neúspěšnosti žáků ve společné části maturitní zkoušky
  i jejich absence ve výuce, přijímat adekvátní opatření a vyhodnocovat jejich účinnost


                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


              Seznam dokladů, o které se inspekční zjištění opírají
 1.   Základní dokumenty školy (zřizovací listina, výpis z rejstříku škol a školských
      zařízení, jmenování do funkce ředitele školy), stav k termínu inspekční činnosti
 2.   Dokumentace k řízení a kontrole, školní rok 2023/2024 a 2024/2025 k termínu
      inspekční činnosti
 3.   Dokumentace podle § 28 školského zákona


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Ing. Jindra Malíková, školní inspektorka, vedoucí inspekčního týmu
 Ing. Pavel Čámský, školní inspektor
 Ing. Drahuše Šefčíková, školní inspektorka
 Bc. Jana Jungerová, kontrolní pracovnice
11. 4. 2025




                                           8/8
