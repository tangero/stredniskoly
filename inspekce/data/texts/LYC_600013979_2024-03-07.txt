                                    Česká školní inspekce
                                  Jihomoravský inspektorát
                                  Křížová 22, 603 00 Brno
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIB-615/24-B
                                      Sp. zn. ČŠIB-S-144/24-B


Název                               Střední škola a Vyšší odborná škola tradičních
                                    řemesel s.r.o.
Sídlo                               Střední 552/59, Ponava, 602 00 Brno
E-mail                              studijni@soutr.cz
IČO                                 60 729 937
Identifikátor                       600 013 979
Právní forma                        společnost s ručením omezeným
Zastupující                         Ing. Radmila Sosnová
Zřizovatel                          PaedDr. Josef Horák, č.p. 63, 664 71 Braníškov
Místo inspekční činnosti            Střední 552/59, Brno
                                    Vídeňská 102/113, Brno
                                    Loosova 800/1b, Brno
Inspekční činnost na místě          7. – 8. 3. 2024 a 11. – 12. 3. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů, také se zaměřením na neúspěšnost ve společné části maturitní
zkoušky.
Zjišťování a hodnocení naplnění školních vzdělávacích programů a jejich souladu s právními
předpisy a příslušnými rámcovými vzdělávacími programy.
                                    Charakteristika
Střední škola a Vyšší odborná škola tradičních řemesel s.r.o. (dále „škola“) vykonává činnost
střední školy, domova mládeže a školní jídelny. Činnost vyšší odborné školy není
vykonávaná od školního roku 2021/2022. V době inspekční činnosti bylo vzdělává ní
realizováno ve 13 oborech středního vzdělání. Z toho bylo osm oborů středního vzdělání
s výučním listem, a to 26-51-H/02 Elektrikář-silnoproud, 33-56-H/01 Truhlář, 65-51-H/01
Kuchař-číšník, 66- 53-H/01 Operátor skladování, 69-51-H/01 Kadeřník, 82-51-H/01
Umělecký kovář a zámečník, pasíř, 82-51-H/02 Umělecký truhlář a řezbář a 82-51-H/05
Vlásenkář a maskér, pět oborů středního vzdělání s maturitní zkouškou, a to 64-41-L/51
Podnikání (v denní a dálkové formě vzdělávání), 82-51-L/51 Umělecké řemeslné práce (dále
„nástavbové obory“), 69-41-L/01 Kosmetické služby, 82-41-M/11 Design interiér u,
82- 48- L/01Starožitník (dále „maturitní obory“). Nově škola nabízí obor vzdělání
69- 41- L/02 Masér sportovní a rekondiční, do kterého vyhlásila přijímací řízení pro školní
rok 2024/2025. Realizace některých oborů vzdělání s talentovou zkouškou je v rámci
Jihomoravského kraje ojedinělá.
Od poslední inspekční činnosti v roce 2020 se celkový počet žáků zvýšil o 12 %. Ke dni
30. 9. 2023 bylo ve škole vzděláváno celkem 585 žáků, z toho 267 žáků v maturitníc h
oborech v denní formě a 24 žáků v dálkové formě vzdělávání. K datu inspekční činnosti
škola evidovala 105 žáků se speciálními vzdělávacími potřebami (dále „SVP“), což je téměř
18 % všech žáků školy.
Vzdělávání a školské služby jsou uskutečňovány na pěti místech poskytovaného vzdělání.
Převážná část výuky probíhá v sídle školy na adrese Střední 59, část praktického vyučová ní
je realizována na odloučených pracovištích školy nebo u smluvních partnerů, výuka tělesné
výchovy je zajištěna ve sportovní hale jiné právnické osoby. Domov mládeže ubytovává
žáky školy i žáky dalších okolních škol přímo v hlavní budově. K datu inspekční činnosti
bylo ubytování poskytováno celkem 102 žákům ve čtyřech výchovných skupinách. Školní
stravování zajišťuje školní jídelna, dlouhodobě není využívána školní jídelna – výdejna
na adrese Vídeňská 102/113.


                         Hodnocení podmínek vzdělávání
Od poslední inspekční činnosti v roce 2020 došlo ve škole k výrazným změnám. Ředitelka
školy působí na vedoucím pracovním místě od školního roku 2022/2023. Po svém nástupu
provedla autoevaluaci školy, do které zapojila pedagogický sbor. V koncepci rozvoje školy
zohlednila aktuální stav, formulovala stěžejní cíle a strategie pro jejich dosažení směřujíc í
ke zkvalitnění vzdělávání žáků. Identifikovala slabé stránky školy, reflektovala závěry
poslední inspekční činnosti a přijala řadu opatření ke zvýšení úspěšnosti žáků v průběhu
jejich vzdělávání a při jeho ukončování maturitní nebo závěrečnou zkouškou. Škola zpřísnila
podmínky pro přijímání žáků do maturitních oborů (zavedla test z anglického jazyka jako
školní přijímací zkoušku a stanovila minimální bodovou hranici jednotlivých zkoušek
jednotné i školní přijímací zkoušky), ve školních vzdělávacích programech zařadila
do učebního plánu semináře z českého a anglického jazyka, zavedla systém interního
testování vzdělávacích výsledků žáků. Většinu koncepčních cílů se postupně daří naplňovat,
s výjimkou záměrů cílených na zkvalitnění výuky, které se v teoretickém vyučování doposud
naplnit nepodařilo.
Při řízení školy ředitelka uplatňuje systematický přístup, pedagogické vedení jednotlivýc h
úseků částečně delegovala na svou zástupkyni a další pracovníky (vedoucí metodickýc h


                                            2/11
orgánů), jejich činnosti jsou provázané. Přenos informací je ve škole dobře zajištěn
pravidelnými poradami a prostřednictvím sdíleného digitálního prostředí. Školní informač ní
systém poskytuje žákům i jejich zákonným zástupcům včasné informace o vzdělávac íc h
výsledcích a dalších skutečnostech souvisejících se vzděláváním. Žáci mohou předkládat
své návrhy či připomínky k pravidlům a chodu školy prostřednictvím žákovského
parlamentu. Kontrolní systém je převážně funkční, nižší efektivitu vykazuje proces
vyhodnocování kvality výuky a následného předávání zpětné vazby a metodické podpory
pedagogům. V průběhu inspekční činnosti se ve sledovaném teoretickém vyučová ní
projevily nedostatky, které od poslední inspekční činnosti přetrvaly. Na hospitační činnosti
se podílí především zástupkyně ředitelky a vedoucí předmětových komisí, pedagogové
realizují vzájemné náslechy umožňující sdílení zkušeností. Ředitelka stanovila rozsah
hospitační činnosti, který se však nedařilo plně realizovat. Předložené záznamy z hospitací
často postrádaly jasná doporučení ke zlepšení stavu, nebyla přijímána dostatečně účinná
opatření, která by vedla k výraznějšímu pozitivnímu posunu v pedagogické práci. Ředitelka
vnímá potřebu zkvalitnit průběh vzdělávání, a proto nově ve škole ustanovila
tzv. metodickou komisi, která se této oblasti věnuje. Dopad její činnosti se doposud v kvalitě
průběhu vzdělávání výrazněji neprojevil.
Také další vzdělávání pedagogických pracovníků zacílila do oblasti didaktiky. Realizo vá no
bylo společné vzdělávání pedagogického sboru zaměřené na využití aktivizačních metod
nebo umělé inteligence ve výuce. Většina pedagogů sdílí strategii na podporu úspěšnosti
žáků, poznatky získané dalším vzděláváním ve sledované výuce však neuplatnila. Část
pedagogů se v loňském školním roce do dalších vzdělávacích aktivit, mimo společných, již
nezapojila.
Částečně se zkvalitnila činnost předmětových komisí, kterým ředitelka jasně vymezila
funkci a pracovní náplň, jejich vedoucím odpovědnost za konkrétní oblasti. Pedagogové
spolupracují a uplatňují jednotné postupy především v rámci prevence školní neúspěšnosti
žáků a při realizaci opatření ke zlepšení jejich vzdělávacích výsledků. Mimo jiné
vyhodnocovali naplňování školních vzdělávacích programů, zpracovávali statistické
analýzy prospěchu žáků a výsledků testování, organizovali podporu žákům formou
doučování, sdíleli materiály a zdroje dalšího vzdělávání. V nedostatečné míře se na svých
jednáních zabývali problematikou didaktiky nebo výsledky hospitační činnosti.
Poradenské služby ve škole zajišťuje výchovná poradkyně v součinnosti se speciální
pedagožkou, která se zaměřuje zejména na řešení školní neúspěšnosti. Žáci ohrožení školním
neúspěchem jsou díky efektivně stanoveným postupům identifikováni, následně jsou
ve vzájemné spolupráci pedagogů navrhovány způsoby řešení situace. Výchovná poradkyně
aktivně spolupracuje a komunikuje se školskými poradenskými zařízeními, vyučujíc ími,
třídními učiteli a vedením školy. O vzdělávacích potřebách žáků jsou učitelé informová ni,
jejich účelná podpora a individualizace výuky však byla zaznamenána jen v části
sledovaného vyučování. V oblasti primární prevence jsou pořádány aktivity s různorodým
zaměřením. Při projevech rizikového chování žáků škola volí odpovídající způsob řešení
ve spolupráci se zákonnými zástupci, případně příslušnými orgány. V rámci kariérového
poradenství je žákům poskytována účelná pomoc při orientaci na pracovním trhu nebo
při volbě dalšího vzdělávání. Vzhledem k vysokému počtu vzdělávaných žáků se SVP není
optimální kumulace funkcí výchovné poradkyně, školní metodičky prevence a zároveň
vedoucí školního poradenského pracoviště. Menší pozornost je věnována metodické činnosti
a monitorování, jakým způsobem učitelé poskytují reálnou podporu žákům se SVP, což se
v části výuky negativně projevilo.




                                            3/11
S cílem zkvalitnit vzdělávání ředitelka přijala opatření v oblasti personální, díky nimž
v aktuálním školním roce došlo k výraznější obměně pedagogického sboru. Většina
pedagogů je kvalifikovaných, případně si požadované vzdělání doplňuje studiem, a to včetně
pedagogů zajišťujících výuku předmětů, které jsou zkušebními předměty společné části
maturitní zkoušky. V posledních třech letech byla fluktuace pedagogů v případě těchto
předmětů výraznější u anglického jazyka. Škole se daří zajistit kvalitní personální podmínky
pro realizované obory vzdělání, včetně ojedinělých uměleckých oborů, v nichž zapojuje také
odborníky z praxe. Většina pedagogů dokáže účelně využít svoji erudici a praktické
zkušenosti pro podporu rozvoje odborných kompetencí žáků.
Materiální podmínky odpovídají nárokům jednotlivých oborů vzdělávání. Vedení školy je
v součinnosti se zřizovatelem průběžně vyhodnocuje a přijímá opatření k jejich zlepšení.
Podařilo se zkvalitnit prostory a vybavení zejména pro praktické vyučování, modernizo vá ny
byly některé odborné učebny včetně vybavení digitálními technologiemi. Domov mládeže
zajišťuje ubytovaným odpovídající podmínky pro bydlení, přípravu na vzdělávání i realizac i
volnočasových aktivit. Pro rozvoj odborného vzdělávání využívá škola partnerství
s firmami, profesními svazy i dalšími odbornými institucemi. Především rozmanité portfolio
smluvních partnerů, na jejichž pracovištích je realizováno praktické vyučování, umožňuje
žákům seznamovat se s celou řadou výrobních procesů a moderních technologií. Partnerské
vztahy domova mládeže aktivně rozvíjeny nejsou, spolupráci s obdobnými zařízením i
vychovatelé nevyužívají, což omezuje možnost získat poznatky dobré praxe využite lné
pro další pedagogickou činnost.


                          Hodnocení průběhu vzdělávání
V hospitované výuce teoretického vyučování byl zřejmý přátelský přístup pedagogů, kteří
žáky většinou pozitivně motivovali k plnění zadaných úkolů, průběžně jim poskytovali
podporu při obtížích a kontrolovali jejich práci. Žáci dodržovali stanovená pravidla
vzájemné komunikace a v případě potřeby se neobávali klást dotazy. V úvodu hodin
docházelo spíše k seznámení žáků s tématem a organizací hodiny. Jen v části sledované
výuky vyučující pracovali se vzdělávacím cílem a jasně formulovali, co se žáci v hodině
naučí a co bude výstupem. K vyhodnocení jeho naplnění docházelo spíše výjimeč ně,
pedagogové se většinou soustředili na shrnutí probraného učiva, minimálně podněcovali
sebehodnocení či vzájemné hodnocení žáků.
V hospitovaných vyučovacích hodinách napříč vzdělávacími oblastmi byla patrná rozdílná
efektivita výuky v závislosti na uplatněných výchovně-vzdělávacích strategiích. V převážné
části hodin převládala stereotypní frontální forma výuky s výkladem učitele, chybělo
zařazení aktivizačních metod. Žáci v takových vyučovacích hodinách neměli dostatek
příležitostí aktivně pracovat a rozvíjet klíčové kompetence. Spíše ojediněle byly zařazeny
kooperativní činnosti žáků. Nedostatečně bylo podněcováno tvořivé myšlení žáků, kteří
často jen pasivně přijímali předkládané poznatky. Chyběla vhodná podpora pro hledání
a prezentaci vlastního řešení úkolů nebo problémových úloh, formulování závěrů nebo
pro vzájemnou diskuzi. K náročnější formě komunikace měli minimum příležitos tí,
na otázky učitele reagovala jen část žáků. Výuka často nebyla podpořena potřebnou
názorností. Naopak v menší části sledované výuky, a to častěji v prakticky zaměřenýc h
odborných předmětech, se dařilo žáky aktivně zapojit do všech činností. Úkoly plnili
převážně samostatně nebo ve vzájemné spolupráci, prezentovali výsledky své práce.
V předmětech s uměleckým zaměřením byl vytvářen prostor pro samostatnou kreativní
činnost žáků, učitelé práci koordinovali a poskytovali jim podporu. V závěrečných ročnících
vzdělání byl kladen důraz na systematickou přípravu k maturitní zkoušce. Digitá lní


                                           4/11
technologie častěji využívali vyučující především k prezentaci učiva, žáci s nimi pracovali
jen v několika hodinách odborných předmětů nebo informatiky. Pozitivním prvkem je
využívání sdílené digitální aplikace pro zpřístupnění učebních materiálů žákům.
V hospitované výuce nebyla cíleně využívána diferenciace učiva s ohledem na individuá lní
potřeby žáků v zájmu využití jejich studijního potenciálu. Všichni žáci většinou plnili stejné
úkoly, se shodnou náročností. Vhodná podpora žáků se SVP nebo žáků s nadáním či zájmem
o příslušný vyučovací předmět nebyla zaznamenána.
Ve sledované výuce vyučovacích předmětů, které jsou zkušebními předměty společné části
maturitní zkoušky vyučující věnovali významnou pozornost opakování a upevnění již
probraného učiva. Zaměřovali se na učivo, v němž byly zjištěny nedostatky a vhodnými
prostředky podporovali jeho pochopení. Vyučující ve výuce českého jazyka a literatur y
nejčastěji využívali frontální formu doplněnou řízeným rozhovorem. V části hodin byla
sledována efektivní samostatná práce žáků, ojediněle práce ve dvojici či ve skupině. Zdařile
byly začleňovány mezipředmětové vztahy. Učitelé poskytovali žákům průběžnou zpětnou
vazbu k jejich práci, digitální technologie používali k doplnění učiva, žáci s nimi pracovali
jen minimálně. Sledována byla podpora kritického myšlení žáků a ve většině hodin byla
při práci s textem účinně rozvíjena čtenářská gramotnost (porozumění a interpretace textu).
V části hodin byla aktivizace žáků nízká, což nepřispívalo k rozvoji souvislého mluve né ho
projevu. Ve výuce anglického jazyka se dařilo optimálně nastavit cizojazyčné prostředí. Žáci
ochotně pracovali ve skupinách, vedli vzájemné rozhovory nebo plnili aktivizační cvičení
s využitím digitálních technologií. Učitelé vedli žáky k účelné práci s chybou. Ve většině
sledovaných vyučovacích hodin byly všechny řečové dovednosti, receptivní (poslech
a čtení) i produktivní (mluvení), rozvíjeny rovnoměrně. Efektivitu výuky zvyšovalo využití
interaktivní techniky. V menší části výuky žáci nebyli dostatečně aktivizováni a neměli
dostatek prostoru využívat své komunikativní kompetence. Sledované hodiny matematik y
byly charakteristické převahou samostatné práce žáků s účelným střídáním práce
ve dvojicích. Vyučující individuálně sledovali práci žáků, poskytovali jim zpětnou vazbu.
Aplikovali matematiku na reálie z praktického života.
Učební praxe navazovala na teoretické znalosti žáků nabyté v ostatních předmětech
a systematicky rozvíjela jejich praktické dovednosti, např. při práci s účetním programem.
Výuka odborného výcviku byla postavena především na aktivitě žáků, samostatné práci,
případně práci ve dvojicích. Po skupinové základní instruktáži následovaly individuá lní
konzultace žáků s učiteli přímo při realizaci zadaných úkolů. Pedagogové je důsledně vedli
k dodržování bezpečnosti práce a ochraně svého zdraví. Ve výuce panovala pracovní
atmosféra postavená na kolegiálních vztazích mezi účastníky vzdělávání. Učitelé
v požadovaném rozsahu seznamovali žáky se základy oboru a s nejnovějšími technologie mi.
Žáci nacvičovali správné technologické postupy a účelnou práci s nářadím a stroji, udržovali
pořádek ve svém pracovním prostoru. Ve sledované výuce na smluvním pracovišti byly
vytvořené potřebné podmínky pro plnění školních vzdělávacích programů, žáci pracovali
v moderním provozu, ve kterém si mohli osvojovat různorodé odborné činnosti.
V domově mládeže je režim dne vhodně uzpůsoben k plnění studijních povinností i relaxaci.
Žáci jsou vedeni k plánování volného času, který mohou trávit v rámci organizova nýc h
zájmových aktivit. Domov mládeže realizuje zájmové kroužky, které žáci hojně využíva jí,
například sportovní, ručních prací, nebo vaření.




                                            5/11
                          Hodnocení výsledků vzdělávání
Část opatření, které ředitelka školy přijala ke snížení vysoké neúspěšnosti žáků
při ukončování vzdělávání maturitní zkouškou, zejména v její společné části, pozitivně
ovlivnila výsledky u maturitní zkoušky ve školním roce 2022/2023. Mimo běžných forem
získávání podkladů pro hodnocení výsledků vzdělávání žáků škola využívá od školního roku
2022/2023 systematické interní testování znalostí žáků. Jedná se především o opakované
testy zaměřené na osvojení dovedností pro zvládnutí didaktických testů ze zkušebníc h
předmětů společné části maturitní zkoušky (tzv. „pretesty“), pololetní písemné práce
(tzv. „ředitelské testy“) a souhrnné ověřovací zkoušky. Tyto zkoušky probíhají průběžně od
prvního ročníku vzdělávání, v závěrečném ročníku je pak kladen důraz na cílené
procvičování didaktických testů. Pravidla a kritéria hodnocení jednotlivých testů a zkoušek
jsou stanovena ve školním řádu, což zajišťuje jednotný postup všech vyučujících při jejich
realizaci a vyhodnocování. Způsob započítávání výsledků testování do celkového hodnocení
motivuje žáky k jejich splnění a pravidelné školní přípravě. Systém testování rovněž
umožňuje včas identifikovat žáky ohrožené školní neúspěšností a reagovat vhodnými
opatřeními (zařazení do programu doučování, intenzivní spolupráce s rodiči, svolání
výchovné komise aj.).
Škola podrobně vyhodnotila výsledky jednotlivých testů v rámci tříd a žáků. Dále s výsledky
pracují předmětové komise, které identifikují problematické oblasti učiva, na které je třeba
se důkladněji zaměřit a podpořit vhodnými prostředky jejich osvojení. Dalším novým
nástrojem pro zlepšení pravidelné školní docházky, studijních výsledků a zájmu o zapojení
do soutěží jsou jednorázové prospěchové motivační odměny vyplácené žákům po splnění
školou stanovených kritérií. Žáci jsou finančně odměněni i za úspěšné složení
standardizované jazykové zkoušky, kterou mohou nahradit zkoušku z cizího jazyka
v profilové části maturitní zkoušky.
Celkový dopad systému testování vedení školy dosud podrobně nevyhodnotilo, přesto podle
vyjádření ředitelky školy plní výše uvedené nástroje stanovený cíl, zvyšují motivaci žáků
ke vzdělávání, což následně vede ke zlepšování výsledků jejich vzdělávání. Analýzo u
prospěchu žáků za předchozí tři uzavřené školní roky, kterou Česká školní inspekce
provedla, však bylo zjištěno, že dopad těchto opatření na zlepšování průběžných výsledků
vzdělávání nebyl prozatím nijak výrazný. Průměrný prospěch žáků se v období školních
roků 2020/2021 až 2022/2023 téměř neměnil. K výraznějšímu pozitivnímu posunu došlo
až v prvním pololetí aktuálního školního roku 2023/2024, kdy napříč všemi obory výrazně
klesl podíl žáků neprospívajících na 1 % (pro srovnání v prvním pololetí 2022/2023 to bylo
13 % a ve druhém pololetí stejného roku přibližně 6 %). V prvním pololetí aktuálního
školního roku 2023/2024 byl naopak zaznamenán vysoký nárůst počtu žáků na konci
klasifikačního období nehodnocených v řádném termínu. Tento více než čtyřnásobný nárůst
počtu nehodnocených žáků je důsledkem cíleného a systematického uplatňování opatření
ke snížení počtu zameškaných hodin, kterým je stanovení maximální hranice absence
pro hodnocení žáka na konci klasifikačního období. Důsledné uplatňování tohoto nástroje se
však ve snížení absence výrazně neprojevilo. Průměrná absence v období školních roků
2020/2021 až 2022/2023 činila 154 hodin na žáka za školní rok, vyskytovali se však
jednotlivci s absencí výrazněji přesahující tuto průměrnou hodnotu. Vysokou absenci
a záškoláctví škola považuje za hlavní příčinu školní neúspěšnosti. V těchto případech škola
přijímá ve spolupráci všech účastníků vzdělávacího procesu cílená opatření vycházejíc í
ze strategie prevence školní neúspěšnosti. Pokud stanovená opatření nevedou ke zlepšení,
dochází i k předčasnému ukončování vzdělávání, většinou ze strany žáků.




                                           6/11
Analýzou výsledků vzdělávání žáků u maturitní zkoušky za roky 2020 až 2023 bylo zjištěno ,
že se hrubá neúspěšnost ve společné části maturitní zkoušky vyvíjela nerovnoměrně. V roce
2023 došlo k výraznému zlepšení výsledků ve společné části maturitní zkoušky v oboru
Kosmetické služby (v roce 2022 byla hrubá neúspěšnost ve společné části maturitní zkoušky
v tomto oboru 53,8 % a v roce 2023 se snížila na 7.7 %) i v dalších dvou oborech, které
dlouhodobě vykazovaly poměrně dobré výsledky u maturitní zkoušky, a to Design interiér u
(hrubá neúspěšnost ve společné části maturitní zkoušky v roce 2022 dosáhla 30 %, v roce
2023 se snížila na 8,3 %) a v nástavbovému obor Umělecké řemeslné práce (hrubá
neúspěšnost ve společné části maturitní zkoušky v roce 2022 byla 33,3 %, v roce 2023 se
snížila na 12,5 %). Ke zlepšení došlo v tomto roce u výše uvedených maturitních oborů také
v profilové části maturitní zkoušky. Nejméně úspěšní byli při ukončování vzdělává ní
maturitní zkouškou žáci nástavbového oboru Podnikání. Hrubá neúspěšnost ve společné
části maturitní zkoušky se v denní a dálkové formě tohoto oboru v letech 2020 až 2023
vyvíjela rovněž kolísavě (v roce 2020 dosáhla 47,8 %, v roce 2021 klesla na 35,3 %, v roce
2022 opět výrazně vzrostla na 62,1 % a v roce 2023 se snížila na 38,1 %). Od roku 2021 se
v tomto oboru rovněž zhoršily výsledky v profilové části maturitní zkoušky (nárůst z 29,4
% hrubé neúspěšnosti v profilové části maturitní zkoušky v roce 2021 na 47,6 % v roce
2023), což má negativní dopad i na vývoj celkových výsledků maturitní zkoušky.
Podrobnější analýzou bylo zjištěno, že výrazně horších výsledků ve společné části maturitní
zkoušky dosáhli v roce 2023 žáci dálkové formy vzdělávání (hrubá neúspěšnost ve společné
části maturitní zkoušky dosáhla 50 %) v porovnání s žáky denní formy (hrubá neúspěšnost
ve společné části maturitní zkoušky činila 27,3 %). Škola dálkovou formu vzdělává ní
v oboru Podnikání, v němž dlouhodobě vykazuje vysokou hrubou neúspěšnost, vyhodnotila
jako neefektivní a přestala ji od školního roku 2022/2023 v přijímacím řízení nabízet.
V nástavbových oborech vzdělání dosahovala škola v porovnání se školami stejné skupiny
oborů v České republice ve společné části maturitní zkoušky v letech 2020 až 2023 horších
výsledků. V ostatních maturitních oborech vzdělání byl vývoj kolísavý, zlepšení bylo
zaznamenáno v roce 2023 v oborech Kosmetické služby a Starožitník, kdy škola vykázala
ve společné části maturitní zkoušky lepší výsledky (o devět procentních bodů) než byl
celorepublikový průměr ve stejné skupině oborů.
Výsledky žáků při ukončování vzdělávání závěrečnou zkouškou mají trvale dobrou úroveň.
V letech 2021 a 2023 všichni žáci, kteří ukončili poslední ročník vzdělávání, závěrečnou
zkoušku úspěšně vykonali. V roce 2022 pouze jednotky žáků závěrečnou zkoušku
nevykonaly úspěšně. Těmto žákům je nabízena intenzivní příprava a opakování učiva před
podzimními opravnými zkouškami. Pokud žáci i přesto neuspějí v opravných termínech, je
jim umožněno v případě jejich zájmu přijetí do vyššího (posledního) ročníku vzdělávání.
Rozvoj klíčových a odborných kompetencí žáků podporuje jejich zapojení do dalších
vzdělávacích a sociálních aktivit školy. V průběhu vzdělávání jsou organizovány zajíma vé
přednášky, besedy a exkurze s různým zaměřením. Žáci školy jsou motivováni k zapojení
do celé řady soutěží, v nichž někteří dosahují dobrých výsledků. Některé soutěže škola sama
organizuje. Praktické dovednosti si žáci upevňují a rozvíjejí v různých profesních kurzech
(baristický, barmanský, techniky úpravy řas a obočí, pánské střihy, holení a úpravy vousů).
Všechny tyto praktické zkušenosti vytváří dobré předpoklady pro další pracovní uplatnění
žáků, které škola sleduje v rámci kariérového poradenství.




                                           7/11
                                         Závěry
Vývoj školy
– Došlo ke změně na vedoucím pracovním místě ředitelky školy.
– Změnil se název školy.
– Zvýšil se celkový počet žáků školy.
– Snížil se počet míst poskytovaného vzdělávání.
– Částečně se zlepšily materiální podmínky pro vzdělávání.
– Škola zpřísnila kritéria pro přijímání žáků do všech oborů vzdělání s maturitní zkouškou.
– Úspěšnost žáků při ukončování jejich vzdělávání maturitní zkouškou se ve školním roce
  2022/2023 zlepšila u všech oborů vzdělání denní formy studia.
– Změnila se vzdělávací nabídka, škola nově nabízí obor vzdělání 69-41-L/02 Masér
  sportovní a rekondiční, dálkovou formu vzdělávání oboru 64- 41- L/51 Podnikání škola
  utlumila a od školního roku 2022/2023 do této formy vzdělávání již žáky nepřijímá.

Silné stránky
– Škola realizuje pestrou škálu oborů středního vzdělání, včetně některých uměleckýc h
  oborů ojedinělých v rámci Jihomoravského kraje, pro které vytváří kvalitní personální
  a materiální podmínky. (2.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz

Slabé stránky (oblasti ke zlepšení)
– Systém vyhodnocování kvality výuky, poskytování zpětné vazby a metodické podpory
  pedagogickým pracovníkům vykazuje nižší účinnost a nevede k výraznějšímu zlepšení
  kvality průběhu vzdělávání. (2.3)
– Vyučující využívali v převážné části teoretického vyučování vzdělávací strategie, které
  nevytvářely žákům vhodné podmínky pro aktivní práci, uplatnění tvořivého myšle ní
  a rozvoj klíčových kompetencí. (4.2)
– Individualizovaná výuka s diferenciací zadávaných úkolů podle aktuálních potřeb
  a schopností jednotlivých žáků byla v teoretickém vyučování uplatňována ojediněle. (4.3)
– Velmi slabé výsledky školy ve společné i profilové části maturitní zkoušky přetrvaly
  v oboru středního vzdělání s maturitní zkouškou 64-41-L/51 Podnikání v dálkové formě
  vzdělávání. (5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz

Doporučení pro zlepšení činnosti školy
– Zvýšit efektivitu hospitační činnosti, určit priority ve sledování pedagogického procesu
  a seznámit s nimi pedagogy. Závěry hospitační činnosti důsledně vyhodnoco vat
  a věnovat jim pozornost na společných pedagogických jednáních. Přijímat opatření
  ke zkvalitňování průběhu vzdělávání a jejich účinnost ověřovat.




                                           8/11
– Pedagogům poskytovat kvalitní zpětnou vazbu a účelnou metodickou podporu.
  Při plánování jejich dalšího vzdělávání vycházet z konkrétních zjištění hospitační
  činnosti, zaměřit se na problematiku moderní didaktiky a individualizaci vzdělává ní.
  Motivovat pedagogy k aktivnímu přístupu ve vlastním profesním růstu, využívat plány
  osobního pedagogického rozvoje.
– V teoretickém vyučování více zařazovat aktivizační metody a formy výuky, uplatňovat
  vzdělávací strategie umožňující rozvoj klíčových kompetencí žáků. Účelně využívat
  formativní hodnocení, vytvářet podmínky pro sebehodnocení i vzájemné hodnocení žáků.
– Zvážit rozdělení    činností   v rámci školního   poradenského   pracoviště   mezi více
  pracovníků.
– Pokračovat v realizaci účinných opatření ke snižování neúspěšnosti žáků ve společné
  části maturitní zkoušky, provést celkové vyhodnocení účinnosti realizovaných opatření.
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Jmenovací dekret na pracovní místo ředitelky školy s účinností od 1. 8. 2022
 2.   Výpis z rejstříku škol a školských zařízení ze dne 3. 3. 2024
 3.   Výpis z obchodního rejstříku ze dne 3. 3. 2024
 4.   Notářský zápis NZ 672/2023 N565/2023 ze dne 13. 6. 2023 – změna názvu školy
 5.   Výpis správního řízení č. j. MSMT-13612/2023-4 s platností od 19. 6. 2023 – nový
      název školy
 6.   M 8 Výkaz o střední škole podle stavu vždy k 30. 9., v roce 2019, 2020, 2021, 2022
      a 2023
 7.   Z 19-01 Výkaz o školském ubytovacím zařízení podle stavu k 31. 10. 2023
 8.   Z 17-01 Výkaz o činnosti zařízení školního stravování podle stavu k 31. 10. 2023
 9.   Školní řád č. j. SŠ/488/2023 s účinností od 1. 9. 2023
10.   Vnitřní řád domova mládeže SŠ/487/2023 s účinností od 1. 9. 2023
11.   Školní vzdělávací programy všech oborů vzdělání platné ve školním roce 2023/2024
12.   Školní vzdělávací program domova mládeže platný od 1. 9. 2023
13.   Školní elektronický informační systém vedený ve školním roce 2023/2024


                                          9/11
14.   Dokumentace praktického vyučování vedená ve školním roce 2023/2024 (organizace
      praktického vyučování, smlouvy o zajištění odborného výcviku včetně dodatků –
      vzorek)
15.   Dokumentace domova mládeže vedená ve školním roce 2023/2024 (deníky
      výchovných skupin, roční plán, přihlašovací lístky – vzorek, denní režim)
16.   Dokumentace školního poradenského pracoviště vedená ve školním roce 2023/2024
      (dokumentace k třídnickým hodinám, plán činnosti výchovné poradkyně, evidence
      žáků se speciálními vzdělávacími potřebami, strategie předcházení školní
      neúspěšnosti, preventivní program školy, náplň práce školního poradenského
      pracoviště)
17.   Personální dokumentace pedagogických pracovníků vedená ve školním roce
      2023/2024 (doklady o dosaženém vzdělání) – vzorek
18.   Plány a přehledy dalšího vzdělávání pedagogických pracovníků ve školním roce
      2022/2023 a 2023/2024
19.   Podklady k autoevaluaci školy ve školním roce 2023/2024 (okamžitý snímek školy)
20.   Hospitační záznamy vedené ve školním roce 2022/2023 a 2023/2024 – vzorek
21.   Výroční zpráva o činnosti školy za školní roky 2021/2022 a 2022/2023
22.   Strategický plán rozvoje školy na období 2022 – 2027 a školní akční plán rozvoje
      vzdělávání na období 2023 až 2025
23.   Plán práce a organizace školy, včetně plánu kontrolní činnosti ve školním roce
      2023/2024
24.   Plán ředitelky školy – plán pedagogického vedení včetně seznámení pedagogů
      s metodami, formami a prostředky vzdělávání ze dne 19. 12. 2023
25.   Zápisy z porad a jednání ve školním roce 2022/2023 a 2023/2024 (porady vedení
      s učiteli a zaměstnanci školy, jednání pedagogické rady, jednání předmětových
      komisí, jednání žákovského parlamentu)
26.   Kritéria hodnocení a jednotné postupy hodnocení pro jednotlivé vzdělávací oblasti
      ve školním roce 2023/2024 – vzorek
27.   Kritéria přijímacího řízení do prvního ročníku oborů vzdělání s maturitní zkouškou
      pro školní rok 2023/2024
28.   Jednorázová prospěchová motivační odměna (kritéria pro přiznání) ve školním roce
      2023/2024
29.   Plán třídního učitele na školní rok 2023/2024 (vzorek)
30.   Souhrnné ověřovací zkoušky – opatření pro zlepšení výsledků státní maturitní
      zkoušky, včetně pravidel hodnocení, platné ve školním roce 2023/2024
31.   Shrnutí opatření na zlepšení výsledků státní části a profilové části maturitní zkoušky,
      výsledků závěrečné zkoušky, školní rok 2022/2023
32.   Přehledy klasifikace školy za první a druhé pololetí školních roků 2020/2021
      až 2022/2023 a za první pololetí 2023/2024
33.   Klasifikace a docházka žáků tříd maturitních ročníků za první a druhé pololetí
      školního roku 2022/2023
34.   Výsledky maturitní zkoušky za jarní a podzimní zkušební období roků 2020 až 2023
35.   Výsledky závěrečných zkoušek za jednotlivá zkušební období roků 2021 až 2023
36.   Zápis z jednání s ředitelkou školy ze dne 8. 3. 2024




                                           10/11
37.   Dokumentace školy k hodnocení ekonomických podmínek, zajištění bezpečnosti
      a ochrany zdraví žáků a školního stravování
38.   Inspekční zpráva č. j. ČŠIB-140/20-B ze dne 21. 2. 2020


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.

Složení inspekčního týmu a datum vyhotovení inspekční zprávy

 Ing. Alena Svobodová, školní inspektorka, vedoucí inspekčního týmu
 PhDr. Jiří Wasserburger, školní inspektor
 Ing. Renata Boková, školní inspektorka
 Mgr. Milan Heroudek, školní inspektor
 Mgr. Andrea Zadinová, školní inspektorka
 Ing. Hana Šarounová, kontrolní pracovnice


9. 5. 2024




                                        11/11
