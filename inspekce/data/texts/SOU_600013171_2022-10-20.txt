                                     Česká školní inspekce
                                    Pardubický inspektorát
___________________________________________________________________________________________________________ _




                         IN S P E K Č N Í ZP R ÁVA
                                          Čj. ČŠIE-1511/22-E


Název                                Střední škola gastronomická a technická Žamberk
Sídlo                                Zámecká 1, 564 01 Žamberk
E-mail                               zamek@zamek.zamberk.cz
IČO                                  00 654 949
Identifikátor                        600 013 171
Právní forma                         příspěvková organizace
Zastupující                          PhDr. Zuzana Pecháčková
Zřizovatel                           Pardubický kraj
Místo inspekční činnosti             Zámecká 1, Žamberk
                                     Zemědělská 846, Žamberk
Termín inspekční činnosti            20., 21. a 24. 10. 2022


Inspekční činnost byla zahájena předložením pověření k inspekční činnosti.


                                  Předmět inspekční činnosti
Předmětem inspekční činnosti bylo zjišťování a hodnocení podmínek, průběhu a výsledků
vzdělávání poskytovaného školou vykonávané podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů, včetně hodnocení naplňování školních
vzdělávacích programů.




2022/2023                                            1
                                   Charakteristika
Střední škola gastronomická a technická Žamberk, Zámecká 1 (dále „škola“) vykonává
činnost střední školy, domova mládeže, školní jídelny a školní jídelny- výdejny. V aktuálním
školním roce vzdělává žáky ve tříletých oborech vzdělání 33-56-H/01 Truhlář, 36-52-H/01
Instalatér, 23-56-H/01 Obráběč kovů, 65-51-H/01, Kuchař-číšník, 29-54-H/01 Cukrář
a 66-51-H/01 Prodavač ukončovaných závěrečnou zkouškou a ve čtyřletých oborech
vzdělání 65-41-L/01 Gastronomie a 66-41-L/01 Obchodník ukončovaných maturitní
zkouškou. V době inspekční činnosti se ve škole vzdělávalo 174 žáků v 9 třídách, z toho
bylo evidováno 18 žáků se speciálními vzdělávacími potřebami a 13 žáků s odlišným
mateřským jazykem. Žákům ze vzdálenějších míst škola zajišťuje ubytování v domově
mládeže, který se nachází v areálu školy. Stravování žáků a zaměstnanců školy je zajištěno
ve školní jídelně v areálu školy a v případě výuky na odloučeném pracovišti ve školní
jídelně-výdejně. Realizována je také doplňková činnost (rekvalifikace a specializační kurzy,
hostinská činnost, ubytovací služby a řemeslné činnosti vycházející ze zaměření oborů
vzdělání).


                         Hodnocení podmínek vzdělávání
Ředitelka školy využívá svoje zkušenosti ve funkci k systematickému řízení provozu školy.
Nastavený systém řízení školy vychází z organizační struktury delegování pravomocí
na novou zástupkyni ředitelky pro teoretické vyučování a dále na vedoucí učitelku
odborného výcviku, vedoucí vychovatelku domova mládeže a odpovídá potřebám školy.
Pravidelné porady a neformální setkávání s pedagogy i žáky zajišťují plynulý chod školy
a podporují příznivé klima přispívající k úspěšné realizaci výchovně vzdělávacího procesu
ve škole. Prostřednictvím školního řádu a dalších interních směrnic má škola přehledně
nastavena pravidla svého působení. Vedení školy se v uplynulém období zaměřilo hlavně
na organizování činnosti v souvislosti s pandemií COVID-19, zlepšení materiálníc h
podmínek školy a propagaci školy. V oblasti pedagogického řízení školy se zaměřuje
především na řešení aktuálních potřeb účastníků vzdělávání. Dlouhodobé záměry rozvoje
školy vycházejí především z koncepce školy, která mapuje oblast celospolečensk ýc h
i regionálních faktorů ovlivňujících odborné zaměření školy, spolupráci se sociálními
partnery školy a materiální a výchovně vzdělávací podmínky školy.
Vzdělávání zajišťuje pedagogický sbor, který od minulé inspekční činnosti prošel částečnou
obměnou. Někteří z učitelů zatím nesplňují kvalifikační požadavky, většina z nich však
studuje a kvalifikaci si doplňuje. Kratší pedagogická praxe nekvalifikovaných učitelů se
částečně projevila v didaktické oblasti vzdělávání např. ve způsobu méně efektivní
organizace vyučovací hodiny, nebo nedostatečném prostoru pro zapojení žáků.
Na zajišťování kvalitního vzdělávání se podílejí předmětové komise podle skupin oborů,
které se věnují účastí žáků v soutěžích, plánování exkurzí, propojení teoretické výuky
s praxí, vyhodnocování výsledků závěrečných zkoušek, potřebám žáků se speciálními
vzdělávacími potřebami a některé také využívaným metodám a formám vzdělávání.
Další vzdělávání pedagogických pracovníků se zaměřuje zejména na získání odborné
kvalifikace, ale i prohlubování specializace a moderní trendy v jednotlivých oborech. Vedení
školy vykonává kontrolní a hospitační činnost vzdělávacího procesu, závěry z této činnosti
poskytují konkrétní doporučení či opatření směřující ke zlepšení pedagogické práce učitelů.
K dalšímu zefektivnění vzdělávacích strategií na úrovni školy by přispělo poskytování
zpětné vazby z hospitační činnosti také se z oblasti diferenciace výuky, aktivizace žáků
a využívání závěrů hodin k efektivnímu získávání informací o dosažení vzdělávacího cíle.


2022/2023                                    2
Vedení školy se zajímá o zpětnou vazbu z činností školy, v rámci evaluace probíhají
pravidelně písemná i osobní dotazování pedagogů.
Materiálně technické podmínky umožňují plnění školních vzdělávacích programů
vyučovaných oborů vzdělání i v domově mládeže, průběžně se zkvalitňují. Zřizovatel školy
poskytuje finanční prostředky na stipendia žáků oboru vzdělání Obráběč kovů, 65-51-H/01.
Škola pro výuku disponuje vybavenými vlastními pracovišti a k úspěšné realizaci školních
vzdělávacích programů výrazně přispívá také spolupráce se sociálními partnery, která
umožňuje účelně využívat pracovišť v reálném prostředí.


                          Hodnocení průběhu vzdělávání
Společným znakem většiny sledované výuky teoretických i prakticky zaměřených předmětů
byla odbornost učitelů a výrazný podíl přínosné motivace, které přispívaly ke zvýšení zájmu
žáků. Atmosféra ve vyučovacích hodinách byla založena na vzájemné důvěře a respektu
a společně s menšími počty žáků v některých třídách vytvářela příznivé podmínky
pro vzdělávání. Učitelé respektovali pracovní tempo žáků, poskytovali dostatek času
na vypracování úloh a průběžně využívali motivační hodnocení.
Ve vyučovacích hodinách převažovala spíše frontální forma výuky (nejčastěji s využitím
řízeného dialogu). Většinou umožňovala aktivní zapojení žáků, byla vhodně strukturova ná
a přínosně doplňovaná samostatnou prací žáků a občas i prací ve skupinách nebo dvojicích.
Žáci byli obvykle vedeni k vyvozování a logickým závěrům, o problémech diskutova li,
vznášeli dotazy a připomínky. Pro zvýšení názornosti se učitelé opírali o trojrozměr né
pomůcky, které byly běžně dostupné v učebnách, popřípadě o promítané obrázky a texty,
které obvykle doplňovali komentáři a poznámkami na tabuli. Pozitivním rysem bylo vedení
výuky ve vzájemných mezipředmětových souvislostech a zejména ve vztahu k využití
poznatků v praxi. Výuka byla vedena bez zásadních odborných nedostatků. V menší části
výuky stále ještě spočívala hlavní aktivita na učitelích, žáci pasivně přijímali hotové
poznatky, do sešitů si zaznamenávali nové učivo spíše jako podklad pro domácí přípravu.
Pouze ojediněle učitelé umožňovali žákům využívat didaktickou techniku za účelem práce
s informacemi.
Pro vyšší efektivitu vzdělávání učitelé vhodně využívali nakopírované pracovní materiály
(např. výpočtové úlohy, pracovní listy, ukázky uměleckých textů). Občas byl ve výuce
účelně využit rozbor chyby. Výuka cizích jazyků byla vhodně vedena v příslušném jazyce,
byly procvičovány všechny jazykové kompetence s důrazem na ústní projev žáků, poslech
a porozumění. Jenom výjimečně bylo zřejmé, že žáci uplatňovali vlastní nebo vzájemné
hodnocení. Pouze v části hospitované výuky byly zaznamenány závěry vyučovacích hodin,
kdy docházelo ke shrnutí učiva, získání zpětné vazby o pochopení učiva žáky a vymeze ní
slabin, zhodnocení kvality práce žáků a motivačním pochvalám. Individuální ústní
ověřování osvojení učiva bylo zaznamenáno ojediněle.
Odborný výcvik byl dobře organizačně zajištěn. Vhodné byly instruktážní ukázky
jednotlivých úkonů, aktivní individuální přístup učitelů k žákům, motivace žáků
k dodržování technologických postupů, k samostatnosti a k pečlivosti. Učitelé sledovali
a hodnotili výkon a kvalitu práce. V průběhu sledované výuky bylo zaznamenáno efektivní
využívání času a aktivní přístup žáků k plnění zadaných úkolů. Úkoly byly jasně vymeze né,
žáci v případě potřeby spolupracovali a od učitelů průběžně získávali zpětné infor mace
o kvalitě své práce. Výuka byla vedena bez odborných nedostatků. Bylo dbáno
na upevňování zásad bezpečné práce a ochrany zdraví. V průběhu praktického vyučová ní



2022/2023                                   3
byla mezi účastníky vzdělávání zřejmá příjemná tvůrčí pracovní atmosféra. Praktické
vyučování bylo prováděno s potřebným vybavením nejen na cvičných, ale také
na produktivních činnostech pod vedením učitelů nebo instruktorů (pověřený zaměstna nec
smluvního partnera). Systém spolupráce školy se smluvními partnery při zabezpečování
odborného výcviku je nastavený a funkční. Žáci při odborném výcviku na pracovišti
u smluvního partnera získávají potřebné kompetence, a to s přidanou hodnotou vzdělává ní
v reálném prostředí. Výrazně si tak rozvíjejí i kompetence sociální (např. k práci v týmu,
zodpovědnosti za svěřený úkol, upevňování pracovních návyků) a komunikativní. Vytvářejí
si tak reálnou představu o fungování odborné firmy a možnostech svého dalšího uplatnění.
Při vzdělávání na těchto pracovištích prokazovali úspěšné osvojení některých potřebných
dovedností, např. aktivní přístup k plnění zadaných úkolů a zdvořilé vystupování v jednání
se zaměstnanci smluvního partnera.
Činnost domova mládeže je organizována napříč výchovnými skupinami a vzhlede m
k malému počtu vychovatelů je realizována v omezeném rozsahu. Pro ubytované je
vytvářeno pozitivní přátelské klima nahrazující rodinné prostředí, zajištěna je podpora
k učení, k efektivnímu využívání volného času. Vychovatelé spolupracují s ostatními
pedagogy školy, zajímají se o problémy ubytovaných žáků a řeší je.


                          Hodnocení výsledků vzdělávání
Individuální a skupinové výsledky vzdělávání zjišťuje škola obvyklými interními
evaluačními nástroji (především písemné zkoušení). Zákonní zástupci jsou o průběžnýc h
výsledcích žáků informováni. Výsledky žáků a tříd jsou sumarizovány a projednávány
na jednáních pedagogické rady. Škola realizuje systém vlastních podpůrných aktivit
pro prevenci školní neúspěšnosti žáků. Opatření ke snížení dopadů distanční výuky formou
doučování jsou žáky využívána hlavně na základě doporučení jednotlivých vyučujíc íc h.
Pro žáky, případně jejich zákonné zástupce, jsou určeny individuální konzultace.
Na konci školního roku 2021/2022 neprospělo ve všech ročnících po opravných zkouškách
celkem šest žáků (necelá čtyři procenta z celkového počtu 159 hodnocených žáků).
K závěrečné zkoušce v oborech vzdělání s výučním listem bylo přihlášeno 52 žáků. Hrubá
neúspěšnost žáků oboru vzdělání zakončených závěrečnou zkouškou (podíl žáků, kteří
u závěrečné zkoušky neuspěli nebo ji nekonali a žáků, kteří byli k závěrečné zkoušce
přihlášeni) byla přibližně jedna desetina.
Školní poradenské služby zajišťuje výchovná poradkyně a metodička prevence. Nastavený
systém umožňuje identifikaci a evidenci žáků s potřebou podpůrných opatření. Práci s žáky
se speciálními vzdělávacími potřebami ve výuce koordinuje výchovná poradkyně, která
spolupracuje se školskými poradenskými zařízeními, případně krizovým centrem,
a informuje učitele o potřebách žáků. Činnost školní metodičky prevence je zaměřena
především na vytváření prosociálních vazeb a realizaci preventivních programů s důrazem
na aktuální problémy (právní povědomí žáků, drogová závislost apod.). K vzájemné mu
poznávání žáků v rámci třídních kolektivů napomáhá adaptační den žáků prvního ročníku
na začátku vzdělávání organizovaný ve spolupráci s poradenským zařízením a třídními
učiteli. Sami žáci se mohou podílet na rozvoji školy a vzdělávání prostřednictvím
Zámeckého parlamentu.
K dobré prezentaci školy na veřejnosti přispívá účast žáků v odborných soutěžích, v nichž
dosahují velmi dobrých výsledků. Není opomíjena ani podpora pohybových dovedností
žáků, kteří se účastní sportovních soutěží v regionu a sportovních kurzů pořádaných školou.
Sociální cítění žáků pozitivně ovlivňuje účast při charitativních akcích (např. Srdíčkový den).


2022/2023                                     4
Součástí realizovaných aktivit je dlouholetá spolupráce se základními školami v regionu,
spřátelenou polskou školou Zespół Szkół Nr2 Dzierżoniów v Polsku a mnoha dalšími
partnery (Asociace kuchařů a cukrářů, Asociace středních průmyslových škol České
republiky, Cech topenářů a instalatérů, Asociace pro mládež, vědu a techniku, Česká
barmanská asociace). Kvalita vzdělávání je také podpořena spoluprací školy s regionálními
firmami, které u vybraných oborů poskytují vzdělávací materiály, umožňují exkurze a stáže
ve svých prostorách.


                                         Závěry
Vývoj školy
- Od září 2021 došlo ke změně názvu školy na: Střední škola gastronomická a technická
  Žamberk,
- ukončení vzdělávání v oboru vzdělání 64-41-L/51 Podnikání,
- postupné zkvalitňování materiálně technických podmínek.
Silné stránky
- Funkční systém spolupráce školy se smluvními partnery při zabezpečování odborného
  výcviku, který umožňuje efektivní realizaci praktického vzdělávání,
- dosahování dobrých výsledků v odborných žákovských soutěžích.
Slabé stránky a/nebo příležitosti ke zlepšení
- Závěry vyučovacích hodin nejsou účelně využívány k efektivní zpětné vazbě o dosažení
  vzdělávacího cíle,
- v části teoretické výuky nadále přetrvává vzdělávání s nižším zastoupením efektivnějš íc h
  metod, zpětnovazební systém školy je v této oblasti méně efektivní,
- nízká míra využívání formativního hodnocení žáků a jejich vedení k sebehodnocení
  a vzájemnému hodnocení.
Doporučení pro zlepšení činnosti školy
- Zaměřit kontrolní systém, další vzdělávání pedagogů i náplň činnosti předmětových
  komisí na zlepšení organizace části vyučovaných hodin,
- více využívat formativní hodnocení, sebehodnocení a vzájemné hodnocení žáků,
- poskytovat pedagogům účinnou metodickou podporu a hospitační činnost cíleně
  směřovat ke konkrétním doporučením pro zkvalitnění výuky.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů přijmout adekvátní opatření k prevenci nedostatků zjištěných
při inspekční činnosti a ve stejné lhůtě písemně informovat Českou školní inspekci,
jaká byla přijata opatření.
Zprávu zašlete na adresu Česká školní inspekce, Pardubický inspektorát, Sukova
třída 1556, 530 02 Pardubice, případně prostřednictvím datové schránky (g7zais9),
nebo na e-podatelnu csi.e@csicr.cz s připojením elektronického podpisu.


2022/2023                                    5
            Seznam dokladů, o které se inspekční zjištění opírají
 1. Výpis z rejstříku škol a školských zařízení ze dne 19. 10. 2022
 2. Školní řád platný od 1. 9. 2022
 3. Školní vzdělávací programy oborů vzdělání platné ve školním roce 2022/2023
 4. Dokumenty k plánování a realizaci dalšího vzdělávání pedagogických pracovníků
    ve školním roce 2021/2022 a 2022/2023 (výběr)
 5. Dokumentace ke kontrolní a hospitační činnosti ve školním roce 2021/2022
    a 2022/2023 (výběr)
 6. Rozvrhy hodin pro školní rok 2022/2023
 7. Školní matrika – aktuální stav
 8. Třídní knihy, deníky odborného výcviku pro školní rok 2022/2023 (výběr)
 9. Personální dokumentace k odborné kvalifikaci pedagogických pracovníků (výběr)
10. Dokumentace k zajištění bezpečnosti a ochrany zdraví žáků při vzdělávání a s ním
    přímo souvisejících činnostech (výběr)
11. Záznamy z jednání pedagogické rady ve školních rocích 2021/2022 a 2022/2023
12. Záznamy z jednání předmětových komisí ve školních rocích 2021/2022 a 2022/2023
13. Dokumentace výchovného poradenství a preventivních programů pro školní
    rok 2021/2022 a 2022/2023
14. Výroční zpráva o činnosti školy za školní rok 2021/2022
15. Deníky výchovných skupin v domově mládeže vedené ve školním roce 2022/2023
16. Školní vzdělávací program domova mládeže 2022/2023, platný od 1. 9. 2021
17. Vnitřní řád domova mládeže platný od 1. 9. 2022
18. Inspekční zpráva čj. ČŠIE-468/18-E




                                     Poučení




2022/2023                                6
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Pardubický
inspektorát, Sukova třída 1556, 530 02 Pardubice, případně prostřednictvím datové
schránky (g7zais9), nebo na e-podatelnu csi.e@csicr.cz s připojením elektronického
podpisu, a to k rukám ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


Mgr. Petra Holánková, školní inspektorka,
vedoucí inspekčního týmu                           Mgr. Petra Holánková v. r.

Ing. Jan Černý, školní inspektor
                                                       Ing. Jan Černý v. r.

Mgr. Jaroslav Loučka, školní inspektor
                                                   Mgr. Jaroslav Loučka v. r.

Bc. Daniela Růžová, kontrolní pracovnice
                                                    Bc. Daniela Růžová v. r.
Mgr. Alena Kloučková, odbornice
na gastronomii                                     Mgr. Alena Kloučková v. r.
Ing. Josef Charamza, odborník
na stavebnictví a zpracování dřeva                  Ing. Josef Charamza v. r.




V Pardubicích 21. 11. 2022


Datum a podpis ředitelky školy potvrzující projednání a převzetí inspekční zprávy


PhDr. Zuzana Pecháčková, ředitelka školy
                                                  PhDr. Zuzana Pecháčková v. r.
V Žamberku 25. 11. 2022




2022/2023                                   7
