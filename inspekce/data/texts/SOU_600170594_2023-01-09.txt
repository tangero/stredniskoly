CSI0X00A22UX
Počet listů: 5




                                     Česká školní inspekce
                                     Liberecký inspektorát
____________________________________________________________________________________________________________




                         IN S P E K Č N Í ZP R ÁVA
                                            Čj. ČŠIL-4/23-L


Název                               Střední škola a Mateřská škola, Liberec, Na Bojišti
                                    759/15, příspěvková organizace
Sídlo                               Na Bojišti 759/15, 460 07 Liberec
E-mail                              info@ssams.cz
IČO                                 00 671 274
Identifikátor                       600 170 594
Právní forma                        příspěvková organizace
Zastupující                         Ing. Zdeněk Krabs, Ph.D.
Zřizovatel                          Liberecký kraj
Místo inspekční činnosti            Na Bojišti 759/15, Beskydská 779/1, 460 07 Liberec
Inspekční činnost na místě          9. -11. 1. 2023


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání poskytovaného střední
školou a mateřskou školou podle příslušných školních vzdělávacích programů podle § 174
odst. 2 písm. b) zákona č. 561/2004 Sb., o předškolním, základním, středním, vyšším
odborném a jiném vzdělávání (školský zákon), ve znění pozdějších předpisů.
Zjišťování a hodnocení naplňování školních vzdělávacích programů a jejich souladu
s právními předpisy a rámcovými vzdělávacími programy podle § 174 odst. 2 písm. c)
školského zákona.
                                    Charakteristika
Střední škola a Mateřská škola, Liberec, Na Bojišti 15, příspěvková organizace (dále
„škola“, „instituce“) vykonává činnost střední školy s nejvyšším povoleným počtem 680
žáků a mateřská školy s nejvyšším povoleným počtem 28 dětí. Střední škola nabízí tříleté,
čtyřleté a nástavbové studium v technických oborech vzdělání z oblasti strojírenství,
elektrotechniky a automobilového průmyslu. Jako jediná škola v České republice
se specializuje na přípravu elektromechaniků s vysoce specializovaným zaměřením
na zdvihací techniku a eskalátory. Komplexní vzdělávací nabídka umožňuje vzájemno u
prostupnost mezi vyučovanými obory a zvyšuje tak žákům možnost úspěšného ukončení
vzdělávání.
V průběhu uplynulého školního roku zahájilo ve škole činnost Zařízení pro další vzdělává ní
pracovníků v Libereckém kraji zřízené pro vzdělávání jak v oblasti metodické,
tak kvalifikačních studií.
K termínu inspekční činnosti se ve střední škole vzdělávalo 665 žáků ve 28 třídách. Škola
evidovala 51 žáků se speciálními vzdělávacími potřebami, z nichž jeden se vzdělával podle
individuálního vzdělávacího plánu, a 32 žáků – cizinců, většinou bez jazykové bariéry.
V mateřské škole se vzdělávalo 21 dětí.


                         Hodnocení podmínek vzdělávání
Ředitel školy uplatňuje při řízení své manažerské schopnosti i dlouhodobé odborné
zkušenosti. Opírá se o průběžnou komunikaci a úzkou spolupráci se zřizovatelem, o znalost
vývoje v průmyslových oborech souvisejících se zaměřením školy. Kvalitně a přehledně
zpracovaná koncepce rozvoje školy a jasně vytyčuje úkoly, které jsou konkretizová ny,
vyhodnocovány a upravovány na základě potřeb instituce. Ze stanovených cílů se daří
naplňovat záměry v oblasti modernizace podmínek pro teoretickou i praktickou výuku žáků
(s důrazem na nejnovější materiální vybavení autoprovozu) a propagace školy na veřejnosti.
Naopak se jen zčásti daří zavádět a posilovat používání moderních a alternativních metod
výuky.
Systém řízení vychází z reálných podmínek školy. Ředitel školy deleguje pravomoci
a odpovědnost za plnění úkolů jednotlivým členům vedení na zástupce ředitele pro úsek
teoretické přípravy a pro úsek praktické odborné přípravy a v neposlední řadě i na vedoucí
odloučeného pracoviště mateřské školy. Ředitel školy aktivně spolupracuje se školskou
radou a žákovským parlamentem a zapracovává jejich náměty do běžného chodu školy.
Řízení v mateřské školy, které ředitel delegoval na vedoucí učitelku, je založeno na týmové
spolupráci, důslednosti a zodpovědnosti, společném shodném sdílení hodnot a cílů všech
zainteresovaných. Dobrá organizace, demokratické postupy a příznivé vztahy na pracovišti,
optimistický a vyrovnaný postoj vedoucí učitelky i všech zaměstnanců mateřské školy
se dlouhodobě pozitivně odrážejí v příjemné atmosféře. Pravidelně a plánovaně jsou
realizovány kontrolní a evaluační činnosti, které zahrnují všechny oblasti vzdělávání. Jejich
výstupy jsou podkladem ke zvyšování kvality mateřské školy.
Vedoucí metodických týmů pracují plánovitě a ze zápisů je patrné, že koordinují činnost
svých členů a průběžné plnění učebních plánů, podílejí se na hospitační činnosti a zajišťují
mimoškolní činnost. Vedení školy hodnotí práci pedagogických pracovníků na základě
systematického průběžného sledování, přijímá závěry a doporučení ke zlepšení výuky.
Zatím v menší míře jsou uplatňovány vzájemné hospitace mezi vyučujícími. I když



                                            2/9
je kontrolní a hospitační činnost správně nastavena, získané poznatky prozatím nemají
požadovaný dopad v oblasti využívání aktivizujících metod a forem výuky.
Školní vzdělávací programy jsou systematicky upravovány ve spolupráci s odborníky
z jednotlivých profesních svazů. Disponibilní časová dotace je využita v oborech
zakončených maturitní zkouškou pro posílení předmětů společné části maturitní zkoušky
a předmětů odborného vzdělávání, u oborů s výučním listem zejména praktické ho
vyučování.
Přijímací řízení ve všech oborech probíhá v souladu s platnými předpisy. Škola usiluje
o maximální informovanost veřejnosti, pokud jde o její vzdělávací nabídku, charakteristik u
oborů, způsob přijímání, kritéria a obsah přijímacího řízení. Využívá k tomu vlastní webové
stránky, burzy středních škol, veletrhy vzdělávání, dny otevřených dveří, promyšle né
motivační exkurze žáků základních škol a propagaci technického vzdělávání na základníc h
školách atd. Výsledkem těchto aktivit bylo po několikaletém období klesajícího zájmu,
významné zvýšení počtu přijatých žáků do většiny oborů pro školní rok 2022/2023.
Škola je vybavena elektronickým informačním systémem umožňujícím vzdálený přístup
žákům, zákonným zástupcům i pedagogům. Každá učebna disponuje počítačem a většina
i projekční a audiovizuální technikou. Velmi dobré podmínky má škola zejména v oblasti
materiálního zajištění odborného výcviku. Specializované odborné dílny pro jednotlivé
obory jsou vybaveny moderními technologiemi a dostatkem materiálu. Instituce klade důraz
na nejnovější materiální vybavení v oblasti autoprovozu. Dlouhodobě dobrá kvalita
vzdělávání se odráží v dobré uplatnitelnosti na trhu práce. Od poslední inspekční činnosti
byla nově vybudována specializovaná dílna pro opravy motocyklů. Dílna pro zabezpečovací
systémy obsahuje cvičný prostor simulující bytovou jednotku, kam žáci reálně instalují
všechny dostupné typy zařízení a učí se propojit se zobrazovacími a ovládacími prvky. Obor
Elektromechanik pro zařízení a přístroje využívá k výuce cvičný výtah i jednotlivé součásti
a ovládací prvky těchto zařízení. Pro automobilové obory se daří získávat vozy přímo
od výrobce, na kterých si žáci procvičují přesné technologické postupy oprav. Škola
provozuje vlastní autoservis s vybavením pro pneuservis. Kvalita odborného výcviku
je podporována využíváním široké škály moderních technologií, což se příznivě odráží
v dobré uplatnitelnosti absolventů na trhu práce. Materiální podmínky školy umožňují plně
realizovat výuku v rozsahu stanoveném školními vzdělávacími programy a naplňovat
jednotlivé profily absolventa. Mateřská škola sídlí v samostatné budově v komplexu školy.
Je plně vybavená pro vzdělávací činnost i volnou hru i odpočinek. Stravování dětí a žáků
je zajištěno formou výdejny ve spolupráci s externím poskytovatelem.
Výuku zajišťuje pedagogický sbor složený z 90 převážné z kvalifikova nýc h
učitelů Pedagogové se pravidelně vzdělávají, účastní se odborných školení a seminářů.
Škola se snaží vytvářet podmínky pro bezpečné působení dětí a žáků ve škole. Nastavená
pravidla a pokyny k bezpečnosti jsou na jednotlivých pracovištích odborného výcviku
důsledně dodržována. Výchovně vzdělávací činnost v mateřské škole probíhá v podnětném
a motivujícím prostředí, velkou výhodou je každodenní využívání tělocvičny, čímž škola
vytváří vhodné podmínky pro zdravý životní styl dětí. Ten je podporován i vedením dětí
ke zdravým stravovacím návykům, vhodným pitným režimem a péčí o chrup. Děti
v mateřské škole jsou přirozenou formou vedeny k dodržování hygienických návyků i k
sebeobsluze a samostatnosti při stolování. Výchova ke zdravým stravovacím návykům se
prolíná do zdravé nabídky jídel a nápojů, které děti využívaly podle svých potřeb v průběhu
celého dne.
Škola svá odborná zaměření podporuje členstvím v řadě profesních svazů a asociací. Formou
doplňkové činnosti školy si žáci zdokonalují své dovednosti (např. v diagnostice a opravách


                                            3/9
emisních systémů vozidel, renovace historických vozidel, získání řidičského oprávnění
pro skupiny AM, A1, A2, C a CE). Pro výuku žáků v autoškole je využíván i elektromob il.
Škola se postupně zaměřuje na elektromobilitu a fotovoltaické panely.
Ve sledovaném období škola disponovala dostatkem finančních zdrojů. Intenzivně se podílí
na získávání dalších prostředků ke zkvalitňování podmínek pro vzdělávání i formou
sponzorských darů a zapojením do rozsáhlé projektové činnosti (Šablony, NAKAP II,
GEMINI apod.). Ekonomické výhody přináší příjem ze školního autoservisu. Hospodá rným
využíváním finančních zdrojů se daří podporovat zvyšování kvality poskytovaného
vzdělávání.


                          Hodnocení průběhu vzdělávání
Společným znakem hospitovaných vyučovacích hodin byla pozitivní atmosféra založená
na vzájemné důvěře a respektu a zohledňování tempa a znalostí žáků. Pracovníci školy
jednají se žáky s respektem, vlastním příkladem podporují jejich prosociální chování.
Metodická propracovanost výuky byla rozdílná a odvíjela se od osobního přístupu
vyučujících a jejich pedagogických zkušeností. Stanovení vyučovacího cíle probíhalo
vesměs prostým sdělením plánovaného obsahu hodiny. Ve většině hodnocených hodin
dominovala frontální forma výuky, ojediněle doplněná skupinovým vyučováním nebo
aktivitami ve dvojicích. Pokud se v hodinách vyskytla samostatná práce žáků, chybělo jejich
důslednější vedení k souvislému mluvenému projevu a zdůvodňování postupu řešení.
Pedagogové prokazovali vysokou míru aktivity, převládalo však předkládání hotových
informací, problémové úkoly rozvíjející logické myšlení nebo tvořivost žáků byly
zařazovány ojediněle. Hledání vzájemných souvislostí, mezipředmětových vztahů
a využívání dříve získaných poznatků se vyskytlo pouze na základní úrovni. Diferenc iace
a individualizace výuky s ohledem na rozdílné možnosti a potřeby žáků probíhala jen
výjimečně. Didaktická technika byla využívána především k prosté prezentaci učiva, podíl
žáků na jejím využití byl sporadický, v některých hodinách nebyla tato technika využita
vůbec, přestože by ulehčila výklad žákům i vyučujícím.
V průběhu výuky učitelé různou měrou oceňovali aktuální výkony žáků a poskytovali jim
motivační zpětnou vazbu. V závěrech vyučovacích jednotek chybělo propracovanější
formativní hodnocení, sebehodnocení a vzájemné hodnocení. V některých případech nebyl
dodržen časový rámec hodiny.
Z navštívené výuky všeobecně vzdělávacích předmětů bylo patrné vyvozování společensko-
historického kontextu, včetně smysluplného procvičování slohových postupů v českém
jazyce a literatuře. Interpretace uměleckého textu nečinila žákům maturitního ročníku
problémy, samostatně propojovali získané znalosti a dovednosti s již dosaženými.
Cizojazyčné vzdělávání probíhalo především v cílovém jazyce, žáci pracovali
s audionahrávkami, bylo podporováno porozumění textu s ověřením slovní zásoby. Nižší
míra aktivního zapojení žáků plynula z převážně frontálního způsobu výuky, mluve ný
projev byl omezen na krátká sdělení. Ve výuce tělesné výchovy je kladen důraz na jednotlivé
dovednosti, respektování pravidel a ohleduplné chování. Výuka je doplňována lyžařsk ým
kurzem a školními turnaji v košíkové, kopané a florbalu.
Sledovaná výuka informačních a komunikačních technologií měla rozdílnou úroveň. Byla
zaznamenána velmi vhodně zařazená diferenciace s individuálním přístupem a průběžnou
zpětnou vazbou za použití metodicky a odborně správného postupu i nevhodně
strukturovaná vyučovací jednotka bez vhodného využití odborné terminologie.


                                           4/9
Vyučující v odborném vzdělávání účelně propojují teoretickou výuku s praktickým využitím
znalostí a dovedností. Vhodně byly zařazovány praktické ukázky, modely, příklady z praxe
a odkazy na odbornou literaturu. Žáci byli většinou vedeni k používání správné terminolo gie,
v případě praktických činností také k pochopení zásad technologických postupů
a dodržování bezpečnostních předpisů.
Sledované praktické vyučování se vyznačovalo vysokou odbornou úrovní. V areálu školy
jsou vybudovaná zařízení pro odborný výcvik elektrotechnických a automobilních oborů.
Velká část odborného výcviku se uskutečňuje v soukromých značkových autoservisec h.
Žáci se tak vzdělávají v reálném pracovním prostředí. Při odborném výcviku byli žáci plně
aktivizováni a pro splnění vzdělávacích cílů účelně využívali materiální podmínky
jednotlivých pracovišť. Pracovali formou samostatné práce koordinované vyučujíc ím.
Výuka byla dobře organizačně a pedagogicky zvládnutá s vysokým přínosem pro žáky.
Účelně byly využity dovednostně-praktické metody. V závěru výuky byla činnost žáků
vhodným způsobem zhodnocena.
Mateřská škola dětem připravuje pestrou vzdělávací nabídku, která je konkrétně
rozpracována v třídním vzdělávacím programu i v přípravách učitelek. Při realizac i
vzdělávání učitelky respektují potřeby a zájmy dětí, praktické životní situace a dětem blízké
skutečnosti. Pří plánování pedagogického procesu se zamýšlí nad tím, které cílové
kompetence by si děti měly osvojit ve vybrané tematické části. Kompetence korespondují
se školním vzdělávacím programem pro předškolní vzdělávání. Plánované činnosti
vycházejí z potřeb a zájmu dětí, podmínek třídy, z výsledků průběžného vyhodnocová ní,
z přijímání podnětů od kolegů, rodičů apod. Významnou činností je rozvoj jemné motoriky
s podporou dostatku materiálního vybavení. K celkovému rozvoji dětí přispívá pravidelné
cvičení v tělocvičně školy. Při řízených činnostech se účelně propojovaly odlišné vzdělávac í
metody, které umožňovaly dětem podle jejich individuálních dispozic dosahovat a naplňovat
očekávané výstupy. Vzdělávání bylo uskutečňováno v přátelské a radostné atmosféře.
Učitelky (i provozní zaměstnankyně) se chovaly přirozeně, reagovaly citlivě na potřeby dětí,
naslouchaly jim, projevovaly respekt ke každému z nich. Zároveň byly přiměřeně důsledné,
vedly částečně děti k samostatnosti, dodržování pravidel etických i vzájemného soužití.


                          Hodnocení výsledků vzdělávání

Výchovné poradenství ve škole zajišťuje zkušená a plně kvalifikovaná výchovná poradkyně.
Ve spolupráci s vedením školy, třídními a dalšími učiteli vede evidenci žáků se speciálními
vzdělávacími potřebami a dbá na to, aby se v souladu s doporučeními školských
poradenských zařízení aktivně a plnohodnotně zapojili do vzdělávání hned od prvních dnů
po nástupu, a zároveň, aby všichni vyučující měli dostatek relevantních informac í
a poskytuje metodickou pomoc. Vzrůstající pozornost je věnována také žákům nadaným
a žákům s hlubším zájmem o obor. V rámci možností výchovná poradkyně zavádí systém
kariérového poradenství s cílem rozšířit ho i pro žáky nižších ročníků. Problémem jsou žáci
s vysokou absencí a ohrožení neprospěchem, v posledních letech přibývá také jednotlivc ů
s osobními problémy, kterým je výchovná poradkyně schopna poskytnout individuá lní
pomoc nebo ji zprostředkovat u odborníků. Oblast prevence rizikového chování žáků je
zajištěna zkušenou metodičkou prevence zatím bez příslušného kvalifikačního studia.
Preventivní program školy se opírá o řadu oblastí primární prevence včetně vzdělávac íc h
akcí pro vyučující, spolupráce se školskými poradenskými zařízeními, sdruženími věnujíc ím
se preventivním programům a dalšími institucemi (Police ČR aj.). Významné pro zapojení
žáků do chodu školy jsou dvoudenní harmonizační dny na začátku studia. Škola se snaží


                                            5/9
důsledně a bez odkladu řešit různé projevy rizikového chování žáků ve spolupráci
se zákonnými zástupci i odborníky. Škola každoročně řeší incidenty různého typu
(od záškoláctví, pokusů zneužívat marihuanu nebo ji vnášet do školy, přes problémy
s kouřením až po vztahové problémy a konflikty).
Úroveň vzdělávacího pokroku žáků škola průběžné zjišťuje prostřednictvím obvyklých
hodnotících nástrojů typu ústního a písemného zkoušení, dílčích a komplexních písemnýc h
prací, ale také užitím individuální pedagogické diagnostiky jak v teoretickém vyučová ní,
tak při odborném výcviku a praktických činnostech. Externí evaluační nástroje využívá
sporadicky.
Výsledky vzdělávání žáků jsou průběžně sledovány na zasedáních pedagogické rady,
při provozních poradách a při činnosti předmětových komisí atd. Škola se snaží poskytovat
žákům ohroženým školním neúspěchem nabídkou individuálních konzultací, doučováním
včetně možnosti přestupu z maturitního oboru na obor tříletý. Vedení školy klade důraz
na to, aby vyučující s takovými žáky aktivně pracovali, posilovali jejich motivaci překonat
neúspěchy a zkvalitnili didaktickou úroveň výuky včetně užití formativního hodnocení,
většího zapojení prezentační techniky a vyššího podílu přehledných učebních materiálů
přizpůsobených skladbě žáků v dané třídě či oboru. Přes přijímaná opatření jsou celkové
výsledky žáků dlouhodobě nepříliš příznivé. V tříletých učebních oborech při závěrečnýc h
zkouškách uspěje v jarním řádném termínu okolo 80 %, v opravných zkouškách pak jen
asi polovina zúčastněných. Úspěšnost žáku školy u MZ je v celostátním srovnání
podprůměrná.
Jednou z příčin neúspěšnosti žáků je jejich poměrně vysoká absence ve vyučová ní
prohloubená ještě důsledky distanční výuky v nedávném období. Vysoký je také počet
předčasných odchodů ze vzdělávání. Výrazněji se projevuje zejména v nástavbovém studiu.
Předškolní vzdělávání je promyšlené a účinné, se zřetelným kvalitativním dopadem
na výsledky výchovy a vzdělávání dětí. Vymezené cíle rozvoje jsou školy systematick y
zaměřeny na efektivní vzdělávání každého dítěte, jeho osobnostní rozvoj a aktivní přístup
k dění kolem něj. Chybí provázanost pedagogické diagnostiky se vzdělávací nabídkou podle
potřeb jednotlivých dětí. Cíle jsou formulovány a úspěšně realizovány v návaznosti
na trendy ve vzdělávání, např. na podporu etických hodnot, činností přibližujících dětem
svět kultury, na sociální vztahy, všestranný pohybový rozvoj, nově i polytechnické
vzdělávání, zkoumání a experimentování.


                                        Závěry
Vývoj školy
- Vznik specializované dílny na opravy motocyklů
- Proběhla rekonstrukce     budovy    (zateplení   vnější   omítky   z vlastních   finanč níc h
  prostředků)
- Instituce se postupně zaměřuje na elektromobilitu a fotovoltaické panely
- V mateřské škole se zlepšilo se materiální vybavení pro rozvoj jemné motoriky
- V průběhu roku 2021/2022 zahájilo činnost Zařízení pro další vzdělávání pedagogickýc h
  pracovníků




                                           6/9
Silné stránky
- Škola na vysoké úrovni spolupracuje se sociálními partnery na úpravách školních
  vzdělávacích programů a na plnění vzdělávacích cílů v praktickém vyučování, průběžně
  rozvíjená spolupráce se sociálními partnery přispívá k naplňování profilu absolventa
  a zpestření vzdělávací nabídky
- Oblast profesního rozvoje žáků má nadstandardní výsledky v oblasti praktické výuky
- Úspěšné zapojení žáků školy do odborných soutěží přispívá k jejich profesnímu rozvoji
  a uplatnitelnosti na trhu práce
- Cílená podpora zdravého životního stylu včetně rozvoje pohybových dovedností působí
  jako účinná prevence rizikového chování v mateřské škole
- Pedagogický sbor v mateřské škole vyniká velkou sounáležitostí, vzájemným sdílením
  a systematickým naplňováním koncepčních záměrů
Slabé stránky a/nebo příležitosti ke zlepšení
- Nedostatečné využívání spektra aktivizujících metod a forem výuky pro naplnění
  stanovených cílů vzdělávání ve střední škole
- Cíle hodin byly většinou stanoveny pouze obsahově, nikoliv z pozice hodnotitelské ho
  výkonu žáků
- V mateřské škole chybí provázanost informací z pedagogické diagnostiky se vzdělávac í
  nabídkou podle potřeb jednotlivých dětí
- Zpětná vazba v mateřské škole neobsahuje prvky formativního hodnocení, ani infor mace
  o konkrétním pokroku dětí
Doporučení a/nebo příležitosti ke zlepšení
- Ve vyučovacích hodinách účelně pracovat s cílem, v závěru hodin ověřovat míru jeho
  naplnění za aktivní účasti žáků
- Účinněji realizovat opatření ke zvýšení úspěšnosti žáků
- Provázat pedagogickou diagnostiku s potřebami dětí v mateřské škole


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů přijmout adekvátní opatření k prevenci nedostatků zjištěných
při inspekční činnosti a ve stejné lhůtě písemně informovat Českou školní inspekci,
jaká byla přijata opatření.
Zprávu zašlete na adresu Česká školní inspekce, Liberecký inspektorát, Masarykova
801/28, 460 01 Liberec, případně prostřednictvím datové schránky (g7zais9), nebo
na e-podatelnu csi.l@csicr.cz s připojením elektronického podpisu.




                                           7/9
           Seznam dokladů, o které se inspekční zjištění opírají
 1.   Zřizovací listina č. j. ZL-3/17-Š ze dne 28. 3. 2017, s účinností od 1. 7. 2017
 2.   Jmenování na vedoucí pracovním místo ředitele Střední školy a Mateřské školy
      Liberec Na bojišti 15, příspěvková organizace s účinností od 1. srpna 2018, ze dne
      15. 5. 2018
 3.   Zápisy z porad předsedů předmětových komisí vedených ve školním roce 2022/2023,
      číslo procesu: 2101, dokument F2101-07
 4.   Plány činnosti na školní rok 2022/2023, č. procesu 2101, označení dokumentu
      D2101- 52, z 26. 8. 2022
 5.   Zápisy z porady vedení vedené ve školním roce 2022/2023, č. procesu 2101,
      ozn. dokumentu F2101-07
 6.   Zápisy z klasifikačních porad vedených ve školním roce 2022/23
 7.   Zápisy z porad vedených ve školním roce 2022/2023 (zahajovací 25. 8. 2022 – ŠŘ)
 8.   Zápisy z hospitací od vedení školy a od vedoucích předmětových komisí vedených
      ve školním roce 2022/2023
 9.   Smlouvy o zabezpečení individuálního odborného výcviku žáků SŠ a MŠ Na Bojišti
      15, Liberec – vzorek
10.   Dokument o informování provozovatele praktického vyučování formou odborného
      výcviku žáků školy ze dne 8. 9. 2022 – vzorek (např. Věroslav Bernard, Opravy
      silničních vozidel, Hodkovice nad Mohelkou)
11.   Školní vzdělávací programy pro aktuálně realizované obory středního odborného
      vzdělávání
12.   Školní vzdělávací program pro předškolní vzdělávání s motivačním názvem
      „S kuličkou hravě, vesele a zdravě“ platný od 1. 9. 2021
13.   Třídní knihy vedené v elektronické podobě ve školním roce 2022/2023 (vzorek,
      včetně deníků odborného výcviku)
14.   Školní matrika vedená ve školním roce 2022/2023, elektronická podoba (vzorek)
15.   Personální dokumentace pedagogických pracovníků (vzorek)
16.   Výpis z rejstříku škol a školských zařízení https://rejstriky- msmt.cz ke dni 5. 1. 2023
17.   Plán dalšího vzdělávání pro školní rok 2022/2023
18.   Plán činnosti pro školní rok 2022/2023
19.   Výroční zpráva o činnosti školy za školní rok 2021/2022, ze dne 25. října 2022
20.   Doklady vedené k přijímacímu řízení ve školní roce 2021/2022
21.   Doklady k ukončování vzdělávání maturitní zkouškou, výučním listem
22.   Dokumentace výchovného poradenství a žáků se speciálními vzdělávacími potřebami
      vedená ve školním roce 2022/2023
23.   Školní preventivní program platný ve školním roce 2022/2023
24.   Rozvrhy vyučovacích hodiny učitelů a tříd ve školním roce 2022/2023
25.   Doklady vedené k odborné praxi žáků ve školním roce 2022/2023 (vzorek)
26.   Dokumentace k bezpečnosti a ochraně zdraví žáků a dětí, aktuální stav
27.   Dokumentace k hodnocení finančních podmínek školy (kalendářní rok 2022)
28.   Inspekční zpráva čj. ČŠIL-632/16-L ze dne 21. 12. 2016
29.   Webové stránky školy na adrese: https://www.ssams.cz


                                            8/9
                                         Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Liberecký inspektorát,
Masarykova 801/28, 460 01 Liberec, případně prostřednictvím datové schránky
(g7zais9), nebo na e-podatelnu csi.l@csicr.cz s připojením elektronického podpis u,
a to k rukám ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách Če ské školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy



 Mgr. Lenka Dlabolová, školní inspektorka,
 vedoucí inspekčního týmu                            ………………………..

 Mgr. Romana Jůnová, školní inspektorka
                                                     ………………………..

 PhDr. Vladimír Píša, školní inspektor
                                                     ………………………..
 Ing. František Neubauer, přizvaná osoba,
 odborník na středení vzdělávání                     ………………………..
 Mgr. Dana Keltnerová, přizvaná osoba,
 odborník na předškolní vzdělávání                   ………………………..
 Bc. Jana Čermákková, kontrolní
 pracovnice                                          ………………………..




Liberec 31. 1. 2023




                                             9/9
