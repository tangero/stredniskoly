CSI0X00DDML8




                                  Česká školní inspekce
                                Jihomoravský inspektorát
                              Šumavská 519/35, 602 00 Brno
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIB-391/25-B
                                       Sp. zn. ČŠIB-S-84/25-B


Název                               Střední škola polytechnická Vyškov,
                                    příspěvková organizace
Sídlo                               Sochorova 552/15, Vyškov-Předměstí, 682 01 Vyškov
E-mail                              info@sos-vyskov.cz
IČO                                 13 692 933
Identifikátor                       600 015 670
Právní forma                        příspěvková organizace
Zastupující                         RNDr. Petr Hájek
Zřizovatel                          Jihomoravský kraj
Místo inspekční činnosti            Sochorova 552/15, Vyškov
Inspekční činnost na místě          25. 2. 2025 − 28. 2. 2025

Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                   Charakteristika
Střední škola polytechnická Vyškov, příspěvková organizace (dále „škola“) vykonává
činnost střední školy a školní jídelny- výdejny. Škola na základě rozhodnutí zřizovate le
změnila od 1. 9. 2023 název. Poskytuje vzdělávání ve třech oborech středního vzdělání
s maturitní zkouškou (Strojírenství, Stavebnictví a Agropodnikání), v jednom nástavbovém
oboru středního vzdělání s maturitní zkouškou (Podnikání) a v devíti oborech středního
vzdělání s výučním listem (Strojní mechanik, Klempíř, Obráběč kovů, Elektrikář, Instalatér,
Zedník, Pokrývač, Malíř a lakýrník a Operátor skladování). V oborech Klempíř, Pokrývač
a Malíř a lakýrník se ve školním roce 2024/2025 žáci nevzdělávali.
Ke dni inspekční činnosti se ve škole vzdělávalo 448 žáků, z nichž 11 % bylo se speciálními
vzdělávacími potřebami, žáků s odlišným mateřským jazykem bylo osm. Od poslední
inspekční činnosti došlo k nárůstu počtu žáků o 8 %.
Školní stravování žáků je poskytováno ve vlastní školní jídelně-výdejně na základě smlouvy
o zajištění stravy s jiným subjektem. Žáci mají možnost výběru ze dvou hlavních jídel.


                         Hodnocení podmínek vzdělávání
Ředitel školy v dokumentu Strategie školy 2025–2028 stanovuje příliš obecné cíle jejího
rozvoje. Až v závěrečné části se věnuje konkrétním plánům rozvoje školy, přičemž se
zaměřuje především na materiální zázemí s důrazem na ekologické aspekty. Do tvorby
strategie se mohli zapojit i pedagogové. Škole se daří vytvářet moderní a příjemné prostředí
s relaxačními zónami pro žáky. Postupně se také zlepšuje vybavení školy. Chybí však jasná
strategie v oblasti pedagogického vedení.
Ředitel delegoval některé pravomoci na své dvě zástupkyně, přičemž hospitační činnost
zajišťuje výhradně jedna z nich. Z dostupných záznamů vyplývá, že i přes zjištěné
nedostatky ve výuce není poskytována efektivní zpětná vazba směrem k pedagogům, která
by vedla k pozitivním změnám ve vzdělávacím procesu. Škola nemá funkční digitá lní
prostředí pro sdílení dokumentů a efektivní přenos informací mezi vedením a pedagogy.
Chybí také jednotná pravidla pro komunikaci, což mělo dopad do činnosti školy.
Pedagogové nemají snadný a rychlý přístup k základním školním dokumentům, zápisům
z porad a schůzek. Elektronický informační systém není využíván efektivně ani směrem
k žákům. Pedagogická rada projednává vzdělávací výsledky i výchovné problémy.
Metodické orgány školy se však zaměřují spíše na organizační záležitosti než na
zkvalitňování výuky, například sjednocování hodnocení. Ze zápisů odborné metodické
komise vyplývá, že někteří učitelé nedodržují závěry metodických orgánů, nespolupracují
na zadaných úkolech s ostatními, na což vedení školy nereagovalo adekvátně. Pedagogický
sbor není zcela odborně kvalifikovaný, i když v poslední době přibylo několik nových
pedagogických pracovníků. Adaptační období pro začínající a nové pedagogy je dobře
nastavené, ale ne všichni učitelé, kteří ho potřebovali, jej absolvovali. Vedení školy má
přehled o dalším vzdělávání pedagogů a plánuje ho s ohledem na potřeby školy i učitelů.
Žákovský parlament se pravidelně schází a jeho podněty jsou projednávány vedením školy.
V případě opakovaných stížností na nepedagogické chování některých učitelů však byla
přijatá opatření neúčinná, nevedla k řešení problému, ale k jeho přenášení do jiných tříd.
Takovéto prodlevy negativně ovlivnily školní klima. Toto se potvrdilo i během inspekční
činnosti, i ve výsledcích dotazníkového šetření. V krizových situacích vedení školy jedná
pomalu a nevyužívá všechny dostupné nástroje, například kompetence školního



                                            2/9
poradenského pracoviště či externích odborníků. Problémy jsou řešeny nesystematicky, což
vede k jejich opakování.
Poradenské služby školy jsou personálně zajištěny na odpovídající úrovni. Jednotliví
pracovníci školního poradenského pracoviště, včetně speciálního pedagoga s částečným
úvazkem, mají jasně vymezené pravomoci a odpovědnosti, avšak jejich důsledné plnění
nebylo vždy zajištěno. Škola nevěnuje dostatečnou pozornost vlastní diagnostice
a identifikaci žáků, kteří potřebují podporu v prvním stupni podpůrných opatření. Byly také
zjištěny nedostatky v poskytování podpůrného opatření v rámci předmětu speciálně
pedagogické péče. Kvůli neefektivnímu kontrolnímu systému nebyla v této oblasti vždy
zajištěna potřebná podpora v rozsahu odpovídajícím vzdělávacím potřebám žáků. Jednání
pracovníků školního poradenského pracoviště probíhají podle aktuální potřeby, avšak
neformálně a bez zápisů, což snižovalo efektivitu spolupráce a transparentnost. Učitelé měli
přehled o žácích se speciálními vzdělávacími potřebami a jejich podpůrných opatřeních,
avšak zohledňování těchto potřeb během hospitovaných hodin nebylo dostatečně patrné,
ačkoliv to ve sledovaných situacích bylo žádoucí.
Školní metodička prevence úzce spolupracuje s třídními učiteli a dalšími pedagogickými
pracovníky, aby včas identifikovala sociálně patologické jevy a zajistila jejich okamžité
řešení. Pro žáky prvních ročníků škola pravidelně organizuje seznamovací workshop,
na který navazuje adaptační program. Ten pomáhá žákům nejen lépe se začlenit do školního
prostředí, ale také seznámit se s městem, kde škola sídlí. Škola systematicky sleduje situaci
v jednotlivých třídách a přizpůsobuje jim preventivní aktivity. V uplynulýc h obdobích
se zaměřila zejména na problémy, jako je zvýšený výskyt užívání tabákových výrobků
a jiných návykových látek, skryté záškoláctví, nevhodné chování mezi žáky a nezdravé
stravovací návyky. K řešení těchto problémů škola nejčastěji využívá individuální pohovory
se žáky a jejich zákonnými zástupci, ukládání výchovných opatření a snížené hodnocení
chování. Preventivní aktivity se přizpůsobují konkrétním potřebám jednotlivých tříd a jsou
stanoveny v ročním plánu práce. Patří mezi ně besedy, prožitkové semináře, pravidelné
třídnické hodiny, zájmové aktivity a konzultační hodiny. Prevence rizikového chování
je navíc integrována i do výuky vybraných předmětů, čímž škola posiluje komplexní přístup
k formování žádoucích postojů a projevů chování žáků.
Bezpečnost a ochrana zdraví žáků je zajištěna, pouze v tělesné výchově byla ve sledovaném
období zjištěna zvýšená úrazovost. Škola se touto problematikou zabývá, zjišťuje příčiny
úrazovosti a přijímá adekvátní opatření v organizaci výuky. Praktické vyučování na škole je
realizováno nejen v odborných učebnách a dílnách školy, ale významná část výuky probíhá
přímo ve spolupracujících firmách. Tento model vzdělávání je pro žáky přínosný, neboť jim
umožňuje získat cenné zkušenosti v reálném pracovním prostředí, seznámit se s aktuálními
technologiemi a pracovními postupy a osvojit si dovednosti nezbytné pro práci v daném
oboru.
Škola spolupracuje s mnoha sociálními partnery, organizuje Fórum odborníků z praxe, které
poskytuje škole zpětnou vazbu a podněty pro implementaci nových technologií do školních
vzdělávacích programů. Škola dlouhodobě spolupracuje s firmami a institucemi v regionu,
které aktivně podporují odborné vzdělávání. Žáci mají možnost seznámit se s jejich
pracovišti i nejnovějšími technologiemi v rámci odborných exkurzí a získat praktické
zkušenosti na odborných praxích. Následně u nich nacházejí absolventi školy možnost
profesního uplatnění. Využívání Centra odborného vzdělávání ve strojírenství poskytuje
žákům přístup k moderním výukovým prostorám a technologiím.
Škola se aktivně zapojuje do projektů. Stěžejním je projekt TAG (Technology Across
Generations) zahrnuje nábor žáků základních škol, workshopy pro mateřské školy,


                                            3/9
veřejnost, exkurze i stáže. Tím dochází k propagaci oborů napříč generacemi a vyššímu
zájmu uchazečů o vzdělávání. Škola realizuje semináře, workshopy ale i tábory během
prázdnin. Kurzy odborné angličtiny pro strojírenské obory umožňují žákům získávat
zkušenosti na zahraničních stážích ve Slovinsku, Itálii atd. Za přispění tohoto projektu se
dva žáci zúčastnili stáže v Japonsku. Nemalým přínosem projektu je i postupné materiá lní
vybavování školy. Mezi další projekty, ve kterých škola participuje je Erasmus + nebo IKAP
Jihomoravského kraje III. Projekt Erasmus+ umožňuje výměnné pobyty se školami
z různých zemí např. Slovensko, Chorvatsko a Polsko. Tyto stáže a výměnné pobyty
poskytují žákům cenné zkušenosti a pomáhají jim rozšířit jejich obzory.


                          Hodnocení průběhu vzdělávání
V rámci inspekčních hospitací bylo sledováno teoretické i praktické vyučování napříč všemi
realizovanými obory vzdělání. Bylo charakteristické, že žáci byli motivováni k učení,
respektovali stanovená pravidla a nebáli se otevřeně vyjádřit své názory, pokud k tomu měli
příležitost. K tomu přispívalo i přesvědčení pedagogů, že žáci jsou schopni si probírané téma
osvojit, a jejich upřímný zájem o vzdělání svých svěřenců.
V teoretickém vyučování byla uplatňovaná frontální forma výuky efektivní jen ve dvou
třetinách sledovaných hodin. Účelná samostatná práce žáků byla pozorována v méně než
polovině hodin. Ostatní kooperativní metody práce (ve dvojici a skupinová práce) se
vyskytly v méně než desetině hodin. To žákům neumožňovalo rozvíjet spolupráci
a komunikační dovednosti a prezentovat vlastní postoje. Pozitivně lze hodnotit podporu
poskytovanou žákům při obtížích a převážně účelné využívání digitálních technologií
učiteli, většinou k názorné prezentaci podporující výklad učiva. Nicméně ne vždy byla
zajištěna dobrá čitelnost materiálů a vhodná velikost písma. V některých hodinách
převažovala aktivita učitelů nad zapojením žáků, což omezovalo jejich aktivní účast ve
výuce. Chyběla také diferenciace výukového obsahu podle individuálních možností žáků
a jejich podpůrných opatření. Pedagogové v mnoha hodinách využívali reálných příkladů
z praktického života, čímž umožňovali žákům lépe pochopit souvislosti a uplatňovat nové
poznatky. I přesto, že nejpozději na konci hodin žáci pochopili cíle hodin, pedagogové s nimi
cíleně nepracovali. K jejich vyhodnocování docházelo v každé desáté hospitované hodině.
Výuka českého jazyka probíhala převážně frontální formou, střídající se se samostatnou
prací žáků. Aktivita žáků však byla v některých hodinách nerovnoměrná – na otázky
reagovali spíše jednotlivci, zatímco ostatní zůstávali pasivní. Výuka často zahrnova la
opisování textů z tabule, pozitivním prvkem však bylo praktické propojení učiva se
studovaným oborem. Pouze v jednom případě byla výrazně podpořena komunikace a aktivní
zapojení žáků, což přispělo k dynamičtější výuce. V hodinách anglického jazyka učitelky
vytvářely cizojazyčné prostředí, přizpůsobovaly požadavky úrovni žáků a efektivně
využívaly kooperativní výuku. Utváření hodnotových postojů se soustředilo na vliv
sociálních sítí na zdraví dospívajících, přičemž byla účelně využita i umělá intelige nce
k upevňování učiva. Matematika byla vyučována převážně frontálně, přičemž žáci se střídali
u tabule, řešili příklady a dostávali průběžnou podporu od učitelů. V jednom případě měli
žáci možnost aktivně tvořit digitální obsah s využitím školních tabletů. V přírodovědnýc h
předmětech dominovala frontální výuka, při které žáci pracovali souběžně, avšak
s minimálním prostorem pro samostatné hledání řešení. Rychlejší žáci doplňovali pedagoga,
zatímco ostatní pracovali individuálně s omezenou interakcí. Pozitivní bylo zaměření na
rozvoj logického myšlení a využití úloh z reálného prostředí, což učivo činilo
srozumitelnějším a praktičtějším. Hodiny tělesné výchovy se vyznačovaly aktivním
zapojením žáků. Výuka byla strukturovaná s postupnou gradací obtížnosti, což pomáhalo


                                            4/9
žákům lépe porozumět herním situacím a efektivně reagovat. Pedagogové podporovali
spolupráci a motivovali žáky k maximálnímu výkonu.
Ve výuce odborných předmětů se podařilo efektivně propojit teoretické znalosti
s praktickými zkušenostmi v daném oboru. Iniciativa a zapojení žáků do výuky se lišily
v závislosti od zvolených metod. Efektivní bylo využívání pracovních listů, plnění
praktických úkolů, řešení modelových situací a společná diskuse problémových otázek.
Ojediněle žáci při samostatném zpracování úkolů účelně využívali digitální technolo gie.
Byli vedeni k dodržování technických a provozních standardů a používání odborné
terminologie. Ve výuce mnohdy převládal výklad učitele, žáci informace často jen pasivně
přijímali nebo je opisovali z dataprojektoru. V části výuky byla využita názornost
probíraného učiva a využití reálných pomůcek. Zpětná vazba k práci žáků byla poskytována
na různé úrovni. V některých hodinách byla kvalitní a chyba byla využita jako nástroj pro
další učení, zatímco v jiných hodinách nebyl dostatečný prostor věnován kontrole
a hodnocení správnosti řešení.
Sledované praktické vyučování probíhalo na školních pracovištích a také v reálných
podmínkách stavby v rámci zakázky rekonstrukce bytu. Vhodné podmínky i organizace
praktického vyučování umožňovaly naplňování školních vzdělávacích programů. Vyučujíc í
využívali efektivní pedagogické strategie, které vedly k rozvoji nejen odborných, ale
i klíčových kompetencí žáků. Žáci pracovali samostatně nebo ve skupině na zadaných
úkolech, vyučující jejich činnost průběžně korigoval, poskytoval jim zpětnou vazbu
a individuální podporu podle jejich aktuálních potřeb. Během praktických činnost í žáci
aktivně pracovali s technickou dokumentací, pracovními nástroji a pomůckami. V části
výuky při plnění pracovních úkolů spolupracovali, vzájemně si pomáhali a radili. Žáci oboru
Operátor skladování pracovali ve velmi dobře vybaveném prostředí, které simulovalo reálné
skladové procesy a osvojovali si tak široké spektrum dovedností, včetně práce s moderními
skladovými technologiemi a speciálním softwarem pro řízení skladového hospodářství.
V průběhu praktického vyučování byli žáci vedeni k dodržování pracovních postupů,
bezpečnostních zásad a přesnosti při pracovních operacích, což přispívalo k vytváření
správných pracovních návyků a odpovědného přístupu k vlastní bezpečnosti a ochraně
zdraví při práci. Celkově bylo praktické vyučování přínosné, efektivně propojovalo
teoretické znalosti s praxí a připravovalo žáky na práci v reálných pracovních podmínkách
příslušného oboru.


                         Hodnocení výsledků vzdělávání
Dosaženou úroveň znalostí a dovedností žáků pedagogové průběžně sledují a pravidelně
ověřují, většinou standardními způsoby prostřednictvím písemného, ústního nebo
praktického zkoušení. Průběžné hodnocení výsledků žáků je zaznamená vá no
v elektronickém informačním systému, což zajišťuje dobrou informovanost žáků a jejich
zákonných zástupců. Formu externího ověřování vzdělávacích výsledků, až na výběrové
testování Českou školní inspekcí, škola nevyužívá. S cílem vyrovnat vědomosti žáků
v prvních ročnících vypracovávají žáci souhrnný test v předmětu Český jazyk, který
pedagogové vyhodnocují především za účelem získání přehledu o zvládnutí jednotlivýc h
tematických celků a slouží jako podklad pro další výuku. Členové předmětových komisí se
v menší míře zabývali i případy výrazně horšího prospěchu v některých předmětech, kde
žáci dosahovali podprůměrných výsledků, přičemž se ukázala souvislost s konkrétními
pedagogy.




                                           5/9
Ve školním řádu byla jednoznačně definována kázeňská opatření pro žáky s vysokou
neomluvenou absencí. Pro podporu těchto žáků jsou stanovena pravidla prevence školní
neúspěšnosti z důvodu neprospěchu a vysoké absence. Využíváním uvedených nástrojů
došlo od poslední inspekční činnosti k poklesu průměrné absence na žáka. Ve školním roce
2023/2024 činila průměrná absence 164 hodin na žáka, v předchozích dvou letech je
srovnatelná.
Výsledky vzdělávání se škola pravidelně zabývá na jednáních pedagogické rady
s uvedením statistických informací o absenci a prospěchu žáků. S ohledem na rostoucí
procento neprospívajících žáků v posledních třech letech by bylo vhodné uvádět konkrétní
opatření a pravidelně vyhodnocovat jejich účinnost. V roce 2021/2022 neprospělo téměř
11 % žáků, v roce 2022/2023 12 % a ve školním roce 2023/2024 přibližně 14 % žáků.
Zároveň vzrůstá i počet žáků, kteří prospěli s vyznamenáním, jejich podíl se za poslední tři
školní roky zvýšil z 0,2 % na 0,7 %. To poukazuje na zvyšující se rozdíly mezi žáky ve
studijních výsledcích a v jejich v přístupu k učení. Neprospívajícím žákům je nabízeno
doučování, konzultace s jednotlivými vyučujícími, které ovšem žáci využívají v menší míře.
Častěji volí možnost napsání opravných testů a v případě neprospěchu je jim umožně no
opakování ročníku. V minulém školním roce bylo žádosti o opakování ročníku vyhověno
u 39 % neprospívajících žáků, což poukazuje na nižší účinnost přijímaných opatření
k předcházení školní neúspěšnosti. Počet udělených pochval a uložených kázeňských
opatření je téměř vyrovnaný a odráží vyvážený přístup k pozitivní motivaci a disciplíně.
V posledních letech byla využívána výchovná opatření, která nebyla v souladu s právními
předpisy.
Úroveň dosahovaných výsledků žáků u maturitní zkoušky byla rozdílná u jednotlivých oborů
vzdělávání. U žáků oborů Strojírenství a Stavebnictví byla hrubá neúspěšnost v posledních
letech nižší, přičemž v posledním školním roce nebyl žádný žák neúspěšný. U oboru
Agropodnikání neprospěl ve školním roce 2023/2024 pouze jeden žák. Úspěšnost žáků
maturitních oborů v průběhu vzdělávání škola sledovala, a pokud dosahovali nedostatečnýc h
výsledků, včas jim umožnila přestup na příbuzné obory zakončené závěrečnou zkouškou,
nebo část těchto žáků vzdělávání ukončilo. Prostupnost realizovaných oborů je v takových
případech výhodou školy. Vysokou neúspěšnost vykazovali žáci nástavbového oboru
vzdělání Podnikání. Za poslední tři školní roky je průměrná hrubá neúspěšnost u maturitní
zkoušky 41 %. Zvýšení této hodnoty je z velké části způsobeno častým odchodem žáků
v průběhu druhého ročníku studia, kteří se k maturitní zkoušce přihlásili, ale k jejímu konání
se již nedostavili. Úbytek žáků v průběhu vzdělávání je téměř 50 %, což snižuje efektivitu
poskytovaného vzdělávání. Strategii řešení školní neúspěšnosti má škola zpracovanou,
avšak její praktické využití bylo naplňováno jen částečně. Škola u jednotné přijímac í
zkoušky dlouhodobě nevyužívá možnost stanovit jako podmínku pro přijetí minimá lní
hranici úspěšnosti. Ke vzdělávání jsou přijímáni většinou všichni uchazeči. Hrubá
neúspěšnost žáků oboru Podnikání je v porovnání s hrubou neúspěšností žáků ostatních
středních škol, které tento obor realizují, za poslední školní roky vyšší. Hrubá neúspěšnost
žáků u závěrečných zkoušek v řádném termínu byla za poslední uzavřený školní rok 27 %.
Po opravných termínech tato hodnota klesla na 11 %. Nejvíce neúspěšných žáků je v oboru
Strojní mechanik.
Profesní a osobnostní rozvoj žáků podle jejich schopností, individuálního nadání
a dovednosti v jednotlivých oborech, škola průběžně podporuje. Žáci zapojením do mnoha
především odborných soutěží i se zahraniční účastí získávají a prohlubují svoje odborné,
sociální i jazykové kompetence. Obsazují přední místa v okresních, krajských, celostátníc h
soutěžích včetně těch pořádaných přímo školou. Jde například o Mezinárodní soutěž
dovedností instalatérů a obráběčů kovů, Technickou olympiádu, soutěž Kovo-junior a Zlatý


                                             6/9
pilník, celostátní soutěž Pohár Linde ve svařování, Stříbrný píst, anebo soutěž O bramborový
květ Vysočiny v orbě. V Czech Rocket Challenge žáci prokazovali schopnosti v oblasti
kosmonautiky a raketového inženýrství. Žáci se umisťují na předních místech i v soutěžích
a olympiádách         v anglickém       jazyce,    literárních    a výtvarných      soutěžích.
Konkurenceschopnost na trhu práce si mohou žáci zvýšit prostřednictvím certifikátů, které
potvrzují velmi dobrou úroveň dovedností některých žáků. Škola umožňuje žákům získat
například svářečský průkaz a také certifikaci pro CAD systémy.


                                          Závěry
Vývoj školy
– Změna názvu školy.
– Zlepšení materiálních podmínek školy.
– Vytvoření Fóra odborníků z praxe.
Silné stránky
– Škola spolupracuje s mnoha partnery, což žákům umožňuje rozvíjet odborné kompetence
  a získávat cenné zkušenosti uplatnitelné v jejich pracovní kariéře. (1.5)
– Aktivní zapojení školy do projektů podporuje propagaci řemeslných oborů, přispívá ke
  zvyšování kvality vzdělávání a zároveň zlepšuje materiální vybavení školy. (1.5, 2.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Škola postrádá efektivní systém pro přenos informací a vzájemnou komunikaci, méně
  účinné kontrolní mechanismy neposkytují vedení skutečný přehled o vzdělávac ím
  procesu. Důsledkem je neefektivní řešení opakovaných stížností a podnětů vztahujíc íc h
  se k průběhu vzdělávání. (1.3, 2.1, 2.2)
– Nesystematický přístup k autoevaluaci vzdělávacího procesu poskytuje jen omezenou
  zpětnou vazbu pro pedagogy i vedení školy. (2.1)
– Sledovaná výuka postrádala pestrost a využívala převážně jednotvárné vyučovac í
  metody, což vedlo ke snížené motivaci a aktivitě žáků. (4.3)
– Hrubá neúspěšnost žáků oboru Podnikání u maturitní zkoušky je dlouhodobě vysoká,
  dochází i k výraznému úbytku žáků během studia, což činí vzdělávání v tomto oboru
  neefektivním. (5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Zajistit vhodné digitální prostředí ve kterém budou pedagogům k dispozici dokumenty
  školy a umožní jim efektivní sdílení.
– Stanovit a využívat jednotný a prokazatelný způsob komunikace a informovanosti mezi
  vedením školy, pedagogy a žáky.
– Hospitační činnost vedení školy zaměřit na využití širšího spektra didaktických forem
  a metod výuky, na aktivizaci žáků a rozvoj jejich klíčových kompetencí.


                                             7/9
– Zefektivnit vzdělávací proces žáků, využíváním vhodných vzdělávacích strategií.
– Soustavně pracovat s výsledky žáků v průběhu vzdělávání a důsledně vyhodnoco vat
  účinnost přijatých opatření k jejich zlepšování. Hledat další možnosti podpory žákům,
  zvyšující jejich celkovou úspěšnost.


                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 14 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Zřizovací listina příspěvkové organizace Jihomoravského kraje Č j. 20/162 ze dne
      30. 4. 2015 s účinností od 1. 7. 2015, včetně Dodatků 1 až 4 (Dodatek č. 2 změna
      názvu školy s účinností od 1. 9. 2023)
 2.   Strategie školy 2025–2028
 3.   Výpis z rejstříku škol a školských zařízení IZO: 107 871 173 Střední škola ,
      IZO: 110 014 812 Školní jídelna-výdejna tisk ze dne 6. 2. 2025
 4.   Školní řád platný od 1. 9. 2020, včetně Dodatku č. 1: Režim školy platný od
      1. 11. 2022
 5.   Školní vzdělávací programy všech oborů platné ve školním roce 2024/2025
 6.   Hospitační činnost vedení školy za školní roky 2023/2024 a 2024/2025
 7.   Rámcová smlouva o zajišťování školního stravování, závodního stravování
      zaměstnanců a poskytování dalších souvisejících služeb se Základní školou Vyškov,
      Nádražní 5, příspěvkovou organizací s účinností od 1. 8. 2015 a dodatků, poslední
      platný od 1. 9. 2023
 8.   Dokumentace z osobních spisů pedagogických pracovníků ve školním roce
      2024/2025 – pracovní smlouvy, doklady o jejich dosaženém vzdělání
 9.   Dokumentace školy k hodnocení ekonomických podmínek, zajištění bezpečnosti
      a ochrany zdraví žáků a školního stravování
10.   Pravidla pro hodnocení produktivní činnosti žáků na odborném výcviku ze dne 2. 9.
      2024
11.   Smlouvy o obsahu, rozsahu a podmínkách praktického vyučování žáků středních škol
      a středisek praktického vyučování ve školním roce 2024/2025 – vzorek
12.   Odměny žáků za leden–únor 2025 (přehled odměn žáků za produktivní činnost)
13.   Přehled počtu žáků ve skupinách pro praktické vyučování ve školním roce 2024/2025
14.   Minimální preventivní program na Střední škole polytechnické Vyškov pro školní rok
      2024/2025
15.   Plán práce, školní rok 2024/2025



                                          8/9
16.   Seznam žáků s výchovnými opatřeními vedených ve školním roce 2023/2024
      a 2024/2025
17.   Dokument s výsledky maturitní zkoušky u jednotlivých oborů za školní roky
      2022/2023, 2023/2024 a 2024/2025
18.   Elektronický informační systém vedený ve školním roce 2024/2025 (přehledy
      průběžného prospěchu žáků, souhrnná statistika tříd, přehled prospěchu tříd
      v jednotlivých předmětech, třídní knihy)
19.   Výroční zprávy školy za školní roky 2021/2022, 2022/2023 a 2023/2024
20.   Přehledy žáků opakující ročník vedené ve školních letech 2023/2024 a 2024/2025
21.   Zápisy z porad a jednání ve školním roce 2023/2024 a 2024/2025 (jednání
      pedagogické rady a metodických orgánů)
22.   Zápisy z jednání žákovského parlamentu ve školním roce 2023/2024 a 2024/2025
23.   Zápis z jednání žákovským parlamentem ze dne 27. a 28. 2. 2025
24.   Zápis z jednání s předsedkyní školské rady ze dne 27. 2. 2025
25.   Zápis z jednání s ředitelem školy ze dne 26. a 28. 2. 2025


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Milan Heroudek, školní inspektor,
 vedoucí inspekčního týmu                       ……………………………………….
 Mgr. Pavel Michalík, přizvaná osoba,
 odborník na střední odborné vzdělávání         ……………………………………….
 Ing. Michaela Svobodová, školní inspektorka    ……………………………………….
 Ing. Lenka Skotáková, školní inspektorka.      ……………………………………….
 Ing. Alena Svobodová, školní inspektorka       ……………………………………….
 Ing. Renata Boková, školní inspektorka         ……………………………………….
 Ing. Hana Šarounová, kontrolní pracovnice      ……………………………………….
26. 3. 2025




                                          9/9
