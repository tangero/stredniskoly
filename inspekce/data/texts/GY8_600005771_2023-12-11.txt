                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIA-3643/23-A
                                      Sp. zn. ČŠIA-S-532/23 A


Název                               Gymnázium, Praha 6, Nad Alejí 1952
Sídlo                               Nad Alejí 1952, 162 00 Praha 6
E-mail                              gymnasium@alej.cz
IČO                                 49 625 446
Identifikátor                       600 005 771
Právní forma                        příspěvková organizace
Zastupující                         Mgr. Jiří Benda
Zřizovatel                          Hlavní město Praha
Místo inspekční činnosti            Nad Alejí 1952, Praha 6
Inspekční činnost na místě          11. 12. 2023 − 15. 12. 2023

Inspekční činnost byla zahájena doručením oznámení o inspekční činnosti.


                                 Předmět inspekční činnosti

Hodnocení podmínek, průběhu a výsledků vzdělávání poskytovaného střední školou
podle § 174 odst. 2 písm. b) a c) zákona č. 561/2004 Sb., o předškolním, základním, středním,
vyšším odborném a jiném vzdělávání (školský zákon), ve znění pozdějších předpisů.


                                          Charakteristika
Gymnázium, Praha 6, Nad Alejí 1952 (dále „škola“ nebo „gymnázium“) poskytuje
vzdělávání v osmileté a ve čtyřleté denní formě studia. K termínu inspekční činnosti se
ve škole vzdělávalo ve 20 třídách 598 žáků. Nejvyšší povolený počet žáků (620) byl využit
z 96 %. Škola si udržuje stabilní počet žáků a tříd.
Filozofie gymnázia je založena na podpoře všestranného rozvoje žáků. Systémově je
posilována mobilita a jazykové dovednosti žáků v cizích jazycích mj. širokou nabídkou
cizích jazyků (anglický, německý, španělský, francouzský), konverzacemi s rodilými
mluvčími, možností studia vybraných předmětů v anglickém jazyce, složením
certifikovaných zkoušek z cizího jazyka. K profilaci absolventů a k podpoře nadaných žáků
účinně napomáhá bohaté spektrum volitelných předmětů, z nichž některé přesahují rámec
gymnaziálního vzdělávání, a mimoškolních aktivit.
Gymnázium je fakultní školou Matematicko-fyzikální fakulty, Přírodovědecké fakulty,
Filozofické fakulty a Fakulty tělesné výchovy a sportu Univerzity Karlovy.


                         Hodnocení podmínek vzdělávání
Ředitel školy (dále „ředitel“) zastává svoji funkci od roku 2005. Do řízení promítá své
dlouholeté manažerské a pedagogické zkušenosti. V oblasti zajištění personálníc h,
materiálních a finančních podmínek vytvořil vhodné předpoklady pro stávající fungo vá ní
školy i pro její další perspektivní rozvoj. Realizovaný koncept gymnaziálního vzdělává ní,
rozšířený o podporu jazykového vzdělávání, vhodně rozvíjí studijní předpoklady a nadání
žáků a podporuje jejich zapojení do rozšiřujících vzdělávacích aktivit i zájmové činnosti.
Od předchozí inspekční činnosti v roce 2016 ředitel odstranil zásadní nedostatky, provedl
úpravy učebních osnov předmětu dějepis ve školním vzdělávacím programu (dále „ŠVP“),
stanovil nejvyšší počet povinných vyučovacích hodin týdně tak, aby odpovídal právní normě.
Soustavné naplňování koncepce kvalitního všeobecného vzdělávání s důrazem na osobnostní
rozvoj žáků a podporu jejich nadání formou projektové výuky a realizací rozšiřujíc íc h
vzdělávacích aktivit se odráží v dlouhodobě výborných výsledcích vzdělávání žáků.
Strategický cíl pro další období představuje inovace ŠVP v oblasti informatiky a digitálníc h
kompetencí. Koncepci vedení školy sdílí všichni aktéři vzdělávání.
Rozvíjené partnerské vztahy se zřizovatelem, místními a akademickými instituce mi
a zahraničními školami přispívají k podpoře vzdělávání žáků i k jejich budoucímu
profesnímu směřování. Působení Nadačního fondu příznivců gymnázia Nad Alejí umožňuje
realizaci řady kulturních, společensky prospěšných, sportovních a charitativních aktivit.
Participace žáků na dění ve škole je umožněna prostřednictvím studentské rady. Její aktivní
činnost a výrazný vliv na dění ve škole mj. organizace přednáškového dne Plejády,
studentských voleb, anglické debatní ligy, přispívá k rozvoji demokratických hodnot
a občanských kompetencí žáků školy.
Nastavený způsob řízení školy je založený na otevřené komunikaci a osobní zodpovědnosti
pedagogů. Ředitel účelně delegoval část pravomocí na své dva zástupce. Stanovení
transparentních pravidel a jasně vymezených úkolů umožňuje optimální fungování školy.
K plynulému přenosu informací mezi jednotlivými aktéry vzdělávání napomáhá elektronick ý
informační systém a využívaná digitální vzdělávací platforma. Participace všech pedagogů
na vzdělávacích a výchovných procesech probíhá formou provozních porad a na jednáních
pedagogické rady, na nichž ředitel projednává všechny záležitosti týkající se vzdělává ní
a zásadní pedagogické dokumenty. V rámci předmětových komisí se učitelé společně
s vedením školy podílejí na kontrole naplňování ŠVP, sdílejí výukové materiály, spolupracují
na mezitřídních projektech a při zajišťování soutěží.
Nastavené kontrolní mechanismy nejsou vždy dostatečně funkční. Efektivitu hospitační
činnosti snižuje její nízká četnost i absence konkrétních doporučení vedoucích ke zlepšení
kvality vzdělávacího procesu, metodické pomoci zejména začínajícím učitelům a následné
cílené ověření posunu úrovně pedagogického procesu. Nedostatečná metodická podpora
učitelů se projevila v části hospitované výuky některými nedostatky, např. méně časté




                                            2/8
využívání didaktických závěrů, zapojování žáků do evaluačních aktivit,             využívá ní
vzájemného kriteriálního hodnocení nebo sebereflexe vlastního pokroku.
Koncepční práce vedení školy se odráží v příznivých personálních podmínkách. Vzdělává ní
zabezpečuje stabilní pedagogický sbor. Tvoří jej 58 kvalifikovaných pedagogickýc h
pracovníků (včetně pěti rodilých mluvčích a jedné asistentky pedagoga). Nově příchozím
a začínajícím pedagogům je poskytována systematická podpora vedení školy, uvádějíc ího
učitele a vzájemné náslechy se zkušenými kolegy.
Další vzdělávání pedagogických pracovníků (dále „DVPP“) vychází z principu rovnosti,
potřeb školy a studijního zájmu pedagogických pracovníků, podporuje zvyšování jejich
odbornosti a pedagogických kompetencí, reaguje na aktuální potřeby školy, např. kurz
prevence šikany. Z hospitační činnosti inspekčního týmu je zřejmé, že DVPP přispívá
k inovaci výukových postupů a účelnému využívání školní vzdělávací platformy. Vedení
školy klade potřebný důraz na svůj profesní růst.
Efektivní vícezdrojové financování vytváří kvalitní podmínky pro naplňování vzdělávac íc h
programů a zajištění plynulého chodu školy. Ředitel pravidelně vyhodnocuje stav materiálně
technického zázemí a v souladu s profilací školy a udržením moderních trendů ve vyučová ní
jej systematicky obnovuje a dovybavuje didaktickými pomůckami. Realizo va né
rekonstrukce a úpravy v posledních letech přispěly k dalšímu rozvoji školy a vytvoření
kvalitních podmínek pro výuku. Škola disponuje dostatečným počtem kmenovýc h,
odborných a specializovaných učeben včetně zcela unikátní genetické laboratoře, divadelním
sálem, ateliérem, hudební zkušebnou. Žáci využívají knihovnu, studovnu, venkovní učebnu
a relaxační zóny po celé škole. K zajištění výuky tělesné výchovy škola používá své
tělocvičny a multifunkční sportovní areál. Školní stravování je smluvně zabezpečeno
ve školní jídelně externí firmou. Důraz na dodržování pravidel, čipový systém a celodenní
provoz recepce napomáhá k bezpečnému prostředí.


                           Hodnocení průběhu vzdělávání
K realizaci a zvládnutí nároků gymnaziálního studia efektivně napomáhá promyšle ná
organizace vzdělávání a účelné využití disponibilní časové dotace s ohledem na preference
žáků, mj. četné dělené hodiny nejen hlavních předmětů. Rozvoj studijních předpokladů žáků
je zajištěn diferenciací jazykových skupin, koncepcí povinně volitelných seminářů a širokou
nabídkou volitelných předmětů podporující žáky nadané i žáky s hlubším zájmem o daný
obor či předmět. Nastavený systém vzdělávání zároveň umožňuje reagovat na individuá lní
pokrok žáka a různé vzdělávací potřeby všech žáků. Důraz je kladen na provázanost
teoretické výuky s praktickým využitím poznatků, mj. formou exkurzí, workshopů,
zahraničních výjezdů, školní projektové činnosti a rozsáhlou charitativní činností všech tříd.
Sledovaná výuka splňovala požadavky gymnaziálního vzdělávání, náročnost učiva obvykle
odpovídala věku a znalostem žáků. Společným znakem všech hospitovaných hodin byla
příjemná atmosféra, vzájemně respektující přístup učitele a žáků, dodržování nastavenýc h
pravidel práce a komunikace. Pojetí výuky částečně ovlivňovala určitá míra profesní
autonomie učitelů a množství jejich pedagogických zkušeností, např. osvědčené didaktické
postupy, zavedený výukový styl. Žáci zpravidla prokazovali odpovídající úroveň znalostí
a vědomostí, jejich nadání, talent a osobní motivace se projevovaly nadstandardně
v dosažených jazykových, ale i matematických či ostatních dovednostech.
Většina hospitovaných hodin dosahovala výborné či očekávané úrovně. Zdařilé vyučovac í
hodiny se vyznačovaly vysokou metodickou propracovaností a účelností didaktickýc h
postupů, což se projevovalo vyšším zapojením žáků do výuky. Stanovené vzdělávac í


                                            3/8
strategie obvykle rozvíjely vědomosti a dovednosti, svou náročností odpovídaly věku
i schopnostem žáků a ve vyšších ročnících směřovaly k efektivní přípravě k maturitní
zkoušce. Sledované hodiny výuky cizích jazyků se vyznačovaly promyšlenou strukturou
s obvykle efektivně využitým časovým prostorem. Vyučující dbali na průběžné střídání
činností, v dostatečné míře uplatňovali aktivizační formy (skupinová práce, práce
ve dvojicích). Vyučování probíhalo v cílovém jazyce. Rozvoj řečových dovedností je
efektivně podporován výukou rodilými mluvčími a využitím různých informačních zdrojů.
Propojování probíraných témat s jejich využitím v reálné komunikační situaci podpořilo
aktivní užití slovní zásoby i vysokou úroveň vzájemné interakce žáků. Ve většině hodin
výuky českého jazyka a literatury a společenskovědního vzdělávání výukové strategie
podporovaly uplatnění vědomostí žáků při procvičování gramatických jevů, jazykovýc h
a literárních znalostí, nebo dovedností formou projektové činnosti žáků. Učitelé cíleně
propojovali učivo v širších souvislostech, aktualizovali probíraná témata a vedli žáky
k pochopení vzájemných vztahů, k uvažování v dobovém kontextu, i k formování postojů
a názorů. Ve všech hospitovaných hodinách matematiky byla výuka efektivně podpořena
vhodnou volbou didaktických a metodických postupů, bylo postupováno od jednoduššího
učiva ke složitějšímu, zvolené vzdělávací strategie podporovaly rozvoj logického myšle ní
a samostatného uvažování žáků. Společné opakování již probraného učiva nebo odvozování
nových poznatků přispívalo k rozvoji matematické gramotnosti a pochopení probíraných
jevů v širších souvislostech. Žáci byli systematicky směřováni k pečlivému vypracování úloh
s volbou strategie řešení. Efektivní práce s chybou a analýza všech možných postupů řešení
úlohy podporovala aktivní proces učení žáků. Průběžné ověřování postupu a konkrétně
položené otázky učitelem poskytovaly žákům dostatečný prostor k samostatnému
vyvozování závěrů či jejich sebereflexi. Ve sledovaných hodinách přírodovědného
vzdělávání byla společným vyvozováním nového učiva cíleně rozvíjena přírodovědná
gramotnost. Názornost výuky byla vhodně podpořena využitím didaktické techniky
a pomůcek i demonstračních pokusů. Žáci byli cíleně vedeni k širšímu formulování svých
znalostí i v souvislosti s praktickými vědomostmi a dovednostmi z laboratorních cvičení
a využíváním mezipředmětových vztahů s poznatky žáků z reálné praxe. Sledovaná výuka
hudební a výtvarné výchovy rozvíjela fantazii a představivost žáků a podporovala jejich
cítění pro uměleckou tvorbu.
Účinnost vzdělávacího procesu v malé části hodin snižovaly dílčí didaktické nedostatky,
ojediněle i nižší míra pedagogických zkušeností, např. převaha frontální výuky
s nerovnoměrným zapojením žáků. Část učitelů rovněž méně často uplatnila prvky
formativního hodnocení s možností sebereflexe vlastního vzdělávacího pokroku žáků, nebo
vzájemného hodnocení podle předem známých kritérií, např. při hodnocení samostatnýc h
výstupů žáků. Zhruba v polovině sledovaného vzdělávání pedagogové dostatečně nevyužili
didaktického závěru vyučovací hodiny ke společnému shrnutí probraného učiva či
vyhodnocení práce žáků.
Průběžné zapojení žáků do rozšiřujících vzdělávacích aktivit, do národních i mezinárod níc h
projektů a jejich podíl na organizaci celoškolních akcí cíleně přispívá k všestrannému rozvoji
osobnosti, formování jejich sociálních kompetencí a hodnotového rámce, mj. charitativní a
dobrovolnické akce, kulturní, sportovní a ekologické aktivity, školní časopis, pěvecký sbor,
Klub mladého diváka. Cílená provázanost vzdělávání s navazující zájmovou činností mj.
přírodovědné, jazykové a sportovní kroužky a příprava na certifikované zkoušky podporuje
smysluplné využití volného času, rozvoj individuálního potenciálu a skupinových zálib žáků.




                                            4/8
                           Hodnocení výsledků vzdělávání
Poskytování poradenských služeb je založeno především na úzké spolupráci členů školního
poradenského pracoviště s vedením školy, třídními učiteli, ostatními pedagogy a efektivním
zařazením výchovně poradenské části do průběžných pedagogických rad. Systém prevence
sociálně patologických jevů zohledňuje potřeby školy, skladbu třídních kolektivů
a umožňuje včasnou identifikaci případných problémů, zejména v oblasti chování (emoční
labilita žáků, zvýšená impulzivita). Nastavené mechanismy, pravidla a metodiky poskytují
všem aktérům vzdělávání funkční systém při řešení výchovně vzdělávacích problémů
a prevenci rizikového chování, např. interní preventivní programy, preventivní interve nce
ve třídách, sociometrická šetření, konzultace s pedagogy, s rodiči. Řada osvědčených
nástrojů, jako jsou adaptační, zážitkové a sportovní kurzy, práce s třídními kolektivy,
tematicky zaměřené přednášky, charitativní a dobrovolnická činnost, akce a sportovní
aktivity, posiluje sounáležitost žáků se školou a vede k vytváření vzájemných vztahů mezi
učiteli a žáky. Nadstandardní individuální péče je poskytována žákům s narůstajíc ími
zdravotními obtížemi psychického charakteru. Aplikovaný systém preventivně vzdělávac íc h
mechanismů je funkční, o čemž svědčí přiměřené množství uložených kázeňských opatření,
stabilně vysoké procento žáků s uzavřenou klasifikací do 30. 6. i nízká míra absence.
Ojedinělé případy rizikových jevů jsou řešeny individuálně ve spolupráci s třídními učiteli
a zákonnými zástupci žáků. Motivační oceňování, pochvaly a cílené zapojování žáků
do různých rozšiřujících vzdělávacích aktivit napomáhá rozvoji jejich klíčových kompetencí
a předcházení rizikovým projevům chování.
Ke sledování dosažené úrovně osvojených znalostí a dovedností žáků a naplňování výstupů
z ŠVP škola využívá obvyklé postupy, např. písemné a ústní ověřování, laboratorní cvičení,
žákovské projekty, maturitní semináře nebo nástroje interní a externí evaluace, tj. rozřazovac í
testy z anglického jazyka, bariérové testy z cizích jazyků, didaktické testy k přípravě
na maturitní zkoušku a výběrová zjišťování. Ze závěrů výběrového zjišťování ČŠI
vyplynulo, že žáci ve všech testováních v rámci ČR dosahují vždy výrazně nadprůměrnýc h
výsledků. Individuální i celkové výsledky vzdělávání žáků jsou vyhodnocovány na jednáních
pedagogické rady a částečně i v rámci předmětových komisí. Z inspekčního zjištění vyplývá,
že průběžné výsledky žáků jsou stabilní, při přechodu na vyšší gymnázium nedochází
k výrazným výkyvům, rovněž mezipředmětové srovnání hodnocení žáků nevykazuje větší
odchylky. Žáci se SVP a OMJ dosahují stejných studijních výsledků jako žáci intaktní.
Výsledky žáků při ukončování vzdělávání dlouhodobě korespondují s jejich hodnocením
v průběhu studia. Ve sledovaném období dvou školních let až dvě třetiny žáků prospěli
s vyznamenáním, výjimečně neprospěl jeden žák. Výsledky didaktických testů žáků školy
jsou ve všech předmětech společné části maturitní zkoušky v celostátním srovnání vždy
výrazně lepší. Nastavený systém všestranného individuálního vzdělávání se promítá
i do uzavírání studia. Vysokou úroveň osvojených jazykových dovedností žáků dokládá
skutečnost, že téměř všichni žáci v profilové maturitní zkoušce uplatňují jazykové certifikáty
(převážně z anglického jazyka) a třetina žáků skládá zkoušky ze dvou cizích jazyků.
Ve školním roce 2022/20233 téměř polovina žáků složila zkoušku úrovně B2, zbývajíc í
úrovně C1, jednotlivci pak i zkoušku úrovně C2.
Nadané žáky škola podporuje mj. individuálními vzdělávacími plány (15 žáků),
individuálním vedením ze strany vyučujících, účastí na studijních pobytech v zahranič í,
zapojením do projektů a prezentačních akcí školy, soutěží, olympiád, v nichž žáci dosahují
velmi dobrých výsledků. Pravidelně se až desetina žáků vyšších ročníků gymnázia zapojuje
do korespondenčních kurzů pro nadané žáky, které jsou zaměřené na zdokonalování jejich


                                             5/8
znalostí v mezioborových souvislostech a odbornou terminologii při přípravě na studium
na nejlepších vysokých školách ve světě. Tito žáci pak úspěšně pokračují ve studiu
v zahraničí.
Optimální výběr vysoké školy umožňuje žákům absolvování osobnostních testů a testů
profesní orientace včetně jejich profesionálních rozborů v předposledním ročníku studia.
Škola systematicky vyhodnocuje úspěšnost absolventů při přijetí na vysoké školy, téměř
100 % absolventů pokračuje v terciárním vzdělávání na školách různého zaměření v ČR
i v zahraničí.


                                         Závěry
Vývoj školy
  Škola si udržuje vysoký standard poskytovaného gymnaziálního vzdělávání, stabilní
  naplněnost a kvalifikovaný pedagogický sbor. Od posledního inspekčního hodnocení
  ředitel přijal opatření k zjištěným zásadním nedostatkům. Vedení školy průběžně zlepšuje
  materiálně technické zázemí pro vzdělávání a finanční podmínky školy.
Silné stránky
– pestrá nabídka volitelných předmětů účinně napomáhá další profilaci žáků (1.2)
– přínosná spolupráce se sociálními partnery umožňuje kvalitní naplňování vzdělávac ího
  programu (1.5)
– aktivní přístup ředitele školy ke zkvalitňování materiálních a finančních podmínek školy
  ve vztahu k nastavené koncepci vzdělávání (2.4)
– metodicky zdařilá výuka cizích jazyků s nadstandardním rozvojem řečových dovedností
  žáků (4.2)
– výborné výsledky vzdělávání žáků při ukončování studia, reprezentaci školy a při
  získávání mezinárodních jazykových certifikátů (5.2)
– motivační prostředí pro podporu všestranného osobnostního rozvoje (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– méně efektivní kontrolní systém a nižší účinnost prováděné hospitační činnosti, zejména
  chybějící systémová metodická a didaktická podpora začínajících učitelů (2.1)
– méně časté využívání didaktických závěrů, zapojování žáků do evaluačních aktivit,
  využívání vzájemného kriteriálního hodnocení nebo sebereflexe vlastního pokroku v části
  výuky (4.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– provádět hospitační činnost systematicky, na jejím základě přijímat konkrétní opatření či
  doporučení a průběžně vyhodnocovat jejich účinnost, poskytovat vyučujícím objektivní
  zpětnou vazbu o kvalitě jejich práce včetně adekvátní metodické podpory začínajíc ím
  učitelům



                                            6/8
– efektivně využívat didaktické závěry vyučovacích hodin, zapojovat žáky do evaluačníc h
  aktivit a využívat vzájemné kriteriální hodnocení nebo sebereflexi vlastního pokroku


                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


Seznam dokladů, o které se inspekční zjištění opírají
 1.   Koncepce rozvoje školy
 2.   Školní řád účinný k termínu inspekční činnosti
 3.   Školní vzdělávací program pro nižší a vyšší stupeň osmiletého gymnázia, denní forma
      vzdělávání a pro čtyřleté gymnázium, denní forma vzdělávání, účinný pro vzdělává ní
      žáků ve školním roce 2023/2024
 4.   Třídní knihy vedené ve školním roce 2022/2023 a 2023/2024 k termínu inspekční
      činnosti
 5.   Dokumentace koordinátorů v oblasti výchovného poradenství a prevence vedené
      k termínu inspekční činnosti
 6.   Záznamy z pedagogických rad ve školních rocích 2021/2022 až 2023/2024 k termínu
      inspekční činnosti
 7.   Doklady o přijímání a o ukončování vzdělávání (vybraný kontrolní vzorek)
 8.   Rozvrh vyučovacích hodin ve školním roce 2023/2024
 9.   Zápisy z hospitační činnosti za sledované období k termínu inspekční činnosti
10.   Školní matrika v elektronické podobě vedená k termínu inspekční činnosti
11.   Výroční zpráva o činnosti školy ve školním roce 2022/2023
12.   Personální dokumentace pedagogických pracovníků k termínu inspekční činnosti
      (vybraný kontrolní vzorek)


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.




                                          7/8
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Ing. Stanislava Grundová, školní inspektorka, vedoucí inspekčního týmu
 Mgr. Iveta Kučerová, školní inspektorka
 Mgr. Ivana Kučerová, školní inspektorka
 Mgr. Hana Vejrážková, školní inspektorka
 Bc. Šárka Snížková, kontrolní pracovnice


8. ledna 2024




                                          8/8
