                                   Česká školní inspekce
                                Královéhradecký inspektorát
______________________________________________________________________________________________________ ______




                         IN S P E K Č N Í ZP R ÁVA
                                          Čj. ČŠIH-211/22-H


Název                                Střední průmyslová škola, Odborná škola a Základní
                                     škola, Nové Město nad Metují
Sídlo                                Československé armády 376, 549 01 Nové Město nad
                                     Metují
E-mail                               sekretariat@skolynome.cz
IČ                                   48 623 725
Identifikátor                        600 024 211
Právní forma                         příspěvková organizace
Zastupující                          Mgr. Klára Barešová
Zřizovatel                           Královéhradecký kraj
Místa inspekční činnosti             Československé armády 376, Nové Město nad Metují
                                     Československé armády 428, Nové Město nad Metují
                                     Českých bratří 1035, Nové Město nad Metují
                                     Školní 1377, Nové Město nad Metují
                                     Nádražní 296, Jiráskova 640, Opočno,
                                     Kladská 164, Broumov
Termín inspekční činnosti            24. - 25. a 28. - 29. března 2022


Inspekční činnost byla zahájena předložením pověření k inspekční činnosti.


                                  Předmět inspekční činnosti
Zjišťování a hodnocení podmínek, průběhu a výsledků vzdělávání podle přísluš nýc h
školních vzdělávacích programů (dále ŠVP), jejich naplňování a souladu s právními
předpisy a rámcovým vzdělávacím programem podle § 174 odst. 2 písm. b) a c) zákona



2021/2022
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů.


                                  Charakteristika
Příspěvková organizace (dále škola) vykonává činnost základní školy (dále ZŠ), střední
školy (dále SŠ), domova mládeže, internátu, školní družiny (dále družina), školní jídelny
a školní jídelny- výdejny. Současná podoba a název školy vznikly 1. července 2018
sloučením dvou škol.
V ZŠ se ke dni inspekční činnosti vzdělávalo celkem 43 žáků (61% naplněnost) ve třídách
zřízených pro žáky se závažnými poruchami chování, lehkým mentálním postižením a více
vadami. V SŠ 465 žáků (naplněnost 33 %), z toho 92 žáků v oborech středního vzdělání
s maturitní zkouškou (dále MZ) Mechanik seřizovač (29 žáků), Strojírenství (18 žáků)
a Informační technologie (45 žáků), všichni v denní formě vzdělávání. Ostatní žáci se
vzdělávají v oborech vzdělání s výučním listem Strojní mechanik, Karosář, Obráběč kovů,
Jemný mechanik, Kadeřník, Strojírenské, Zahradnické, Prodavačské práce, Potravinářská
výroba – Cukrář, Pekař, Pečovatelské, Provozní, Stravovací a ubytovací služby a oboru
vzdělání se závěrečnou zkouškou Praktická škola dvouletá. Vzdělávání probíhá nejen
v Novém Městě nad Metují, ale i v Opočně a Broumově, kde jsou i domov mládeže, internát,
družina, školní jídelna a školní jídelna-výdejna. V posledních třech školních rocích je ve
všech součástech počet žáků stabilní.
V oboru vzdělání zakončeného MZ Mechanik seřizovač žáci ve velké míře využíva jí
možnost získat během studia i střední vzdělání s výučním listem.
O obory vzdělání Šití prádla, Dřevařská výroba, Stavební, Zemědělské práce není zájem,
v současné době se v nich nevzdělává žádný žák.
V domově mládeže bylo 27 žáků (8% naplněnost), v internátu 69 (26% naplněnost) a počet
účastníků v zájmovém vzdělávání 14 (58% naplněnost).
K termínu inspekční činnosti se ve škole vzdělávalo 158 žáků se speciálními vzdělávac ími
potřebami (dále SVP), z toho 78 podle individuálního vzdělávacího plánu (dále IVP). Škola
vzdělává šest žáků-cizinců, z toho jednoho s jazykovou bariérou.
                        Hodnocení podmínek vzdělávání
Ředitelka školy působí ve své funkci od 1. srpna 2021. Z koncepčních záměrů rozvoje školy,
které zpracovala se již podařilo zlepšit materiální podmínky pro vzdělávání, realizo vat
návaznost a propojenost učebních a studijních oborů vzdělání, udržovat stabilní počet žáků
a jejich pracovní uplatnění na trhu práce. V personální oblasti se škole nedaří přijímat
perspektivní učitele odborných předmětů z oblasti strojírenství, elektrotechnik y
a informačních technologií.
Struktura řízení odpovídá charakteru školy a organizaci výuky, účelně vychází z oborové
skladby. Ředitelka úzce spolupracuje se svými zástupci, vedoucími učiteli, učiteli
pověřenými řízením teoretického a praktického vyučování a asistentkou pedagoga
pověřenou řízením vysokého počtu asistentů pedagoga. Pro oblast mimoškolní výchovy jsou
kompetence efektivně delegovány na zástupkyni, vedoucí vychovatelku a vychovate le
pověřené vedením internátu a domova mládeže. Každodenní operativní řízení je funkční.
Příležitostí ke zlepšení je využití potenciálu předmětových komisí, metodického sdružení
a školního poradenského pracoviště ve vztahu k vyhodnocování účinnosti přijíma nýc h
opatření. Řídící a kontrolní činnost ředitelky je plánovitá, v některých oblastech však
vyžaduje zlepšení. Například došlo k neinformování zákonných zástupců žáků o specific íc h
vzdělávání ve škole zřízené pro žáky se SVP, nedostatky se vyskytly v zápisu do rejstříku


2021/2022                                   2
škol a školských zařízení. SŠ do maturitních oborů přijímá ke vzdělávání většinou všechny
přihlášené uchazeče. Tato skutečnost nevytváří předpoklady pro zvýšení úspěšnosti u MZ.
Vnitřní informační systém byl vhodně doplněn o platformu využívanou v době distanční
výuky. Ředitelka dbá na vlastní profesní rozvoj a usiluje o zajištění vzdělávání odborně
kvalifikovanými pedagogy. Přesto je třetina z celkového počtu 112 pedagogickýc h
pracovníků bez odborné kvalifikace. Tato skutečnost měla negativní vliv na průběh
vzdělávání především v ZŠ, kde je bez odborné kvalifikace 67 % učitelů. Většina členů
pedagogického sboru si doplňuje odbornou kvalifikaci studiem. Výuku technickýc h
předmětů pozitivně ovlivňují zkušenosti, zájem a ochota pedagogů osvojovat si moderní
technologie. Na základě plánů osobnostního rozvoje pedagogických pracovníků probíhá
v dostatečném rozsahu jejich další vzdělávání. Nevychází však vždy z aktuálních potřeb
školy. Převážně je zaměřeno na prevenci rizikového chování či distanční vzdělává ní,
třídnické hodiny, relaxační techniky, úpravu ŠVP, komunikaci s dospívajícími, méně již na
aktivizační metody a metody výuky podporující kritické myšlení nebo různé formy
hodnocení a sebehodnocení. Jedním z vhodných nástrojů, který by vedl k získání inspirace
a zkvalitnění jejich práce, mohou být vzájemné hospitace, které byly v poslední inspekční
zprávě hodnoceny jako silná stránka, ale v současné době neprobíhají.
ŠVP ZŠ a jeho příloha zpracovaná podle minimálních výstupů vhodně zařazuje v rámci
disponibilních hodin v 1. – 4. ročníku předmět řečová výchova. ŠVP domova mládeže,
internátu a družiny vhodně navazují na ŠVP ZŠ, zaměřují se na efektivní využití volného
času žáků, pomoc při vypracování domácích úkolů a rozvoj jejich sociálních kompetencí.
Disponibilní hodiny v ŠVP SŠ účelně posilují odbornou profilaci žáků.
Pro vzdělávání podle ŠVP má škola dobré materiální podmínky, které postupně zlepšuje.
Výuka technických předmětů probíhá v účelně vybavených odborných a kmenovýc h
učebnách a školních dílnách s moderní počítačovou technikou, výukovými CNC stroji
a automatizační technikou. Školní dílny disponují také dobře vybavenou svařovnou, která
umožňuje realizaci svářečských zkoušek. Byly vybudovány učebny pečovatelství, prádelna,
polytechnická učebna. Prostředí ZŠ je velmi strohé, neposkytuje dostatečné podněty pro
motivaci žáků k učení ani k jejich seberozvoji. ZŠ nedisponuje odbornými učebnami, většina
vzdělávacích aktivit se realizuje v kmenové třídě.
K ubytování žáků v internátě i domově mládeže slouží dvou až třílůžkové pokoje s vlastním
hygienickým zařízením včetně vhodných prostor pro relaxaci nebo samostudium. Družina
efektivně využívá vlastní vkusně a prakticky vybavené prostory.
Devítičlenný tým školního poradenského pracoviště, který je z poloviny pro svou činnost
odborně kvalifikovaný, vytvořil kvalitní strategii poskytování poradenských a konzultač níc h
služeb žákům, jejich zákonným zástupcům a pedagogům. V případě potřeby vhodně
spolupracuje se školskými poradenskými zařízeními a dalšími odbornými instituce mi.
Preventivní systém je kvalitně nastaven na omezování všech forem rizikového chování.
V oblasti výchovného poradenství má škola značné rezervy při přijímání efektivníc h
opatření směřujících k individuálnímu pokroku žáků. Tato skutečnost se odrazila v ZŠ
v průběhu vzdělávání a v oborech vzdělání s MZ i ve výsledcích žáků.
Zejména odborné vzdělávání je podporováno účelným partnerstvím při realizaci odborné
praxe a odborného výcviku u smluvních partnerů a regionálních firem. K naplňování ŠVP
napomáhá také funkční spolupráce se zřizovatelem a různými institucemi. Velkým přínosem
je dlouhodobé zapojení školy v projektu Do praxe bez bariér, který pomáhá se zvýšením
zaměstnatelnosti absolventů se zdravotním postižením a absolventů s nižším středním
odborným vzděláním. Aktivní účastí žáků v Žákovské radě jsou rozvíjeny sociální
kompetence žáků. Vzdělávací nabídku a průběžné činnosti škola dostatečně prezentuje nejen



2021/2022                                    3
na webových stránkách, ale vydává i vlastní časopis, který pravidelně mapuje aktivity všech
jejích součástí.
Efektivním využíváním finančních zdrojů zejména od zřizovatele se daří modernizo vat
vybavení pro odborný výcvik i teoretickou výuku. Přístrojové a technologické zaříze ní
odpovídá reálným podmínkám vyučovaných oborů. Škola úspěšně využívá možností, které
jí poskytuje aktivní zapojení v projektech EU nebo v rámci implementace krajských akčních
plánů.
Podmínkám zajištění bezpečnosti a ochrany zdraví žáků a prevenci úrazů je věnována
značná pozornost. Žáci jsou na začátku školního roku i v jeho průběhu poučováni
o bezpečnostních rizicích. Nejčastějším místem úrazů, převážně lehčích, je vedle dílen
i tělocvična. Meziročně počet úrazů klesá.

                          Hodnocení průběhu vzdělávání
Výuka v ZŠ se vyznačovala zejména málo účinným frontálním způsobem předávání
informací s minimálním využitím názorných pomůcek či digitálních technologií. Výjimeč ně
vyučující zvolili rozmanité metody a formy práce, které vedly k aktivnímu zapojení všech
žáků a jejich rozvoji kritického myšlení. Přestože ve většině tříd se vzdělávali žáci více
ročníků, případně žáci s odlišnými výstupy základního vzdělávání, diferenciace náročnosti
učiva nebyla téměř zaznamenána. Spolupráce učitelů s asistenty pedagoga byla málo
efektivní, v hodinách se často vyskytovaly kázeňské problémy. Vrstevnické hodnocení či
sebehodnocení žáků nebylo zaznamenáno. Zdařilá však byla výuka tělesné výchovy na
2. stupni. Zaznamenáno bylo účelné provádění průpravných cviků a aktivní zapojení žáků
do týmové hry za důsledného dodržování bezpečnostních pravidel. Žáci byli aktivní,
soutěživí, motivovaní, instruovaní a při jednotlivých činnostech učiteli vhodně usměrňová ni.
Vybavená školní tělocvična a venkovní workoutové hřiště pozitivně posilují vztah žáků
k pohybovým aktivitám. Volitelný předmět Sportovní hry vhodně rozvíjí pohybové
dovednosti žáků.
Hospitovaná výuka odborných a všeobecně vzdělávacích předmětů oborů vzdělání se
závěrečnou zkouškou probíhala v příjemné pracovní atmosféře, žáci většinou přirozeně
respektovali dohodnutá pravidla chování. Projevovali zájem, neostýchali se pokládat
smysluplné otázky. Pedagogové všechny dotazy detailně vysvětlovali. Výuka vhodně
propojovala teorii s praxí. Vyučující efektivně využili prezentační techniku k podpoře
výkladu a podporovali žáky v jejich učebním úsilí. V polovině hodin teoretického vyučová ní
byla využita frontální organizace výuky, u níž byla míra zapojení žáků nižší. V závěru hodin
se učitelé v menší míře věnovali shrnutí a zhodnocení probraného učiva a jen ojediněle
využívali efektivní zpětnou vazbu formou vzájemného hodnocení nebo sebehodnocení žáků.
V třetině hodin však nebyla využita diferenciace obsahu učiva.
Výuka odborného výcviku se vyznačovala příjemnou atmosférou, výraznou diferenciací jak
vzdělávacích cílů, tak přístupu k jednotlivým žákům. Vyučující se jim podle potřeby
průběžně a individuálně věnovali, vhodně zohledňovali rozdílné manuální dovednosti,
zkušenosti i jejich pracovní tempo a upozorňovali na případné chyby. Žáci měli zažité
pracovní návyky, byli účelně zapojeni do praktických činností, se zájmem pracovali na
zadaných úkolech a aktivně se podíleli na jejich splnění a dodržovali pořádek na pracovišti.
Do výuky byly vhodně zařazovány i relaxační prvky. Žáci byli důsledně vedeni k dodržování
správných pracovních postupů, mnohdy je i sami volili a dodržovali bezpečnost práce.
Odborný výcvik, který probíhal v zařízení sociálních služeb, se vyznačoval velmi
empatickým přístupem žáků ke klientům. Sami klienti domova při rozhovorech s pracovníky
České školní inspekce pozitivně hodnotili jak práci žáků, tak přístup učitelů k žákům.



2021/2022                                    4
V hospitovaných hodinách všeobecně vzdělávacích předmětů oborů vzdělání s MZ učitelé
využívali téměř vždy frontální výuku, která byla pouze ojediněle doplněna o práci ve dvojici
nebo samostatnou práci. Docházelo tak k malé míře aktivizace žáků. Možnost vést diskuzi
k zadanému úkolu v rámci analýzy nebo řešení problémů nebyla dostatečně využita. Rovněž
chyběla systematická práce žáků s informacemi a podpora rozvoje komunikač níc h
kompetencí. Vyučující jen zřídka využili prezentační techniku k podpoře výkladu. V závěru
hodin se učitelé dostatečně nevěnovali shrnutí a zhodnocení probraného učiva a jen ojediněle
využívali efektivní zpětnou vazbu formou vzájemného hodnocení nebo sebehodnocení žáků.
Obsah učiva nebyl diferencován pro žáky ve SVP ani nebyl využit potenciál zdatnějšíc h
žáků.
Ve sledované výuce strojírenských předmětů, odborné praxe a odborného výcviku vyučujíc í
prokázali vysokou úroveň, jak po stránce pedagogické, tak i odborné. Vhodně využíva li
didaktickou techniku a trojrozměrné názorné pomůcky. Aplikované formy a metody výuky
byly efektivní, podporovaly aktivitu žáků a poskytovaly jim prostor pro vyjádření vlastního
názoru. Učitelé vhodně využívali příklady z praxe. Žáci se zapojovali do výuky, plnili
zadávané úkoly a většinou správně reagovali na dotazy vyučujících. Pozornost byla
věnována pochopení, osvojování a procvičování učiva. Nedostatkem výuky byla nízká
diferenciace zadávaných úkolů žákům vzhledem k jejich individuálním potřebám.
Praktické vyučování probíhalo účelně formou cvičení v odborných učebnách, praxí ve
školních dílnách (škola také umožňuje realizaci odborného výcviku i u zaměstnava te lů
regionu). Ve sledovaných hodinách pracovali žáci po výkladu, vysvětlení technologick ýc h
postupů a názorné ukázce vedené učitelem samostatně. Učitelé jim poskytovali potřebnou
dopomoc k efektivnímu zvládnutí požadovaných činností. Žáci dostávali průběžně zpětnou
vazbu o správnosti jednotlivých úkonů. Úkoly jim byly ve většině hodin hodinách zadávány
vzhledem k jejich individuálním potřebám, diferencovaně, vyskytla se i aktivita ve
skupinách. Každý žák měl možnost zpětné vazby a individuálního hodnocení vykonané
práce.
Zájmové vzdělávání bylo zaměřeno na řízené činnosti, které vycházely z věku a zájmu
účastníků a vhodným způsobem rozvíjely jejich sociální dovednosti, zejména spolupráci
a kooperativní činnosti. Vzdělávání bylo vhodně uzpůsobeno individuálním potřebám
každého z účastníků
Pedagogické působení domova mládeže a internátu je realizováno jako neformá lní
vzdělávání vedoucí k budování vztahů založených na vzájemné důvěře. Vychovate lé
důsledně u žáků dbají na dodržování pravidelného denního řádu, zajišťují průběžný
pedagogický dohled při přípravě na vyučování, koordinují jejich volnočasové aktivity
a posilují rozvoj sociálně emočního učení včetně získání kompetencí zaměřených na
toleranci k ostatním.

                          Hodnocení výsledků vzdělávání
V praktickém vyučování je vhodně hodnocena nejen kvalita provedení výrobků nebo
činností, ale také snaha, píle, pečlivost či přístup k činnosti. Žáci i jejich zákonní zástupci
jsou o výsledcích vzdělávání či o náhlém zhoršení prospěchu nebo chování žáka průběžně
informováni. Nízkou úspěšností žáků ve společné části MZ se pedagogové obecně zabývají,
ale konkrétní opatření např. doučování, konzultace, uvolněné úlohy nebyla v posledních
třech školních rocích dostatečně účinná. Škola neprovádí přípravu na MZ formou maturity
nanečisto nebo přípravného kurzu.
Velmi efektivním evaluačním nástrojem jsou realizované ročníkové zkoušky žáků ve všech
oborech vzdělání SŠ. Často jsou zadávány všem aktérům vzdělávání a zákonným zástupcům
dotazníky zjišťující např. názor na závažnost rizikového chování. Objektivnější nástroje,


2021/2022                                     5
např. vnější evaluaci – testování výsledků vzdělávání nebo úrovně dosahovaných
kompetencí škola nevyužívá.
Informační systém, který je využíván zejména ZŠ, SŠ nematuritních oborů, družino u
a internátem, výrazně přispívá k zefektivňování výchovně vzdělávacího procesu žáků nejen
se SVP. Předávání informací o chování žáků, ale i o jejich výukových obtížích je velmi
účinné, vychovatelé a učitelé operativně reagují na aktuální potřeby jednotlivců. Příležitos tí
ke zlepšení je rozšíření používání tohoto nástroje v celé škole.
Škole se daří motivovat žáky SŠ vyplácením finanční podpory nejen odměnami za
produktivní činnost, ale i motivačním a prospěchovým stipendiem, které mohou získat žáci
v oborech vzdělání Strojní mechanik, Obráběč kovů, Strojírenské a Zahradnické práce,
Strojírenství a Mechanik seřizovač. Pozitivní zpětnou vazbou pro všechny žáky školy je
ocenění ředitelky za např. příkladné plnění povinností, zlepšení chování. V posledních dvou
školních rocích však převažovalo udělování negativního hodnocení nad pozitivním.
Z hlediska chování žáků jsou největšími problémy častá slovní agrese a jejich absence ve
výuce. Přibližně 2 % žáků jsou hodnocena sníženým stupněm z chování „uspokojivé“, téměř
4 % stupněm neuspokojivé.
Informace o úspěšnosti žáků škola získává také na základě jejich výsledků v soutěžích,
profesně zaměřených přehlídkách apod. Při přípravě na soutěže škola poskytuje žákům
účelnou podporu a účinně rozvíjí jejich zájmy a profesní orientaci. Přes výrazné omezení
takovýchto aktivit v důsledku covidové pandemie dosáhli zejména v oborech se závěrečnou
zkouškou několika dobrých výsledků. Někteří žáci SŠ se v aktuálním školním roce zapojili
do programu komerční softwarové společnosti a získali mezinárodně uznávaný certifikát
v použití jejích produktů. Dobrou motivací pro zvládnutí profesních nároků žáků jsou
pravidelné prezentace jejich činnosti např. při dnech otevřených dveří, na prodejních akcích
apod. Žáci SŠ vedou spolu s vyučujícím kroužek robotiky, ve kterém seznamují žáky ZŠ se
stavbou a programováním moderních stavebnic.
Prospěch žáků byl částečně ovlivněn rozsahem distanční výuky a souvisejícími úpravami
hodnocení v období pandemie. Většina pedagogů poukazuje na rozdílnou kvalitu možností
žáků aktivně se účastnit distanční formy s negativními důsledky jak ve vzdělávací oblasti –
znalostech a dovednostech, tak v omezení sociální složky vzdělávání. Škola se pro zmír ně ní
těchto následků zapojila do projektu Spolu po covidu. Možnosti opakování ročníku využilo
25 žáků, dalších 18 požádalo o rozložení do dvou školních roků.
Výsledky žáků v jednotlivých součástech školy jsou ovlivněny stupněm a náročností
konkrétního vzdělávacího oboru i skladbou přijímaných žáků. Nejvyšší počty žáků
hodnocených stupněm celkového prospěchu prospěl s vyznamenáním vykazují v posledních
dvou školních letech pravidelně ZŠ a SŠ – obor praktická škola dvouletá. Podíl takto
hodnocených žáků se v posledních dvou školních rocích pohyboval mezi 30 % až 73 %.
Stupněm neprospěl, nebyl v těchto součástech školy hodnocen žádný žák. Naopak v oborech
poskytujících střední vzdělávání s výučním listem nebo s MZ byl podíl žáků prospívajíc íc h
s vyznamenáním v posledních dvou školních rocích maximálně 27 %. Žáků hodnocených
stupněm neprospěl bylo 15 %.
Mezi výsledky vzdělávání a změnami v podílu absence žáků není přímá vazba. V posledních
dvou školních rocích je např. zaznamenán ve středním vzdělávání s výučním listem snížený
počet zameškaných hodin a zároveň výrazné zvýšení počtu žáků, kteří neprospěli. V tomto
případě je jednou z příčin distanční forma vzdělávání. Snížená úspěšnost žáků je rozložena
mezi realizované obory vzdělání, v jednom roce to jsou žáci oboru Strojírenské práce,
v dalším Kadeřník apod. Opatření školy pro zlepšení stavu nejsou dostatečně účinná, dobře
zpracovaná Strategie předcházení a řešení školní neúspěšnosti žáků se neodráží do
konkrétních kroků k pomoci žákům. Se zvyšováním náročnosti oboru roste i podíl žáků SŠ


2021/2022                                     6
se SVP ohrožených školním neúspěchem. V oborech vzdělání se závěrečnou zkouškou byl
tento počet minimální, v prvním pololetí školního roku 2021/2022 čtyři žáci prospěli
s vyznamenáním, jen pět bylo ohroženo školním neúspěchem. V oborech vzdělání s MZ
z 24 žáků se SVP žádný nezískal hodnocení, prospěl s vyznamenáním, 18 z nich je ohroženo
školním neúspěchem. Ze šesti aktuálně vzdělávaných žáků-cizinců jsou tři ohroženi školním
neúspěchem. Jejich podpora je účinná jen v některých oblastech.
Ve školních rocích 2019/2020 a 2020/2021 byl zhruba vyrovnaný počet žáků, kteří
přestoupili na jinou školu, nebo z jiné přišli.
Výsledky žáků ve společné části MZ byly často horší, než činí průměr ve srovnatelné
skupině oborů vzdělávání v České republice. K 30. červnu 2021 šest žáků (27 %)
z 22 konajících MZ neprospělo. Nižší úspěšnost se vyskytuje průřezově ve všech skupinách
maturitních oborů. Nejvyšší podíl neúspěšnosti vykazuje zkouška v předmětech Matematika
a Český jazyk, vyrovnanější výsledky byly v Cizím jazyce. Přes technický charakter
vzdělávacích oborů SŠ si žáci v převážném počtu volí MZ z Cizího jazyka. V profilové části
byly výsledky spíše srovnatelné s celorepublikovou statistikou. Příčinou neúspěšnosti žáků
ve společné části MZ jsou i jejich slabé výsledky v průběhu vzdělávání a skutečnost, že do
maturitních oborů škola přijímá všechny přihlášené uchazeče.
Výsledky závěrečných zkoušek se ve školním roce 2020/2021 oproti roku 2019/2020
zlepšily. Podíl žáků, kteří u závěrečné zkoušky neprospěli, se snížil ze 7 % na 2 %, naopak
se zvýšil podíl žáků, kteří prospěli s vyznamenáním z 19 % na 35 %.
Žáci ZŠ dosahují většinou dobrých výsledků, nicméně při hospitační činnosti bylo zjištěno,
že hodnocení učiteli má převážně motivační charakter a je využíváno jako prostředek pro
zmírnění negativního chování žáků a nevypovídá o dosažených výstupech vzdělává ní.
Žákům s potížemi ve výuce je nabízeno cílené doučování, které je však využito jen v malé
míře. ZŠ nerealizuje pololetní písemné práce ani nevyužívá externí hodnocení dosažené
úrovně vzdělávání žáků.
Škola organizuje adaptační aktivity pro žáky prvních ročníků SŠ jako jeden z vhodných
nástrojů pro navázání dobrých vzájemných vztahů a bezproblémového začlenění do nového
prostředí. Příležitostí ke zlepšení v práci se žáky se SVP ve všech součástech školy a oborech
vzdělání je podíl jednotlivých pedagogů na vypracování individuálních vzdělávacích plánů.
Nastavený systém prevence rizikového chování je převážně efektivní, aktivity zaměřené na
tuto oblast jsou realizovány průběžně v rámci výuky, formou besed i mimoškolních akcí.
Situace v této oblasti je mapována i prostřednictvím celé řády anonymních dotazníkovýc h
anket pro všechny aktéry vzdělávání. Tato zjištění školní poradenský tým analyzuje a přijímá
četná účinná opatření. Škola žákům vychází vstříc při změně oboru vzdělání, je zcela
prostupná díky jejich široké nabídce. Funkční je i kariérové poradenství. Absolventi školy
mají dobré uplatnění v praxi. Někteří nastupují na místa, kde vykonávali odbornou praxi,
např. velmi dobré reference škola dostává o absolventech z blízkého automobilo vé ho
závodu. Minimum absolventů pokračuje ve vysokoškolském studiu, nejčastěji na Technické
univerzitě v Liberci.
Výsledky účastníků zájmového vzdělávání v družině jsou vychovatelkou sledovány
v průběhu všech pořádaných aktivit. Korespondují se stanovenými cíli ŠVP v závislosti na
individuálních možnostech účastníků. Chování žáků je průběžně denně hodnoceno, jednou
týdně dochází k celkovému vyhodnocení. Výstupy vzdělávání jsou využívány pro zvýšení
estetičnosti prostředí školní družiny a přilehlých prostor.
Domov mládeže a internát uplatňuje rovný přístup všech ubytovaných k výchovně
vzdělávací činnosti, vychovatelé vytvářejí dostatek příležitostí k aktivnímu zapojení
každého jedince do kolektivu. Jednou týdně je vychovateli hodnoceno chování žáků, které



2021/2022                                     7
má motivační charakter. Jednou ročně je zasílán zákonným zástupcům hodnotící dopis.
Vychovatelé žákům vypracovávají individuální plány, který dobře reagují na vzdělávací, ale
i výchovné potřeby jednotlivých žáků. Ke snižování výskytu sociálně patologických jevů
přispívají i pravidelné a vhodně zvolené volnočasové aktivity.

                                         Závěry
Vývoj školy
- Jmenování nové ředitelky od 1. srpna 2021.
- Sloučení a změna názvu školy od 1. července 2018.
- Postupně se zlepšuje se kvalita materiálního vybavení školy.
- Počet žáků školy je dlouhodobě stabilní.
- Opatření k odstranění nedostatků zjištěných při předešlé inspekční činnosti byla účinná.
Silné stránky
- Efektivní spolupráce s partnery přispívá ke kvalitnímu zajištění odborného výcviku,
  odborné praxe a vytváří podmínky pro lepší uplatnitelnost absolventů na trhu práce.
- Účelné využití materiálních podmínek zkvalitňuje průběh odborného výcviku.
- Dobré propojení teoretické a praktické výuky zvyšuje efektivitu odborného vzdělávání.
- Realizace ročníkových prací v ŠS napomáhá velmi dobré přípravě žáků na zvládnutí
  závěrečné zkoušky.
- Dlouhodobě využívaný informační systém školy výrazně přispívá k účinnému přenosu
  informací a spolupráci pedagogů při práci se žáky.
Slabé stránky a/nebo příležitosti ke zlepšení
- Nižší účinnost kontrolní složky řízení se projevila zejména při vzdělávání žáků
  ohrožených školním neúspěchem, nedostatky v přijímání žáků a rejstříku škol a školských
  zařízení.
- Nižší rozsah používaného spektra výukových metod a organizačních forem a malá
  diferenciace obsahu probíraného učiva vedly k méně účelné podpoře žáků
  ve vyučovacích hodinách v ZŠ a SŠ maturitních oborů vzdělání, malá míra využívá ní
  formativních způsobů hodnocení.
- Nedostatečná realizace strategie předcházení školní neúspěšnosti se projevila ve vyšším
  podílu žáků neúspěšných u maturitní zkoušky.
- Nízká kvalifikovanost učitelů ZŠ negativně ovlivňovala kvalitu vzdělávání.
Doporučení pro zlepšení činnosti školy
- Zařazovat pestré organizační formy a využívat aktivizující formy výuky. Posílit závěry
  hodiny se shrnutím učiva žáky a se sebehodnocením.
- Zkvalitnit pedagogické vedení školy, přijímat, monitorovat a vyhodnocovat účinnost
  opatření ke zlepšení výsledků vzdělávání, a to s aktivním využitím potenciálu
  poradenských orgánů, zaměřit kontrolní a hospitační činnost na realizaci přijatých
  opatření.
- Zvýšit nároky kladené na uchazeče do maturitních oborů.
- Opět realizovat vzájemné hospitace, které napomáhaly ke kvalitnímu průběhu vzdělává ní
  a byly v minulé inspekční zprávě hodnoceny jako silná stránka školy.


2021/2022                                    8
- Využívat názorné edukační pomůcky přispívající k lepšímu pochopení i zapamatová ní
  probíraného učiva v ZŠ.
- Využívat externí evaluační nástroje a na základě jejich analýzy přijímat efektivní
  opatření.

                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů přijmout adekvátní opatření k prevenci nedostatků zjištěných
při inspekční činnosti a ve stejné lhůtě písemně informovat Českou školní inspekci,
jaká byla přijata opatření.
Zprávu zašlete na adresu Česká školní inspekce, Královéhradecký inspektorát,
Wonkova 1142, 500 02 Hradec Králové, případně prostřednictvím datové schránky
(g7zais9), nebo na e-podatelnu csi.h@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Zřizovací listina Střední průmyslové školy, Odborné školy a Základní školy Nové
       Město nad Metují, čj. KUKHK-14744/SM/2009, s účinností od 10. září 2009 včetně
       7 dodatků
 2.    Jmenování do funkce ředitelky školy vydané Krajským úřadem Královéhradeckého
       kraje, čj. KUKHK-31932/SM/2020, s účinností od 1. srpna 2021
 3.    Výpis z rejstříku škol a školských zařízení – stav k termínu inspekční činnosti
 4.    Personální dokumentace pedagogických pracovníků včetně plánu jejich dalšího
       vzdělávání (vzorek)
 5.    Dokumentace k zajištění bezpečnosti a ochrany zdraví, platná ve školním roce
       2021/2022 k datu inspekční činnosti
 6.    Školní vzdělávací programy, s účinností k termínu inspekční činnosti
 7.    Školní řád školy a vnitřní řády domova mládeže, internátu, školní družiny, školní
       jídelny, školní jídelny-výdejny, s účinností k termínu inspekční činnosti
 8.    Školní matrika včetně přehledu prospěchu žáků – školní roky 2020/2021 a 2021/2022
       stav k termínu inspekční činnosti
 9.    Třídní knihy, deníky výchovných skupin domova mládeže, internátu, školní družiny
       a rozvrh vyučovacích hodin – školní rok 2020/2021, 2021/2022 k termínu inspekční
       činnosti
10.    Záznamy z pedagogické rady a jednání předmětových a metodických komisí – školní
       rok 2020/2021, 2021/2022 k termínu inspekční činnosti
11.    Dokumentace školního poradenského pracoviště – školní rok 2020/2021, 2021/2022
       k termínu inspekční činnosti
12.    Dokumentace k přijímání uchazečů a k ukončování vzdělávání- školní rok 2020/2021
       (vzorek)
13.    Výroční zprávy o činnosti školy – školní rok 2019/2020, 2020/2021
14.    Internetové stránky školy www.skolynome.cz
15.    Inspekční zpráva, čj. ČŠIH-53/14-H, z 19. března 2014
16.    Účetní závěrka k 31. prosinci 2020 a k 30. září 2021




2021/2022                                  9
                                          Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Královéhradecký
inspektorát, Wonkova 1142, 500 02 Hradec Králové, případně prostřednictvím datové
schránky (g7zais9), nebo na e-podatelnu csi.h@csicr.cz s připojením elektronického
podpisu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Zdeňka Čiháková, školní                        Mgr. Zdeňka Čiháková, v. r.
 inspektorka, vedoucí inspekčního týmu
 Mgr. Dana Šilhánová, školní inspektorka              Mgr. Dana Šilhánová, v. r.
 PhDr. Marina Ulbertová, školní                     PhDr. Marina Ulbertová, v. r.
 inspektorka
 Mgr. Karel Kumstýř, školní inspektor                 Mgr. Karel Kumstýř, v. r.
 Mgr. Monika Patzáková, školní                      Mgr. Monika Patzáková, v. r.
 inspektorka
 Mgr. Josef Pavlát, kontrolní pracovník                 Mgr. Josef Pavlát, v. r.
 Ing. Miroslav Dundr, přizvaná osoba,                 Ing. Miroslav Dundr, v. r.
 odborník na řízení školy a odborné
 předměty



V Hradci Králové 22. 4. 2022


Datum a podpis ředitelky školy potvrzující projednání a převzetí inspekční zprávy


 Mgr. Klára Barešová, ředitelka školy         Mgr. Klára Barešová, v. r.




V Novém Městě nad Metují 25. 4. 2022




2021/2022                                   10
