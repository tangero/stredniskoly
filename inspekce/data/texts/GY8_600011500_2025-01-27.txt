                                   Česká školní inspekce
                                Inspektorát v Kraji Vysočina
                                Zborovská 3, 586 01 Jihlava
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIJ-111/25-J
                                        Sp. zn. ČŠIJ-S-42/25-J


Název                               Gymnázium Havlíčkův Brod
Sídlo                               Štáflova 2063, 580 01 Havlíčkův Brod
E-mail                              ghb@ghb.cz
IČO                                 60 126 621
Identifikátor                       600 011 500
Právní forma                        příspěvková organizace
Zastupující                         PhDr. Hynek Bouchal, Ph.D.
Zřizovatel                          Kraj Vysočina
Místo inspekční činnosti            Štáflova 2063, Havlíčkův Brod
Inspekční činnost na místě          27., 28., 30. 1. a 3. 2. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Zjišťování a hodnocení informací o podmínkách, průběhu a výsledcích vzdělává ní,
naplňování školních vzdělávacích programů a jejich souladu s právními předpisy
a rámcovým vzdělávacím programem podle § 174 odst. 2 písm. b) a c) zákona č. 561/2004
Sb., o předškolním, základním, středním, vyšším odborném a jiném vzdělávání (školský
zákon), ve znění pozdějších předpisů.


                                         Charakteristika
Gymnázium Havlíčkův Brod (dále škola) vykonává činnost střední školy. V době inspekční
činnosti se v oboru 79-41-K/41 Gymnázium vzdělávalo 236 žáků, v oboru 79-41-K/81
Gymnázium 240 žáků. Počet žáků v gymnaziálních oborech je stabilní.
                         Hodnocení podmínek vzdělávání
Ředitel školy (dále ředitel) zpracoval novou Koncepci rozvoje školy 2025‒2031, jež
reflektuje významné změny v očekávaných způsobech vzdělávání a vychází z tematickýc h
workshopů s pedagogy školy a členy Studentského parlamentu. Využívá podněty žáků,
rodičů a pedagogů ze zpětnovazebních zjišťování z předchozích let. Mezi již splněné
a zdařile realizované cíle patří například oblast informačních technologií, která prošla
komplexní reformou informačního systému, např. nové webové stránky, funkční profily
na sociálních sítích spravované žáky, zvyšující uživatelský komfort žákům, rodičům
i pedagogům, nová učebna informatiky. Publikování na sociálních sítích představuje jasně
nastavený proces, díky čemuž se z nich stal nejdůležitější komunikační kanál směrem
k veřejnosti. Žáci si tuto zkušenost mohou uvést do svého portfolia, což jim pomůže
při hledání uplatnění. Časté využití informační a komunikační techniky bylo zazname ná no
i v průběhu výuky. Postupně se daří úspěšně implementovat žádoucí cíle do každodenní
práce školy a profilu absolventa (budoucí odborné zaměření, informační gramotnost,
efektivní komunikace, obecná orientace).
Ředitel účelně delegoval dílčí řídící kompetence na další pracovníky. V rámci sdílení
zkušeností se nově osvědčily způsoby systémové práce s třídními učiteli (manuál pro práci
v třídnických hodinách), stanovení pracovních skupin pedagogů provázané vzájemnými
hospitacemi a zakončené hodnotícími schůzkami. Odpovídající pozornost je věnována také
monitoringu a sdílení příkladů dobré praxe s jinými gymnázii. Další vzdělávání se zaměřuje
na aktuálně potřebné oblasti, např. workshopy – práce se sborovnou na dané téma (kurzy
komunikace s rodiči, implementace aktivizačních metod do výuky). Dobrou inspirací je také
aktivní práce s využitím systému umělé inteligence. Nový předmět DIGI (v tercii a kvartě)
si klade za cíl připravit žáky na život z pohledu informačních technologií – naučit
je prezentovat se, vést dlouhodobý projekt a obhájit si ho. Výuka probíhá kombinací
půlených hodin a tandemového vyučování.
Materiální podmínky jsou účelně modernizovány a doplňovány. Jedná se např. o obnovu
a modernizaci informačních a komunikačních technologií (např. 3D tiskárny, microbity,
lego roboti), nově vybudovanou učebnu informačních a komunikačních technologií
či prostor střešní terasy přizpůsobený k výuce. K přednáškám, workshopům, výuce
je využíváno také nového vybavení badatelského centra. Kvalitní je práce s rozvojem
výtvarného projevu žáků, jejíž výsledkem jsou hodnotné výstupy využité pro vytvoření
esteticky podnětného prostředí školy.


                          Hodnocení průběhu vzdělávání
Hospitované hodiny cizích jazyků probíhaly v příjemné a podnětné pracovní atmosféře.
Převažovaly metody výuky podporující aktivní účast žáků. Výuka byla vhodně doplňována
prací s cizojazyčným textem nebo prací s chybou. Ve většině těchto hodin byli žáci efektivně
vedeni ke spolupráci ve dvojicích či skupinách s podporou průběžné zpětné vazby. Efektivita
procvičování byla promyšleně rozvíjena účelným využitím digitálních technologií,
a to i žáky (mobilní telefony, počítače). Velmi kvalitně lze hodnotit vysokou úroveň
jazykových dovedností vybraných skupin žáků svědčící o aktivní podpoře vyučujíc íc h
směrem k jazykovému vzdělávání. Vyučující poskytovali dostatek času na plnění úkolů,
nevytvářeli však prostor pro vzájemné hodnocení žáků, které by bylo konkrétní a účelné.
V nedostatečné míře byla sledována diferenciace výuky s ohledem na možnosti a studijní
předpoklady jednotlivých žáků.



                                            2/6
Ve všech hospitovaných hodinách přírodovědných předmětů vyučující úspěšně žáky
motivovali. Zejména při průběžné motivaci sdělovali zajímavé informace se vztahem
k dosavadním zkušenostem žáků a s odkazy na jejich případné profesní uplatnění.
To přispělo k tomu, že všichni žáci byli po celou dobu vyučovací hodiny plně koncentrováni
na práci. Při výkladu pedagogové postupovali s důrazem na logickou návaznost učiva, vždy
vedli žáky k samostatnosti při vyvozování nových poznatků. K názornosti výuky výrazně
přispívalo účinné využívání interaktivních tabulí.
Diferencovaný přístup byl zařazován spíše jen ve formě upozornění na možnost řešení
dalších úkolů stejné obtížnosti. Pokročilejší formy diferenciace, kdy by vybraní žáci řešili
jiná zadání nebo se věnovali jiným činnostem než ostatní spolužáci, uplatňovány nebyly.
Bylo to způsobeno také tím, že vyučující téměř výhradně využívali jen společné formy
kontroly výsledků samostatné práce. I při řešení náročnějších úkolů dbali všichni
pedagogové o udržení příznivé pracovní atmosféry se vzájemným partnerským vztahem.
Žáky povzbuzovali, dodávali jim sebedůvěru, pozorně jim naslouchali.
Sledované hodiny českého jazyka a předmětů se společenskovědním a uměleck ým
zaměřením probíhaly v příznivé edukační atmosféře. Vzdělávací aktivity byly logicky
propojené, názornost zvyšovaly prezentace a další didaktické pomůcky. Pedagogové
přirozeně využívali návaznost na již osvojenou látku, mezipředmětové vztahy, praktické
zkušenosti žáků a jejich osobní zájmy. Od minulé inspekční činnosti došlo k výrazné mu
zlepšení v pestrosti využívaných metod a forem výuky. Pouze v malé části hodin
převažovala frontální výuka, kdy převládala pasivita žáků a učitel nevytvářel příležitos ti
pro jejich aktivní zapojení. Ve většině hodin byli žáci vedeni k samostatné práci i kooperaci
se spolužáky, využívání souvislostí a odvozování nových poznatků. Žáci se neobávali
dotazovat a vyjadřovat svůj názor. Pozitivní bylo hledání strategií pro úspěšné zvládnutí
úkolu a v několika případech práce s různými zdroji informací a chybou. Žákům bylo
umožněno rozvíjet vlastní kreativitu, a to nejen v předmětech uměleckého zaměření, ale
např. i v hodinách literární výchovy.
Vhodně volené aktivity pouze v některých hodinách podporovaly u žáků rozvoj kritického
myšlení a spolu s tím i jejich souvislou komunikaci. V některých hodinách byl sledován
zdařilý závěr s hodnotnou zpětnou vazbou o zvládnutí probíraného učiva, emocí, se
sebereflexí žáka a cílenou motivační pochvalou. V části hodin proběhl pouze formální závěr
ze strany učitele. Přetrvává nedostatečné využívání sebehodnocení a vzájemného hodnocení
žáků a malá diferenciace učiva s ohledem na vzdělávací potenciál jednotlivých žáků.


                          Hodnocení výsledků vzdělávání
Výsledky žáků škola průběžně sleduje, vyhodnocuje a nastavuje individuální opatření.
Pokračuje osvědčená praxe podpory komplexního rozvoje žáků prostřednictvím
vypracování a obhajoby seminárních prací. Tato celoroční komplexní činnost umožňuje
žákům dále rozvinout praktické dovednosti a tvořivost. Řada těchto prací pak soutěží v rámci
středoškolské odborné činnosti.
Vyučující vhodně reagují na aktuální studijní potenciál žáků, např. na rostoucí úroveň
kompetencí v anglickém jazyce a vytvářejí odpovídající podmínky pro jejich rozvoj.
Výbornou úroveň dosahovaných kompetencí žáků potvrzuje externí testování, výsledky
maturitní zkoušky a úspěchy v soutěžích. Ve výběrovém zjišťování zaznamenala škola
od minulé inspekční činnosti vždy výborné hodnocení. Ve společné části maturitní zkoušky
dosahují žáci od roku 2019 ve všech předmětech (český jazyk, matematika, cizí jazyk)
nadprůměrných výsledků ve srovnání s gymnázii v České republice. Pokud jedinci v závěru


                                            3/6
studia neuspějí, pak u profilové části maturitní zkoušky v 1. termínu. Podrobná analýza
maturitních výsledků na úrovni jednotlivých žáků a učitelů je využita k účinné evaluaci
práce školy. V soutěžích okresní až mezinárodní úrovně získali žáci školy význa mná
umístění. Kolem 95 % absolventů pokračuje ve studiu na vysokých a vyšších odborných
školách. Úspěšní žáci pravidelně získávají ocenění v Talentu Vysočiny a Cenách Města
Havlíčkův Brod.
Informace z vlastních dotazníkových šetření škola podrobně analyzovala a využila jako
východisko pro plánování a realizaci konkrétních aktivit. Došlo např. k rozšíření nabídky
volitelných a nepovinných předmětů, což žákům umožňuje cílenou přípravu pro následnou
studijní dráhu. Vytvářet efektivně prostor pro samostatné a kritické myšlení žáků se zatím
nedaří napříč všemi předměty a celým pedagogickým sborem, což část cílové skupiny
do dotazníků potvrdila a koresponduje to se zjištěními v průběhu hospitací. V dotazníko vé m
šetření Kraje Vysočina hodnotili žáci školu ve všech kategoriích (volba oboru, atmosféra,
důvěra, kvalita výuky) nadprůměrně, kromě oblasti školských služeb z důvodu významnýc h
výhrad ke školnímu stravování zajišťovanému externím subjektem.
Všechny tři členky školního poradenského pracoviště (výchovná poradkyně, metodička
prevence a školní psycholožka) mají přesně vymezené kompetence a současně v případě
potřeby navzájem úzce spolupracují, což se pozitivně projevilo zejména při úspěšném řešení
problémů žáků ohrožených školní neúspěšností. Školní psycholožka nejen nabízí
individuální pomoc potřebným, ale také aktivně pracuje s třídními kolektivy.
Prevence rizikového chování je organizována koncepčně s využitím široké škály
různorodých aktivit. Její významnou součástí jsou akce přispívající ke stmelování kolektivů
(adaptační pobyty, lyžařské zájezdy, školní výlety, exkurze a další). Činnost v oblasti
prevence je každoročně podrobně vyhodnocována, což přispívá k její účinnosti. Při podpoře
žáků se speciálními vzdělávacími potřebami je účelně využíván školní informační systém.
Důraz je kladen na zajištění autorizovaného přístupu všech pedagogů k potřebným
poznatkům. Velkou pozornost věnuje škola kariérovému poradenství. Vytváří řadu možností
pro to, aby žáci měli dostatek relevantních informací před profilací svého studia. Mimo jiné
k tomu využívá i obsáhlé testování prostřednictvím externího subjektu. Užitečnou aktivito u
je pravidelné pořádání besed žáků s absolventy školy.
Pozitivní dopad má bohatá nabídka vzdělávacích, kulturních a sportovních aktivit, včetně
zahraničních (např. kurzy, exkurze, přednášky, besedy, akce prezentující školu). Úspěšně
fungují zahraniční výměnné programy a spolupráce s partnerskými školami v nizozemské m
Brille, německém Schriesheimu a slovenské Spišské Nové Vsi s možností zapojení
do mezinárodních výměnných programů pro žáky i učitele. Specializované kurzy, výměnné
pobyty v zahraničí, odborné exkurze, nepovinné předměty jsou podstatnou složkou studia,
díky nimž se mohou žáci odborně profilovat už během středoškolského studia. S cílem
podpořit úspěšnost zájemců o studium nabízených oborů pořádá škola aktivity jako Staň se
středoškolákem s přijímačkami nanečisto, Tréninkové kurzy, dny otevřených dveří
s workshopy a projekcemi.
Škola dlouhodobě spolupracuje s celou řadou institucí (Muzeum Vysočiny, Krajská
knihovna Vysočiny, British Council, spolek Budoucnost, AZ centrum) a mnoha dalšími
subjekty. Intenzivní spolupráce probíhá i s okolními základními a středními školami
v regionu, se kterými je škola v pravidelném kontaktu. Aktivní je spolupráce s širokou účastí
veřejnosti, přednášky a workshopy pořádané Studentským parlamentem, který význa mno u
měrou přispívá ke vzájemné komunikaci a spolupráci žáků, zákonných zástupců a školy.
Studentský parlament nabízí platformu, jejímž prostřednictvím se mohou podílet
na fungování a řízení školy. Díky Studentskému parlamentu probíhá řada přednášek, vznik l


                                            4/6
merch i oblíbený relaxační prostor pro žáky „spinkárna“. Žáci brodského gymná zia
pravidelně organizují řadu regionálních akcí. Mezi ty nejvýznamnější patří brodský
majáles, Štěpánská a maturitní ples.

                                        Závěry
Vývoj školy
– Zkvalitnění materiálních podmínek v oblasti informačních technologií se pozitivně
  promítá do kvality výuky a organizace výchovně vzdělávací práce.
– Došlo ke změně v personálním obsazení na pozici zástupce ředitele školy.
Silné stránky
– Systematické získávání zpětné vazby jako východiska ke koncepčním rozhodnutím. (1.1)
– Promyšlené vedení žáků k účasti na životě školy s cílem rozvíjet jejich sociální
  a osobnostní kompetence. (1.3)
– Dlouhodobá kvalitní spolupráce s vnějšími aktéry a aktivní zapojení školy do dění
  ve městě a regionu, včetně prezentace školy na veřejnosti. (1.5)
– Účinná podpora jazykového vzdělávání prostřednictvím spolupráce se zahranič ními
  školami. (1.5)
– Cílené vedení žáků k hodnotnému výtvarnému projevu a využití kvalitních výtvarnýc h
  prací k vytváření esteticky podnětného prostředí gymnázia. (2.4)
– Cílená podpora odborné profilace žáků ze strany vedení školy během studia. (5.1)
– Dlouhodobě vysoká úspěšnost žáků u maturitní zkoušky, při přijímání na vysoké školy
  a v soutěžích. (5.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Občas méně účinná práce s cíli hodin a jejich vyhodnocování, včetně sebehodnocení,
  absence vzájemného hodnocení. (4.2)
– Malé zastoupení diferencovaného přístupu k žákům s ohledem na jejich studijní
  předpoklady v průběhu sledovaných hodin. (4.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Prohloubit diferenciaci výuky společně se vzájemným hodnocením.
– Podpořit a sledovat práci s cíli hodin a jejich vyhodnocováním.
– Vést žáky k účinnému rozvoji kritického myšlení.

                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní


                                            5/6
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).

              Seznam dokladů, o které se inspekční zjištění opírají
 1. Koncepce rozvoje školy, na období 2025–2031
 2. Výroční zpráva o činnosti školy, školní rok 2023/2024, ze dne 15. 10. 2024
 3. Školní řád, ze dne 1. 9. 2022
 4. Zápisy z jednání pedagogické rady a provozních porad, školní rok 2024/2025
 5. Zápisy z jednání předmětových komisí, školní roky 2023/2024 a 2024/2025
 6. Rozvrhy hodin, školní rok 2024/2025
 7. Třídní knihy v elektronické podobě, školní rok 2024/2025
 8. Školní matrika v elektronické podobě
 9. Plány adaptace začínajících učitelů, školní roky 2023/2024 a 2024/2025
10. Hospitační záznamy, školní rok 2024/2025
11. Dokumentace školního poradenského pracoviště, školní rok 2024/2025
12. Minimální preventivní program, školní rok 2024/2025
13. Krizový plán poradenského pracoviště, účinnost od 1. 9. 2024

                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.

Složení inspekčního týmu a datum vyhotovení inspekční zprávy

Mgr. Petra Koubková, školní inspektorka, vedoucí inspekčního týmu
Mgr. Ludmila Dobalová, školní inspektorka
Bc. Dana Kuličková, kontrolní pracovnice
Mgr. Miroslav Pospíšil, školní inspektor


10. 2. 2024




                                          6/6
