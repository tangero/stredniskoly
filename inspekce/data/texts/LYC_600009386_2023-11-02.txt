                                  Česká školní inspekce
                                   Plzeňský inspektorát
                               Koperníkova 26, 301 00 Plzeň
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIP-1078/23-P
                                       Sp. zn. ČŠIP-S-205/23-P


Název                               Vyšší odborná škola, Obchodní akademie, Střední
                                    zdravotnická škola a Jazyková škola s právem státní
                                    jazykové zkoušky, Klatovy, Plánická 196
Sídlo                               Plánická 196, 339 01 Klatovy
E-mail                              obchodniakademiekt@seznam.cz
IČO                                 61 781 771
Identifikátor                       600 009 386
Právní forma                        příspěvková organizace
Zastupující                         Ing. Soňa Rabušicová
Zřizovatel                          Plzeňský kraj
Místo inspekční činnosti            Kollárova 444, Klatovy
                                    Plánická 196, Klatovy
                                    Puškinova 108, Klatovy
Inspekční činnost na místě          2. 11. – 3. 11., 6. 11. – 9. 11. a 13. 11. 2023

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání poskytovaného podle
§ 174 odst. 2 písm. b) zákona č. 561/2004 Sb., o předškolním, základním, středním, vyšším
odborném a jiném vzdělávání (školský zákon), ve znění pozdějších předpisů, zjišťování a
hodnocení naplňování školních vzdělávacích programů podle § 174 odst. 2 písm. c)
školského zákona.
                                    Charakteristika
Vyšší odborná škola, Obchodní akademie, Střední zdravotnická škola a Jazyková škola
s právem státní jazykové zkoušky, Klatovy, Plánická 196 (dále „škola“), vykonává činnost
vyšší odborné školy, střední školy, domova mládeže a školní jídelny.
Škola poskytuje vyšší odborné vzdělání (dále „VOŠ“) v kombinované formě oboru studia
Účetnictví a daně a střední vzdělání s maturitní zkouškou (dále „SŠ“) v oboru vzdělání
Obchodní akademie na adrese Klatovy, Plánická 196. V oborech vzdělání Zdravotnické
lyceum, Kosmetické služby, Praktická sestra a Masér sportovní a rekondiční v denní formě
na adrese Klatovy, Kollárova 444.
Ve VOŠ se k termínu inspekční činnosti vzdělávalo v 1. a ve 3. ročníku celkem 29 studentů.
Nejvyšší povolený počet studentů (280) je naplněn z 10 %. Kombinovaná forma oboru
studia Bankovnictví není od školního roku 2018/2019 naplněna, podobně jako jeho denní
forma. Od školního roku 2020/2021 není naplněna ani denní forma druhého oboru vzdělání,
takže ve škole je vyučována pouze kombinovaná forma oboru vzdělání Účetnictví a daně.
Ve SŠ se k datu inspekční činnosti ve škole vzdělávalo celkem 587 žáků ve 22 třídách. Škola
k termínu inspekční činnosti evidovala 28 žáků s potřebou podpůrných opatření převážně
druhého stupně a 24 žáků s odlišným mateřským jazykem s různou mírou jazykové bariéry.
V domově mládeže (dále „DM“) bylo k termínu inspekční činnosti ubytováno 62 žáků.
V rámci hmotného zabezpečení poskytuje škola stravování žákům svým i z ostatních
středních škol, včetně celodenní stravy ubytovaným.


                         Hodnocení podmínek vzdělávání
Ředitelka školy (dále „ředitelka“), která je ve funkci od roku 2005, předložila jako koncepci
rozvoje školy popis jednotlivých součástí školy bez konkrétního časového horizontu.
V předloženém dokumentu jsou koncepční záměry nastaveny převážně na materiá lní
a finanční podmínky, pro výchovně vzdělávací činnost SŠ a VOŠ nejsou vymeze ny
konkrétní cíle a postupy k jejich dosažení. Hodnocením výsledků vzdělávání ve vazbě
na měnící se podmínky v oblasti vzdělávání a řešení problematiky dlouhodobě vysoké míry
neúspěšnosti žáků u maturitní zkoušky, a to především zdravotnických oborů, se koncepční
záměry nezabývají. Předložený dokument má pouze formální charakter.
Nastavení organizační struktury odpovídá velikosti a rozsahu činností, které tento sloučený
subjekt vykonává ve dvou místech poskytovaného vzdělávání. Pro zajištění chodu školy
ředitelka vhodně delegovala kompetence na své zástupce pro obě místa vzdělávání (pro
pracoviště Střední zdravotnická škola a pro pracoviště Obchodní akademie a VOŠ)
a vedoucího vychovatele v DM. Vymezení oblastí působnosti vedoucích pracovníků, na
které delegovala ředitelka část řídících pravomocí, a mechanismy nastavené pro fungo vá ní
školy umožňují monitorování stavu, nejsou však k tomuto účelu vždy využívány. To je
významnou překážkou pro identifikaci rizik a příležitostí v rámci vlastního hodnocení školy.
Hospitační činnost ve škole je svěřena do kompetence zástupců ředitele na jednotlivýc h
pracovištích. V rámci školy nejsou sjednocena pravidla pro hodnocení vzdělávacích cílů
a jejich naplňování. Četnost, frekvence a zaměření hospitační činnosti jsou na jednotlivýc h
pracovištích různé, hospitace v praktickém vyučování nebyly doloženy. Ve vazbě na špatné
výsledky žáků v průběhu i při ukončování vzdělávání nejsou přijímána adekvátní opatření
pro zlepšení těchto výsledků. Vyhodnocování pedagogických procesů není prováděno,



                                            2/10
nejsou tak v dostatečné míře přijímána konkrétní opatření ke zlepšení kvality výuky, což se
projevilo v hospitovaných hodinách. Pedagogický rozvoj školy tak není systematick y
zajištěn v dostatečné míře. Obě pracoviště fungují po stránce organizační i vedení
pedagogického procesu jako samostatné jednotky, ne zcela funkční komunikace mezi nimi
a jen částečné sdílení personálních zdrojů SŠ je příčinou nedostatečné koordinace některých
činností.
Slabou stránkou je úroveň pedagogického vedení v celé organizaci a nízká účinnost
informačního systému. Na úrovni porad vedení celé školy jsou projednávány většinou
záležitosti organizační a ekonomické. Otázky pedagogické jsou řešeny v pedagogickýc h
radách a v předmětových komisích každého pracoviště. Záznamy z jednání pedagogické
rady dokládají především projednávání zásadních dokumentů a prospěchu či chování žáků,
neobsahují však konkrétní návrhy a opatření ke zlepšení kvality výchovně vzdělávac ího
procesu. Pedagogové v předmětových komisích spolupracují zejména při zajištění
organizačních záležitostí, méně při jednáních o výsledcích vzdělávání žáků a studentů,
o volbě efektivních pedagogických metod nebo sdílení zkušeností například formou
vzájemných hospitací.
Systém vnitřní kontroly v celé organizační struktuře je vytvořen, vykazuje však nedostatky.
Některé z nich byly odstraněny během inspekční činnosti (chybějící náležitosti týkající se
průběhu a způsobu hodnocení ve vzdělávání podle individuálního vzdělávacího plánu ve SŠ,
podrobnosti o komisionálním přezkoušení ve VOŠ a podrobnosti k výkonu práv a povinnos tí
zákonných zástupců ubytovaných nezletilých žáků). Další zjištěné nedostatky mají negativní
dopad do vzdělávání žáků. Patří k nim např. nezveřejnění nabídky zkoušek profilové části
maturitní zkoušky, nezpracování strategie předcházení školní neúspěšnosti žáků,
nerespektování všech doporučení školských poradenských zařízení.
Vzdělávání ve VOŠ probíhá podle platného akreditovaného vzdělávacího programu, ve SŠ
podle příslušných školních vzdělávacích programů (dále „ŠVP“). Během inspekční činnosti
byl zjištěn nesoulad obsahu ŠVP s rámcovými vzdělávacími programy (dále „RVP“), a to
v mnoha oblastech všech vyučovaných oborů vzdělání. Nejzávažnějším a již
neodstranitelným nedostatkem je neposkytování matematického vzdělávání v předepsaném
minimálním rozsahu.
Zajišťováním poradenských služeb ve škole jsou pověřeny jedna výchovná poradkyně na
pracovišti Obchodní akademie a jedna školní metodička prevence na pracovišti Střední
zdravotnické školy. Značný rozsah činností, které v rámci výkonu těchto funkcí spadá do
jejich kompetence, a velká vzdálenost mezi jednotlivými pracovišti neumožňují jejich
efektivní realizaci. Dopad některých realizovaných postupů ve vazbě na školní neúspěšnost
žáků není dosud sledován a celkově jsou výsledky poskytovaných poradenských služeb
velmi neefektivní. Spolupráce vedení školy s výchovnou poradkyní, školní metodičkou
prevence, třídními učiteli a ostatními pedagogickými pracovníky v oblasti identifikace žáků
ohrožených školní neúspěšností a přijímání individuálních podpůrných opatření pro tyto žáky
nejsou účelné. Všichni pedagogové byli vedením školy seznámeni s doporučeními
školských poradenských zařízení, naplňování těchto doporučení je však ponecháno na
zodpovědnosti konkrétních vyučujících. Metodické vedení pedagogů tak není realizo vá no
v potřebné míře. Vzhledem k tomu, že poradenské služby nejsou nastaveny zcela efektivně,
vyžaduje tato situace urgentní řešení, neboť rozsah činností výchovného poradce a metodika
prevence ve škole je značný vzhledem k velikosti školy.
V rámci primární prevence škola (pouze u zdravotnických oborů) v hodnoceném období
zajišťovala adaptační pobyty pro žáky prvních ročníků s cílem podpořit tvorbu pozitivního
třídního klimatu. Pro žáky Obchodní akademie však nebyly tyto pobyty ani jiné adaptační


                                           3/10
aktivity zajišťovány. Součástí adaptace byly pravidelné, tematicky zaměřené přednášky
a besedy, realizované ve spolupráci se sociálními partnery. Díky těmto aktivitám se daří
nejenom zlepšovat vztahy v nově vznikajících kolektivech, ale také posilovat komunikac i
a vzájemnou důvěru mezi žáky a pedagogy.
Z výše uvedeného vyplývá, že pedagogické řízení není nastaveno jako systém vedoucí ke
zlepšování kvality vzdělávání a není prováděno systematicky a důsledně, což má negativní
dopad na činnost školy. Školským zákonem předepsaná dokumentace je vedena formálně,
netvoří funkční podporu řízení. Škola neprovádí potřebné aktualizace dokumentace
v závislosti na probíhajících změnách ve školských právních předpisech.
V personální oblasti SŠ došlo v uplynulých letech k navýšení počtu pedagogů ve všech
součástech školy. Kromě přirozené generační obměny je pedagogický sbor relativně stabilní.
Všichni splňují předpoklad odborné kvalifikace pro přímou pedagogickou činnost, kterou
vykonávají. VOŠ je personálně velmi úzce spjata se střední školou, s výjimkou dvou
odborníků z praxe a jednoho externího pedagoga v ní vyučují učitelé SŠ. Plán dalšího
vzdělávání ředitelka sice sestavuje, ale pedagogové se vzdělávají minimálně.
Vedení školy usiluje ve spolupráci se zřizovatele m o optimální materiální podmínky
vzdělávání, pečuje o jejich účelné využívání a průběžné zkvalitňování. Vzdělávání žáků
a studentů probíhá v estetickém prostředí učeben dostatečně vybavených potřebnou
technikou. Díky pravidelnému aktivnímu zapojení do různých projektů a příjmu z doplňkové
činnosti se škole daří získávat finanční prostředky na podporu vzdělávání. Ty pak využívá
na obnovu a modernizaci učebních pomůcek, žákovské knihovny apod.
Domov mládeže poskytuje ubytovaným prostředí vhodné pro odpočinek i pro přípravu do
školy. K dispozici jsou prakticky zařízené třílůžkové pokoje. Ve volném čase využíva jí
ubytovaní vhodně vybavené společné prostory (studijní místnost, relaxační prostory ve
vestibulu).
S bezpečnostními pokyny jsou všichni aktéři vzdělávání pravidelně seznamováni na začátku
školního roku a také v jeho průběhu při konání různých akcí. V průběhu inspekční činnosti
byly vchody všech budov zabezpečeny a dohledy vykonávány.
Nastavení vnějšího informačního systému směrem k veřejnosti je nedostačující. Webové
stránky školy jsou sice zřízeny, ale v době inspekční činnosti obsahovaly nepravdivé
a zastaralé informace. Z výše uvedeného vyplývá, že řízení i kontrolní činnost ředitelky není
prováděna systematicky a důsledně, což má negativní dopad na další rozvoj školy.


                          Hodnocení průběhu vzdělávání
Ve sledovaných hodinách předmětů český jazyk a literatura a cizí jazyky našli vyučujíc í
shodu nad koncepcí používaných učebnic. V cizích jazycích je důsledně používán cílový
jazyk a zařazovány všechny dovednosti s akcentem na řečové dovednosti (mluvení). Všichni
vyučující přistupovali k žákům vstřícně a žáci dodržovali nastavená pravidla. Z hlediska
forem a metod převažovala frontální výuka, střídala se se samostatnou prací a v cizích
jazycích byla zařazena i práce ve dvojici. Metoda řízeného rozhovoru vedla k tomu, že se
během sledovaných hodin dařilo aktivizovat sice většinu, ale ne všechny žáky. Didaktická
technika byly využívána výhradně učiteli, což neumožňovalo žákům například vyhledá vá ní
informací z různých zdrojů k rozvoji jejich kritického myšlení. Zaznamenány byly
mezipředmětové vazby a propojení s reálným životem. Výuka je zaměřena silně na znalosti,
jen malý prostor je věnován rozvoji postojů. Také diferenciace např. v náročnosti úloh



                                            4/10
nebyla v hospitovaných hodinách zaznamenána. Ve struktuře hodin většinou nezbyl čas na
závěrečné shrnutí a zhodnocení hodin z hlediska učebního pokroku žáků.
Ve výuce matematiky a přírodovědných předmětů vyučující srozumitelně formulo va li
vzdělávací cíl, ne vždy ale v závěru hodiny jeho dosažení zhodnotili. V hospitovanýc h
hodinách pedagogové upřednostňovali frontální výuku vedenou řízeným rozhovorem
a samostatnou práci žáků. Výuka byla zaměřena na dostatečné procvičování a upevňová ní
znalostí žáků. V případě nedostatečných znalostí potřebných k řešení příkladu poskytovali
vyučující některým žákům individuální pomoc. Učitelé často poskytovali žákům průběžnou
motivační zpětnou vazbu o úspěšnosti práce, ale hodnocení žáků v závěru hodin, jejich
sebehodnocení nebo vzájemné hodnocení prováděno nebylo. Názornost výuky
prostřednictvím didaktické techniky byla podpořena jen v části sledovaných hodin.
Výuka ekonomických odborných předmětů probíhala v příjemné, komunikativní atmosféře
a všechny hodiny byly učiteli připraveny. Výklad byl žákům předkládán v přiměřené m
tempu, přehledné zápisy na tabuli při procvičování a výpočtech pomáhaly žákům orientovat
se v probíraném učivu. Žáci byli velmi ukáznění, v případě potřeby se neobávali zeptat
učitele na to, čemu neporozuměli. Všichni pracovali s učebnicí, pořizovali si zápisy do sešitů
nebo doplňovali pracovní listy. Frontální organizace vyučování s převažujícím projevem
učitelů však nevytvářely dostatek prostoru pro aktivní, činnostní učení žáků. Vyučujíc í
nevyzývali žáky k diskusi k řešení problému, pouze výjimečně jim umožnili pracovat ve
skupinách například s týmovým rozdělením rolí. Všichni žáci plnili stejné typy úkolů,
nemohli si vybírat z úloh rozdílné kognitivní náročnosti. V části hodin vznikaly časové
úseky, ve kterých někteří žáci neměli co na práci a čekali, až spolužák úlohu vyřeší u tabule.
Závěr většiny hodin využili učitelé ke shrnutí učiva, nevytvořili ale dostatečný prostor pro
zopakování hlavních poznatků samotnými žáky. Nevedli je tak k obsahově náročnější
komunikaci s cílem procvičit jejich odborné vyjadřování. Zcela chybělo závěrečné
formativní zhodnocení dosaženého pokroku samotnými žáky či při vrstevnickém hodnocení
spolužáky pro získání efektivní zpětné vazby.
Výuka zdravotnických odborných předmětů probíhala v klidné a přátelské atmosféře.
Převážná část výuky byla vedena frontálně a doplněna o řízený rozhovor. Aktivizace žáků
a jejich zapojení do vyučovacího procesu bylo na nižší úrovni. V některých hodinách byly
využity pracovní listy k samostatné práci žáků a práce ve skupinách. Nebyla zazname ná na
diferenciace požadavků vyučujícího podle individuálních schopností žáků. V závěru
vyučovacích hodin nebylo zařazeno shrnutí probraného učiva ani zhodnocení, zda bylo
dosaženo stanoveného vzdělávacího cíle. Digitální technologie byly vhodně využity
převážně učiteli k powerpointové prezentaci. Po odborné stránce výuka probíhala ve všech
sledovaných hodinách bez vážnějších pochybení, až na výjimku, kdy při demonstrac i
odborného výkonu na modelu došlo k porušení správného postupu.
V kombinované formě studia je ve výuce ve VOŠ byla odborná témata vhodně podávána
v logických souvislostech. Aplikované vzdělávací postupy vesměs odpovídaly charakteru
probíraného učiva. Zapojení studentů bylo motivováno snahou pořídit si zápisy
z přehledného výkladu pedagoga. Nízký počet studentů ve skupině umožnil efektivně oživit
výuku zařazením vhodných aktivit. Praktická příprava studentů vytváří předpoklady pro
jejich uplatnění na trhu práce a u řady z nich je doplněna praktickými zkušenostmi ze
zaměstnání.

S cílem posilovat sociální a osobnostní rozvoj žáků nabízí DM pravidelné i nepravide lné
volnočasové aktivity. Režim dne umožňuje žákům přípravu na výuku a domácí úkoly
i relaxaci.



                                            5/10
                          Hodnocení výsledků vzdělávání
Vyučující získávají aktuální informace o výsledcích vzdělávání žáků průběžně formou
ústního a písemného zkoušení. Hodnocení výsledků vzdělávání je zaměřeno zejména na
úroveň znalostí žáků. Klasifikace prospěchu a chování jsou přehledně vedeny v elektronické
databázi a jsou v této formě sledovány vedením školy. Informovanost a komunikace se
zákonnými zástupci probíhá prostřednictvím dálkového přístupu. Prospěchově slabším
žákům nabízí vyučující možnost konzultací, které jsou ze strany žáků využívány jen
sporadicky.
Externí testování ani interní zjišťování výsledků vzdělávání za účelem srovnání škola
neorganizuje. Záznamy z pedagogických rad obsahují pouze některé údaje o skupinovýc h,
příp. individuálních výsledcích v daném klasifikačním období. Analýza příčin, přijímá ní
konkrétních a cílených opatření a vyhodnocování jejich účinnosti vztažené na žáky se SVP
nebo žáky s výukovými či výchovnými potížemi nejsou doloženy. Jejich údajné verbální
projednání tedy není dostatečně prokazatelné. S daty o výsledcích vzdělávání žáků a dalšími
zjištěními pracuje vedení školy, předmětové komise a jednotliví pedagogové málo efektivně
a bez zřetele k posunu výsledků vzdělávání konkrétních žáků. Systematické vlastní
hodnocení nebo jiné formy evaluace škola neprovádí.
Výsledky vzdělávání žáků v jednotlivých vyučovacích předmětech nevykazují závažné
vzájemné odchylky. Vysoký je počet zameškaných hodin omluvených i neomluvenýc h,
v mnoha třídách se vyskytují žáci, kteří zameškali i pětinu vyučovaných hodin, nebo přesáhli
v některém předmětu limit zameškaných hodin stanovený školním řádem. Žáci s vysokou
absencí zpravidla mají také prospěchové potíže. Škole se nedaří tuto vysokou absenci zvládat
přijetím účinných opatření. Škola nevyužívá možnosti udělovat v souladu se školním řádem
pochvaly Za výborný prospěch a reprezentaci školy v soutěžích a projektech jsou žáci
oceňováni formou poukázky z prostředků spolku rodičů.
Celkové průběžné výsledky vzdělávání žáků jsou dlouhodobě spíše průměrné. Např. ve
školním roce 2022/2023 prospěla s vyznamenáním desetina žáků, ale zároveň existuje
značný počet žáků, kteří konali zkoušky v náhradním termínu nebo opravné zkoušky.
V případě neúspěchu někteří žáci opakují ročník, ale výjimkou nejsou ani žáci, kteří střední
vzdělávání z tohoto důvodu ve škole ukončují.
Ve zkušebním roce 2023 došlo ke zhoršení ve výsledcích maturitních zkoušek především
v oboru vzdělání Praktická sestra, a to v části společné i profilové. Jednou z možných příčin
zhoršování výsledků je vysoká míra absence. Příčinu shledává škola stále ještě v důsledcích
omezení během pandemie a také ve studijních předpokladech přijímaných uchazečů. Při
ukončování vzdělávání vykazuje škola v celorepublikovém srovnání horší výsledky ve
skupinách stejných oborů vzdělání. Uplatnění absolventů škola dlouhodobě sleduje podle
údajů úřadu práce, informace o přijetí na vysoké školy a o uplatnění v praxi však nejsou
systematicky využívány jako nástroj kariérového poradenství.
Ve VOŠ statistické výsledky v průběhu vzdělávání studentů ukazují jejich úbytek nejen po
prvním ročníku, ale i mezi druhým a třetím ročníkem. Rovněž klesá zájem o tento způsob
terciárního vzdělávání z důvodu volby vysokoškolského studia a klesající poptávky po
absolventech na trhu práce. V loňském školním roce se nepodařilo otevřít první ročník ani
v kombinované formě vzdělávání. Vedení školy sice vyhodnocuje efektivitu vzdělávac í
nabídky a analyzuje důvody nízkého počtu studentů, přesto z koncepce nejsou patrná vhodná
opatření nebo kroky ke změně tohoto stavu.
Výsledky studentů u absolutoria se od školního roku 2020/2021 do 2022/2023 zhoršovaly.
Jednak se zvyšoval procentuální podíl studentů, kteří nastoupili na počátku svého vzdělává ní


                                            6/10
do prvního ročníku a nedospěli k absolutoriu a současně se snižovala úspěšnost u absolutorií.
Pozitivem je, že v každém z hodnocených školních roků se vždy části studentů, kteří
k absolutoriu přistoupili, podařilo prospět s vyznamenáním a že vždy všichni, kdo
absolutorium skládali, nakonec po skončení opravných termínů uspěli.
Škola spolupracuje s celou řadou sociálních partnerů. Mezi nejdůležitější patří Klatovská
nemocnice a.s., Charita Klatovy, úřad práce, hospodářská komora a celá řada
potencionálních zaměstnavatelů. Škola podporuje rozvoj odborných kompetencí žáků
zapojením do projektových činností, předmětových i odborných soutěží a jiných aktivit jako
jsou např. zapojení do programu Erasmus+, dobrovolné státní zkoušky v psaní na klávesnic i
aj. Škola organizuje ve spolupráci s partnery (složky Integrovaného záchranného sboru,
Český červený kříž aj.) vzdělávací akce zaměřené na první pomoc a výchovu ke zdraví, dále
se účastní mnoha charitativních sbírek a dobrovolnických činností. Uvedené aktivity
přispívají k získávání odborných kompetencí žáků a představují pro školu i důležito u
zpětnou vazbu o úrovni a kvalitě poskytovaného odborného vzdělávání. Tyto aktivity se
rovněž příznivě podílejí na prezentaci školy na veřejnosti.
Na začátku školního roku jsou vždy zákonní zástupci žáků podrobně seznámeni
s podmínkami ubytovaných. Vychovatelé přistupují k žákům velmi empaticky, vytvářejí pro
ně díky svým dobrým komunikačním dovednostem podnětné prostředí. Vychovatelé sledují
chování ubytovaných a dodržování pravidel nastavených vnitřním řádem. Pokud ojediněle
dojde k závažnějšímu problému, řeší ho důsledně zejména komunikací s ubytovanými
a jejich zákonnými zástupci.


                                         Závěry
Vývoj školy
– Nízký zájem uchazečů o obory vzdělání na VOŠ se promítl do nenaplnění jednoho ze
  dvou vyučovaných akreditovaných oborů a skončením denní formy vzdělávání.
– Změna ve vedení školy - byl jmenován nový zástupce ředitelky pro střední zdravotnicko u
  školu.
– Došlo k navýšení počtu tříd o dvě (Zdravotnické lyceum, Obchodní akademie).
– V některých pokojích DM proběhla rozsáhlá rekonstrukce vestavbou sociálního zaříze ní.

Slabé stránky (oblasti ke zlepšení)

Střední škola - negymnaziální obory a Vyšší odborné vzdělávání
– V koncepci rozvoje školy nejsou vymezeny konkrétní cíle a postupy potřebné k jejich
  dosažení. Škola nevěnuje dostatečnou pozornost hodnocení výsledků vzdělávání ve vazbě
  na měnící se podmínky v oblasti vzdělávání. (1.1)
– Škola má ve vnitřních předpisech (školní řád, vnitřní řád) stanovena pravidla
  k organizování vlastní činnosti, avšak s nedostatky ohledně souladu s právními předpisy.
  (1.3)
– Nesystematické metodické vedení pedagogů ředitelkou školy k využívání účinnýc h
  výchovně vzdělávacích strategií ve výuce a nepromyšlená organizace vzdělává ní
  vycházející ze vzdělávacích potřeb a zájmu žáků. (2.1)




                                            7/10
– Škola se zjištěnými vzdělávacími výsledky zabývá pouze formálně, nejsou přijímá na
  potřebná opatření vzhledem k individuálním potřebám žáků. Informace o výsledcíc h
  a pokroku žáků nemají potřebnou vypovídací hodnotu. (5.1)
– Škola nevěnuje dostatečnou pozornost motivaci žáků k učení a dosahování jejich
  úspěšnosti ve vzdělávání. (5.3)
– Škola se vyhodnocováním úspěšnosti žáků v průběhu a ukončování jejich vzdělává ní
  zabývá nesystematicky. Opatření ke zkvalitňování procesu hodnocení úspěšnosti žáků
  a ke snižování jejich neúspěšnosti mají pouze formální charakter. (5.4)

Střední škola - negymnaziální obory
– Škola má ŠVP, který není v souladu s příslušným RVP a všemi právními předpisy
  týkajícími se vzdělávání (nedostatky jsou zásadního charakteru). (1.2)
– Pedagogové školy spolupracují na úrovni výměny názorů v rámci porad a schůzek
  metodických orgánů především v oblasti organizace, hodnocení žáků, výběru pomůcek
  atd., nevyužívají formy vzájemných hospitací s cílem inspirace, poskytování si zpětné
  vazby nebo sledování vytyčených témat. (3.3)
– Pedagogové se ojediněle účastní kurzů a seminářů k doplnění svého vzdělání a odborných
  dovedností. Výjimečně využívají samostudia, sdílení zkušeností nevyužívají. (3.5)
– Pedagogové u žáků systematicky neposilují motivaci k učení, vzdělávací cíle jsou
  zaměřeny převážně na vědomostní cíle, podněcování žáků ke kritickému myšlení je jen
  ojedinělé. (4.1)
– Do výuky nejsou zařazovány formy a metody práce podporující spolupráci žáků. (4.4)
– Škola nezajišťuje specifickou podporu všem žákům, kteří ji potřebují. Strategie práce
  s žáky s potřebou podpůrných opatření je formální. (6.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Zpracovat koncepci rozvoje školy s vymezením konkrétních cílů a postupů potřebných
  k jejich dosažení.
– Nastavit pravidla ve vnitřních předpisech v souladu s právními předpisy.
– Zkvalitnit pedagogické vedení školy ve všech oblastech.
– Zpracovat školní vzdělávací programy v souladu s aktuálními verzemi rámcových
  vzdělávacích programů
– Další vzdělávání orientovat na inovaci výukových metod a forem práce podporujícíc h
  spolupráci žáků.
– Podporovat schopnost sebereflexe žáků o vlastním pokroku uplatňováním různých metod
  sebehodnocení a vzájemného hodnocení ve výuce.
– Zabývat se vzdělávacími výsledky, přijímat potřebná opatření vzhledem k individuá lním
  potřebám žáků.
– Využívat formy vzájemných hospitací s cílem sjednocovat efektivitu využívaných metod
  a forem vzdělávání.
– Zintenzivnit hospitační činnost ve střední škole.


                                           8/10
– Věnovat dostatečnou pozornost motivaci žáků k učení a dosahování jejich úspěšnosti ve
  vzdělávání.
– Zajistit podporu prostřednictvím školního poradenského pracoviště všem žákům, kteří ji
  potřebují.


                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Zřizovací listina vydaná Plzeňským krajem dne 30. listopadu 2001 s platností od
      1. prosince 2001, č. j.: H/757/01, včetně Dodatků č. 1 – 13, poslední ze 30. června
      2017
 2.   Jmenování do funkce ředitelky vydané Radou Plzeňského kraje s účinností od 1. září
      2008 včetně dodatku ke jmenování z 20. 5. 2015 (změna jmenování na dobu
      neurčitou)
 3.   Rozhodnutí MŠMT ČR, věci návrhu na zápis změny v údajích vedených v rejstříku
      škol a školských zařízení čj. MSMT-11666/2019-2 (změna názvu oborů vzdělává ní)
      s účinností od 1. 9. 2019
 4.   Výpis z usnesení Rady Plzeňského kraje z 23. 10. 2023 – souhlas s podáním žádosti
      o změnu zápisu v rejstříku škol a školských zařízení u příspěvkových organizac í
      zřizovaných Plzeňským krajem – navýšení kapacity domova mládeže z 60 na 65
      ubytovaných s nejbližší možnou účinností
 5.   Minimální preventivní program na školní rok 2023/2024
 6.   Plán DVPP 2023/2024 z 1. září 2023
 7.   Účetní podklady za rok 2022
 8.   Podklady ke kvalifikaci pedagogů – náhodný výběr
 9.   Dokumentace ke školnímu stravování za období měsíců květen, červen a září 2023
10.   Akreditované vzdělávací programy pro vyučované obory studia, účinné k termínu
      inspekce
11.   Výroční zpráva o činnosti školy ve školním roce 2022/2023
12.   Školní vzdělávací programy pro všechny vyučované obory a pro domov mládeže,
      účinné k termínu kontroly
13.   Školní řád Obchodní akademie a Střední zdravotnické školy, Klatovy, školní řád
      Vyšší odborné školy Klatovy
14.   Vnitřní řád domova mládeže a vnitřní řád školní jídelny, účinné k termínu inspekční
      činnosti
15.   Rozvrh vyučovacích hodin ve školním roce 2023/2024


                                          9/10
16.   Třídní knihy ve školním roce 2022/2023 a 2023/2024
17.   Doklady k přijímání ke vzdělávání ve střední škole, v domově mládeže a ve vyšší
      odborné škole
18.   Doklady k ukončování vzdělávání ve střední škole a ve vyšší odborné škole
19.   Deníky výchovné skupiny ve školním roce 2023/2024


                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Ing. Drahuše Šefčíková, školní inspektorka, vedoucí inspekčního týmu
 Mgr. Petra Holopírková, kontrolní pracovnice
 Ing. Vladimíra Hokešová, školní inspektorka
 Mgr. Jana Cipínová, školní inspektorka
 Mgr. Markéta Křivánková, školní inspektorka


13. 12. 2023




                                         10/10
