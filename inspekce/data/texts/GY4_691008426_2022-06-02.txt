                                     Česká školní inspekce
                                      Pražský inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIA-351/22-A


Název                               Heřmánek Praha, základní škola a gymnázium
Sídlo                               Rajmonova 1199/4, Kobylisy, 182 00 Praha 8
E-mail                              petr.adamec@skolahermanek.cz
IČ                                  04288939
Identifikátor                       691008426
Právní forma                        Obecně prospěšná spol.
Zastupující                         Ing. Petr Adamec
Zřizovatel                          Focus on education, o.p.s.
Místo inspekční činnosti            Rajmonova 1199/4, Kobylisy, 182 00 Praha 8
                                    Kyselova 1185/2, Kobylisy, 182 00 Praha 8
Termín inspekční činnosti           2. 6. 2022 − 7. 6. 2022


Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného základní školou
a v místě, kde se uskutečňuje vzdělávání žáka povolené podle § 41 odst. 3 zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů, podle § 174 odst. 2 písm. b) a c) školského
zákona.


                                         Charakteristika
Právnická osoba Heřmánek Praha, základní škola a gymnázium (dále „škola“) poskytuje
vzdělávání a školské služby v základní škole (dále „ZŠ“), gymnáziu, školní družině a školní



2021/2022
jídelně-výdejně. Od posledního inspekčního hodnocení v roce 2017 došlo k navýšení počtu
žáků a tříd ZŠ. Škola se rozšířila o obor čtyřletého gymnázia, ve kterém se však v aktuálním
školním roce nevzdělávali žádní žáci. V termínu inspekční činnosti se ve škole vzděláva lo
89 žáků v 1. – 8. ročníku. Nabídku zájmového vzdělávání realizovaného ve třech odděleních
školní družiny využívají všichni žáci školy. Ve škole dále plní povinnou školní docházku
také 138 žáků zařazených v individuálním vzdělávání a 11 žáků plní povinnou školní
docházku v zahraničních školách.
Vzdělávání ve škole se zaměřuje na komplexní rozvoj osobnosti žáků s respektem k jejich
individuálním možnostem a potřebám. Pro podporu schopnosti učení a kritického myšle ní
žáků je od prvního ročníku zařazován předmět Feuersteinova metoda instrumentálního
obohacování.


                          Hodnocení podmínek vzdělávání
Ředitel školy (dále „ředitel“) působí ve funkci od září 2019. Jeho hlavní prioritou je zajištění
pozitivního pracovního klimatu, bezpečného prostředí pro výuku a otevřené komunikace
všech aktérů vzdělávání. Koncepce rozvoje školy v oblasti personálních, materiálníc h
a finančních podmínek je nastavena spíše v podobě obecných vizí, které nejsou dále
rozpracovány do konkrétních cílů a kroků. Stanovené vzdělávací strategie se nedaří
realizovat v plné míře, neboť část pedagogů se s nimi dostatečně neztotožňuje a ve výuce je
neuplatňuje v plném rozsahu.
Styl vedení školy je založen na vzájemné důvěře a osobní odpovědnosti zaměstna nc ů.
Realizovaný systém řízení akcentuje změny vycházející z rozvoje školy (rozšíření vedení
školy o pozice dvou zástupkyň). Jednotlivými úkoly jsou pověřeni i další pedagogičtí
pracovníci. Nastavená organizační struktura však neumožňuje rovnoměrné rozvržení
kompetencí mezi jednotlivé pedagogické pracovníky a jejich participaci na chodu školy.
Poradním orgánem ředitele je pedagogická rada, ze záznamů z jejích jednání vyplývá
především projednávání organizačních a provozních záležitostí, v menší míře však
problematiky týkající se pedagogických procesů a výsledků vzdělávání. Rovněž není zřejmé,
zda jsou přijímána opatření směřující ke zkvalitnění vzdělávacího procesu a projednávána
zjištění z hospitační činnosti vedení školy.
Nastavený kontrolní systém není dostatečně funkční. Hospitační činnost na prvním stupni
průběžně provádí především externí metodička, na druhém stupni zástupkyně ředitele.
Závěry z hospitační činnosti postrádají konkrétní doporučení včetně metodické pomoci
jednotlivým vyučujícím a následné cílené ověření posunu úrovně pedagogického procesu.
Nedostatečné využívání kontrolních nástrojů se projevilo v rozdílné kvalitě poskytovaného
vzdělávání, např. v neefektivně využívaných metodách a formách výuky.
Výchovně vzdělávací proces ve škole k termínu inspekční činnosti zajišťovalo 24
pedagogických pracovníků, včetně tří asistentek pedagoga, speciální pedagožky, která
současně vykonává funkci výchovné poradkyně, a tří vychovatelek školní družiny. I přes
snahu vedení školy o zabezpečení výuky odborně způsobilými učiteli nejsou personální
podmínky příznivé a nadále vyžadují zlepšení. Nízká míra kvalifikovanosti vyučujíc íc h
(58 %, na prvním stupni téměř všichni vyučující bez potřebné kvalifikace) se negativně
projevila v části zhlédnutých hodin. Pedagogický sbor není stabilizován, což nevytvář í
vhodné podmínky k zajištění kontinuity poskytovaného vzdělávání (ze 24 učitelů jich 8
působí ve škole prvním rokem).
Vedení školy vytváří podmínky pro další vzdělávání pedagogických pracovníků, které je
organizováno s ohledem na potřeby školy a zájmy jednotlivých pedagogů. Na vlastní

                                               2
profesní rozvoj klade důraz i vedení školy. Začínajícím nebo nově příchozím učitelům je
poskytována potřebná pomoc. Účinnost metodické podpory se však vzhledem ke krátkému
působení části vyučujících ve škole dosud výrazně neprojevila.
Materiální podmínky školy se od poslední inspekční činnosti zlepšily. Také vícezdrojo vé
financování přispívá k bezproblémovému chodu školy a realizaci vzdělávacích programů.
Škola má dostatek učebních pomůcek, které však nejsou vždy efektivně využívány ve výuce,
jejich absence výrazně ovlivňuje kvalitu výuky především na prvním stupni. Pro výuku
přírodovědných předmětů schází odpovídající prostory i materiální vybavení, které by
umožnilo názornější výuku a realizaci demonstračních pokusů. Nedostatečné vybavení tříd
didaktickou technikou se projevilo zejména ve výuce cizích jazyků či v nižší názornosti
v některých předmětech. Limitujícím faktorem pro další rozvoj školy jsou poměrně stísněné
prostorové podmínky pro výuku, např. malé učebny omezující práci ve skupinách či
projektovou činnost žáků. Školní družina využívá po skončení výuky prostory kmenovýc h
učeben. Pro výuku tělesné výchovy a dalších pohybových aktivit jsou k dispozici smluvně
zajištěná tělocvična a víceúčelová sportoviště v blízkém okolí školy.
Škola zajišťuje stravování pro žáky ve školní jídelně-výdejně, včetně celodenního pitného
režimu. Poskytovaná strava je vyvážená, s dostatkem zeleniny a ovoce, podporuje zdravou
životosprávu žáků. Škola rovněž zajišťuje zájemcům stravování v dietním režimu.


                         Hodnocení průběhu vzdělávání
Společným znakem hospitovaných hodin je přátelská, respektující atmosféra, vzájemná
důvěra, vstřícná komunikace a empatický přístup pedagogů k žákům. Výuka však
vykazovala rozdílnou úroveň závislou na míře pedagogických zkušeností a odborné
kvalifikaci jednotlivých pedagogů, což se promítalo v různé úrovni metodické a didaktické
propracovanosti vyučovacích hodin.
Výuka většiny předmětů probíhala v klidné pracovní atmosféře s důrazem na procvičování
a upevňování učiva. Žáci respektovali nastavená pravidla. Vyučovací hodiny směřovaly
k rozvoji kompetencí k učení, znalostí a dovedností žáků. Převládala frontální forma výuky
doplněná samostatnou prací žáků, případně řízeným rozhovorem, kooperativní formy práce
byly zařazovány jen ojediněle. Přestože škola deklaruje vzdělávání obohacované o prvky
Montessori pedagogiky a metody prof. Hejného, ve většině hodin chybělo využití práce
s příslušnými pomůckami. Ne vždy byla výuka dostatečně názorně podpořena pracovními
listy, učebnicemi nebo efektivním grafickým záznamem na tabuli, didaktická technika byla
využívána pouze při online žákovském procvičování ve výukové aplikaci. Někteří vyučujíc í
opomíjeli kontrolu písemného projevu žáků, která je především na prvním stupni nástrojem
cílené zpětné vazby využitelné pro vlastní učení žáků. Při práci do sešitu nebyli žáci
systematicky vedeni k pečlivému vypracování úloh a ke správnému grafickému záznamu.
V části sledovaných vyučovacích hodin převládalo tradicionalistické pojetí výuky založené
na dominantním postavení učitele a chybějící zpětná vazba o porozumění probíraného jevu.
Převažovaly činnosti na straně pedagoga. Kvalitu hospitovaných hodin snižovala menší
pozornost věnovaná aplikační složce znalostí. Zvolené vzdělávací strategie vedly
k nerovnoměrnému zapojení žáků do vzdělávacího procesu a k jejich menší spoluúčasti na
vzdělávání. Žáci nebyli vždy vedeni k hledání souvislostí, podněcováni k řešení úloh
a problémů, k zobecňování tvrzení a jejich dokazování. Jen ojediněle byli cíleně vedeni
ke kritickému myšlení a vyvozování závěrů. Menší prostor byl vytvořen pro rozvoj
komunikativních dovedností a práci s různými zdroji informací. Vyučující rovněž v menší
míře vytvářeli prostor pro souvislejší mluvený projev žáků, ve výuce cizích jazyků nebyl

                                            3
cíleně podpořen rozvoj jejich interaktivních řečových dovedností. Vzhledem k malým
kolektivům tříd se vyučujícím dařilo individuálně monitorovat práci jednotlivých žáků,
případně nabízet dopomoc, avšak v hodinách nebyla zaznamenána diferenciace zadávaných
úloh, která by zohledňovala různou úroveň dovedností a vědomostí žáků, jejich odlišné
pracovní tempo a individuální potřeby. Méně efektivní práce s chybou ve výuce matematik y
ne vždy dostatečně podporovala proces učení žáků. Nedostatkem některých sledovanýc h
hodin byla absence shrnutí učiva v závěru vyučovací jednotky, a tím i ověření splnění
vzdělávacího cíle. Vyučující také vždy nevyužili příležitosti k sebehodnocení či
k vzájemnému hodnocení žáků podle předem stanovených kritérií.
Badatelské zaměření přírodovědných předmětů podporovalo zájem žáků o probíranou látku,
absence didaktických pomůcek či prostředí odborné učebny však výrazně snižova ly
názornost a efektivitu výuky. Za vhodného počasí probíhá vyučování nejčastěji formou
tematických okruhů probíraných ve venkovních prostorách. Prezentované žákovské výstupy
na zvolené téma, např. jednoduché pokusy, referáty či myšlenkové mapy, podporují
individuální zájem žáků o předmět.
Část žáků školy plní povinnou školní docházku individuálním vzděláváním. Škola nastavila
funkční model komunikace se vzdělavateli prostřednictvím elektronického informač ního
systému, který zároveň slouží pro sdílení učebních materiálů a průběžné vkládání
vypracovaných úkolů. Sledovaný průběh individuálního vzdělávání v kombinaci
s nastaveným systémem vytváří optimální předpoklady pro naplňování stanovených cílů
vzdělávání.
Na základní vzdělávání vhodně navazuje zájmové vzdělávání ve školní družině. Svou funkci
v péči o žáky v době mimo školní vyučování naplňuje školní družina převážně rekreačními
činnostmi s aktivním odpočinkem. Zařazované aktivity podporují vzájemno u komunikac i
mezi žáky, umožňují realizaci zejména pohybových aktivit, případně přípravu na vyučová ní.


                          Hodnocení výsledků vzdělávání
Výsledky vzdělávání v prezenční výuce jsou sledovány na jednáních pedagogických rad.
Projednávání pokroku a dílčích úspěchů jednotlivých žáků s ohledem na jejich vzdělávac í
možnosti a schopnosti koresponduje se zaměřením školy na vnitřní motivaci a individuá lní
rozvoj při vzdělávání. Úroveň osvojených vědomostí a znalostí žáků je ověřována
prostřednictvím standardizovaných testů i běžných nástrojů, např. písemné a ústní zkoušení,
prezentace projektů či výsledků badatelské činnosti, žákovská portfolia. Žáci si při výuce
průběžně své znalosti procvičují prostřednictvím online testů v českém a anglickém jazyce
a matematice, popř. i v dalších výukových aplikacích, které lze využít pro ověřování znalostí
bez hodnocení i v jiných předmětech. Možnost individuálních konzultací a četnost
opravných testů rozšiřuje prostor pro dostatečné pochopení a doplnění učiva. Zadávání
projektů na libovolně zvolené téma podporuje individuální zaměření žáka.
Škola pro průběžné hodnocení využívá nejčastěji bodové či procentové a slovní hodnocení,
které umožňuje lepší posouzení individuálního učebního pokroku žáků. Při závěrečném
hodnocení v pololetí je využíváno slovní hodnocení. Ve vyšších ročnících druhého stupně
je podle předem stanovených pravidel převedeno na klasifikaci známkou.
Při přechodu žáků z prvního na druhý stupeň nedochází k žádným výrazným změnám
v prospěchu žáků, absence žáků je minimální. Také výchovná opatření jsou udělována
minimálně, počet udělených motivačních pochval za studijní výsledky výrazně převyšuje
nad udělenými kázeňskými opatřeními.


                                             4
Ve sledovaném období tří školních roků dosahovali žáci na obou stupních stabilně velmi
dobrých výsledků, prospěli všichni žáci. Z analýzy výsledků vzdělávání žáků se speciálními
vzdělávacími potřebami a žáků s odlišným mateřským jazykem vyplývá, že jsou
v porovnání se žáky intaktními srovnatelné. Vysokou úroveň znalostí žáků třetího, pátého
a sedmého ročníku v českém jazyce a matematice ve školním roce 2020/2021 dokládají
výsledky externího testování, kdy při národním srovnávání dosáhli nadprůměrnýc h
výsledků, v anglickém jazyce polovina žáků sedmého ročníku dosáhla dokonce úrovně B1
až B2.
Žáci zařazení v individuálním vzdělávání konají za každé pololetí zkoušky z přísluš né ho
učiva. Zajištění pravidelného přezkoušení všech individuálně vzdělávaných žáků ško ly
klade zvýšené nároky na jeho organizaci a personální zajištění.
Škola poskytuje žákům podporu ve vzdělávání také prostřednictvím zřízeného školního
poradenského pracoviště. Ve škole je prováděna prvotní pedagogická diagnostika žáků
s potřebou podpůrných opatření. Ta jsou ve spolupráci výchovné poradkyně se školskými
poradenskými zařízeními a zákonnými zástupci žáků vhodně nastavena (individuá lní
vzdělávací plány, pomoc asistentů pedagoga), jejich aplikace však byla ve sledovanýc h
hodinách funkční jen v menší míře. Výchovná poradkyně organizuje pravidelná setkávání
učitelů prvního stupně, poskytuje konzultace všem pedagogům školy i zákonným zástupcům
žáků.
Školní preventivní strategie se zaměřuje zejména na vytváření příznivého sociálního
klimatu, reflektuje potřeby a specifika školy. Reaguje na podněty ze strany učitelů, žáků
i zákonných zástupců. V případě výskytu počátečních stádií rizikového chování žáků je
postupováno podle stanovených pravidel, do řešení jsou zapojováni i zákonní zástupci žáků.
Malé kolektivy tříd a komunitní charakter školy umožňují sociálně patologické jevy zachytit
již v zárodku. Problematika prevence sociálně patologických jevů se prolíná do
vzdělávacího obsahu zejména v předmětu etická výchova vyučovaného metodikem
prevence. V rámci práce s třídními kolektivy škola spolupracuje se Skautským institutem.


                                         Závěry
Vývoj školy
Od posledního inspekčního hodnocení v roce 2017 se zvýšila naplněnost školy, vzrostl počet
tříd i žáků, včetně žáků vzdělávaných individuálně. Škola se rozšířila o obor čtyřletého
gymnázia. Došlo ke změně na pozici ředitele školy a vedení školy posílilo o další zástupce.
Přetrvává nízká kvalifikovanost pedagogů a jejich vyšší fluktuace.


Silné stránky
- příznivá vzdělávací atmosféra a vzájemně partnerský přístup učitelů i žáků ve výuce


Slabé stránky a/nebo příležitosti ke zlepšení
- méně efektivní kontrolní systém se negativně projevuje ve všech oblastech školy, chybí
  využívání závěrů z vlastní hospitační činnosti ke zkvalitnění pedagogické práce
- nízká kvalifikovanost pedagogického sboru a přetrvávající vysoká fluktuace pedagogů
  negativně ovlivňují kvalitu pedagogického procesu


                                             5
- nízká míra diferenciace či využití aktivizujících forem a metod výuky s ohledem na různé
  vzdělávací předpoklady žáků a odlišné tempo jejich práce
- nedostatečné využívání didaktických pomůcek pro lepší názornost výuky, absence
  didaktické techniky
- limitující prostorové podmínky pro výuku


Doporučení pro zlepšení činnosti školy
- konkretizovat koncepci rozvoje školy a věnovat se systematickému metodickému
  vedení pedagogického sboru, nastavit důsledný kontrolní systém, hospitační činnost
  cíleně směřovat ke konkrétním doporučením pro zkvalitnění výuky a vzdělávání
- stabilizovat pedagogický sbor, zajistit jeho kvalifikovanost
- ve výuce ve větší míře zařazovat diferencované zadávání úkolů s ohledem na rozdílné
  znalosti a dovednosti žáků a odlišné tempo jejich práce, cíleně podporovat aktivizac i
  a motivaci žáků ve výuce uplatněním kooperativních forem práce
- účelně využívat pomůcky ve výuce, efektivněji pracovat se žákovskými portfolii
- rozšířit vybavení školy pro lepší zajištění výuky


Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů odstranit nedostatky zjištěné při inspekční činnosti a ve stejné lhůtě
písemně informovat Českou školní inspekci, jak byly nedostatky odstraněny a jaká
byla přijata opatření k prevenci nedostatků zjištěných při inspekční činnosti a ve stejné
lhůtě písemně informovat Českou školní inspekci, jaká byla přijata opatření.
Zprávu zašlete na adresu Česká školní inspekce, Pražský inspektorát, Arabská 683,
160 66 Praha 6, případně prostřednictvím datové schránky (g7zais9), nebo na e-
podatelnu csi.a@csicr.cz s připojením elektronického podpisu.



            Seznam dokladů, o které se inspekční zjištění opírají
 1.   Zřizovací listina školské právnické osoby Heřmánek Praha, základní škola, ze dne
      20. 4. 2015, včetně dodatků z 6.12.2016 a 29.9.2020
 2.   Jmenovací dekret ředitele školské právnické osoby zřizovatelem Focus on education,
      o. p. s., ze dne 30. 11. 2018 s účinností od 1. 12. 2018
 3.   Školní vzdělávací program Heřmánek 2021, platný od 1. 9. 2021
 4.   Školní vzdělávací program Heřmánek – školní družina 2021, platný od 1. 9. 2021



                                              6
 5.   Výroční zpráva Heřmánek Praha, základní škola za školní roky 2019/2020
      a 2020/2021
 6.   Záznamy z jednání pedagogické rady, školní roky 2020/2021 a 2021/2022 k termínu
      inspekční činnosti
 7.   Třídní knihy ve školním roce 2021/2022 vedené k termínu inspekční činnosti
 8.   Rozvrh vyučovacích hodin platný ve školním roce 2021/2022 k termínu inspekční
      činnosti
 9.   Portfolio výchovného poradce a metodika prevence vedené k termínu inspekční
      činnosti
10.   Personální dokumentace pedagogických pracovníků vedená k termínu inspekční
      činnosti, vybraný vzorek
11.   Kniha úrazů vedená k termínu inspekční činnosti


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Pražský inspektorát, Arabská
683, 160 66 Praha 6, případně prostřednictvím datové schránky (g7zais9), nebo na
e-podatelnu csi.a@csicr.cz s připojením elektronického podpisu, a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




                                          7
Složení inspekčního týmu a datum vyhotovení inspekční zprávy


 Mgr. et Bc. Lenka Rose, školní                         Lenka Rose, v.r.
 inspektorka, vedoucí inspekčního týmu
 Mgr. Lucie Burešová, školní inspektorka              Lucie Burešová, v.r.
 Mgr. Jana Jakabovičová, školní                      Jana Jakabovičová, v.r.
 inspektorka
 PhDr. Bc. Tibor Slažanský, Ph.D., školní             Tibor Slažanský, v.r.
 inspektor
 Mgr. Hana Vejrážková, školní inspektorka            Hana Vejrážková, v.r.
 Bc. Šárka Snížková, kontrolní pracovnice             Šárka Snížková, v.r.

V Praze 1. 8. 2022


Datum a podpis ředitele školy potvrzující projednání a převzetí inspekční zprávy


 Ing. Petr Adamec,                                     Petr Adamec, v.r.
 ředitel školy

V Praze 11. 8. 2022




                                            8
