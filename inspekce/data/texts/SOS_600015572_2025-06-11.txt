                               Česká školní inspekce
                                Zlínský inspektorát
                        Zarámí 88, P. O. Box 125, 760 01 Zlín
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIZ-571/25-Z
                                       Sp. zn. ČŠIZ-S-118/25-Z


Název                               Soukromé gymnázium, střední odborná škola a
                                    jazyková škola s právem státní jazykové zkoušky, s.r.o.
Sídlo                               Osvobození 699, 686 04 Kunovice
E-mail                              ssos@edukomplex.cz
IČO                                 25 323 822
Identifikátor                       600 015 572
Právní forma                        společnost s r.o.
Zastupující                         PhDr. Kamil Ježík, MBA
Zřizovatel                          Akademie HUSPOL s.r.o.
                                    HUSPOL Group s.r.o.
Místo inspekční činnosti            Osvobození 699, Kunovice
                                    Osvobození 861, Kunovice
Inspekční činnost na místě          11. 6. 2025 − 13. 6. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou podle
§ 174 odst. 2 písm. a), b) a c) zákona č. 561/2004 Sb., o předškolním, základním, středním,
vyšším, odborném a jiném vzdělávání (školský zákon), ve znění pozdějších předpisů.


                                         Charakteristika
Zřizovatelem Soukromého gymnázia, střední odborné školy a jazykové školy s právem
státní jazykové zkoušky, s.r.o. (dále „škola“) jsou od ledna roku 2020 společnosti Akademie
HUSPOL s.r.o. a HUSPOL Group s.r.o. (dále „zřizovatel“). Škola vykonává činnost střední
školy, jazykové školy s právem státní jazykové zkoušky a zařízení pro další vzdělává ní
pedagogických pracovníků. V době inspekce škola poskytovala střední odborné vzdělání ve
dvou maturitních oborech: 18-20-M/01 Informační technologie a 63-41-M/01 Ekonomika
a podnikání. V době inspekční činnosti škola vzdělávala v šesti třídách denního vzdělává ní
66 žáků, deset žáků 4. ročníku již vykonalo maturitní zkoušku, v kombinované formě
vzdělávání byli vzděláváni tři žáci ve třetím ročníku v oboru vzdělání Ekonomika
a podnikání. Dlouhodobě škola nemá žáky v oboru vzdělání 79-41-K/41 Gymnázium
a v jazykové škole. Škola identifikovala žáky se speciálními vzdělávacími potřebami („dále
SVP“) s přiznaným 2. – 3. stupněm podpůrného opatření, v době inspekční činnosti
vzdělávala 13 těchto žáků a 6 žáků bylo vzděláváno podle individuálního vzdělávac ího
plánu. Ve škole se také vzdělávalo 11 cizinců.


                         Hodnocení podmínek vzdělávání
Od poslední inspekční činnosti v listopadu roku 2021 se na pozici ředitele školy vystřída ly
tři osoby, což nepřispělo ke koncepčnímu rozvoji školy. Stávající ředitel při svém nástupu
do funkce v lednu roku 2025 zpracoval podrobnou analýzu slabých a silných stránek školy
a nastavil příležitosti ke zlepšení jejího chodu. Současně také poukázal na možné hrozby,
které by mohly negativně ovlivnit vývoj školy. Nově ustanovil předmětové komise jako
poradní orgán ředitele a jejich předsedům stanovil jasné kompetence. Vzhledem ke krátkému
časovému období lze kladně hodnotit pouze započatou práci na inovaci Školního
vzdělávacího programu oboru Informační technologie.
Ředitel nově nastavil kontrolní a hospitační systém, ten však není dostatečně účinný.
Kontrolní systém vykazoval nedostatky v tom, že vedení školy nestanovilo jasná pravidla
pro přesun žáků na hodiny tělesné výchovy mimo sídlo školy. Kvalitní zpětná vazba k výuce
jednotlivých pedagogů byla poskytována pouze ředitelem školy, ostatní členové vedení se
soustředili jenom na formální zhodnocení výuky. Vhodná opatření, která by vedla ke
zkvalitnění výchovně vzdělávacího procesu, nebyla nastavována. Negativně lze hodnotit
klima ve třídách prvního ročníku, kde vzájemné vztahy mezi žáky a některými vyučujíc ími
byly značně napjaté. Nebyly zde nastaveny vhodné vzorce chování, což se projevilo ve
výuce ztrátou zájmu části žáků aktivně pracovat, jiní byli ve výuce apatičtí a část žáků se
chovala nevhodně a rušila.
Rovněž v pedagogickém sboru dochází k mnoha personálním změnám, a to i v průběhu
školního roku, což nepřispívá ke kvalitě poskytovaného vzdělání a k efektivní spolupráci
mezi pedagogy. Práce nově ustavených metodických orgánů je spíše formální, pedagogové
vzájemně nespolupracují. Další vzdělávání pedagogických pracovníků bylo vedením školy
každoročně plánováno, avšak počet absolvovaných vzdělávacích programů se výrazně lišil
u jednotlivých pedagogů a akcentoval spíše jejich zájmy než potřeby zajištění kvalitní
výuky.
Hlavní podíl na práci školního poradenského pracoviště má ředitel školy, který vykonává
současně funkci metodika prevence sociálně patologických jevů. Ten nastavil jasná pravidla
a sestavil plán práce, který reflektuje potřeby žáků školy. V současné době spolupracuje
s novou výchovnou poradkyní, která ještě nemá odborné kvalifikační předpoklady pro
výkon funkce, ale převzala péči o žáky se speciálními vzdělávacími potřebami, pro které
zajišťuje adekvátní pomoc včetně dobře zpracovaných individuálních vzdělávacích plánů.
Škola disponuje odpovídajícími prostory k zajištění nutných podmínek pro realizaci školních
vzdělávacích programů. Nízký počet žáků negativně ovlivňuje finanční a materiá lní
podmínky školy. Prostředí školy je nepodnětné a vybavení zastaralé. Škola za podpory


                                            2/7
zřizovatele revitalizovala vybavení v počítačových učebnách, avšak názorné učební
pomůcky nedosahují úrovně pro zajištění kvalitní výuky.
Škola je součástí vzdělávacího komplexu včetně Akademie Huspol s.r.o., žáci proto úzce
kooperují především s touto institucí. Významnými partnery jsou dlouhodobě i různé
základní a střední školy (včetně speciální) nejen ve Zlínském, ale i v Jihomoravské m
a Moravskoslezském kraji, obchodní společnosti, firmy a organizace státní a veřejné správy,
ve kterých žáci absolvují praxi (včetně města, okresního soudu, podnikatelského inkubátoru
apod.).
Pro svou činnost škola stanovila pravidla k zajištění bezpečnosti a ochrany zdraví žáků,
avšak podrobně nezapracovala do pravidel o bezpečnosti trasu přesunu žáků na výuku
tělesné výchovy.


                          Hodnocení průběhu vzdělávání
Sledované hodiny českého jazyka a literatury měly značně odlišnou úroveň. Zatímco část
z nich byla metodicky i didakticky promyšlená, zbytek byl pouze odbornou přednáškou
doplněnou návodnými otázkami, na které žáci mnohdy nedokázali reagovat. V první části
sledované výuky byly v hodinách stanoveny cíle, k nimž byly vybrány aktivní vyučovac í
metody, pomocí kterých žáci pracovali s literárními texty. Uměli je hodnotit po stránce
umělecké, ilustrační i gramatické. Pozitivním prvkem bylo účelné propojení se znalostmi
žáků z jiných předmětů, což u nich rozvíjelo myšlení v širších souvislostech. Žákům byla
poskytována průběžná zpětná vazba a v závěru hodin hodnotili i samotní žáci vlastní práci
v hodinách. V dalších sledovaných hodinách vládla velmi napjatá atmosféra, část žáků
nedodržovala pravidla slušného chování, výuku spíše rušili, než by se aktivně do ní
zapojovali. Zvolené metody a formy práce byly stereotypní, propojení s dějepisným učivem
bylo spíše matoucí, neboť bylo vyučující prezentováno s přílišnými podrobnostmi, což žáky
více odrazovalo, než aktivizovalo. Výuka v těchto hodinách nebyla zhodnocena ani
učitelkou, ani žáky.
Výuka anglického jazyka probíhala v málo početných třídách, individuální přístup se proto
dařil velmi dobře realizovat. Žáci dokázali komunikovat na odpovídající úrovni, jejich
znalosti byly vhodně využity při dialozích. Žákům byla poskytována průběžná zpětná vazba,
prověřování znalostí písemnou formou bylo strukturované a přehledné, hodnocení adresné
a pro žáky přínosné. V německém jazyce byly probírané gramatické jevy vhodně
prezentovány, procvičování bylo podpořeno poslechovými aktivitami. Všichni žáci měli
možnost komunikovat v cizím jazyce, pracovali s různými zdroji (včetně slovníků nebo
informačních technologií). Práce s chybou byla systematická a vedla k lepšímu porozumění
probírané látky.
Procvičování a upevňování probíraného učiva ve výuce matematiky mělo pozitivní vliv na
její kvalitu. Žáci byli vedeni k volbě správného postupu při řešení plněných úkolů
a formulování odpovědí. Požadavky na ně byly přiměřené a srozumitelné, znalosti žáků však
byly na velmi rozdílné úrovni. Ve výuce chyběla možnost výběru z úloh odlišné kognitivní
náročnosti. Na konci výuky bylo zařazováno závěrečné shrnutí a zhodnocení práce
vyučující, aktivní zapojení žáků s využitím sebehodnocení a prvky vzájemného hodnocení
zaznamenány nebyly. Ve výuce základů přírodních věd bylo vhodně využito didaktické
techniky a cílené propojení teorie s příklady z praxe. Přestože využití praktických znalostí
a zkušeností žáků bylo účelné, v menší míře však byl podporován rozvoj jejich
komunikačních dovedností. V obou předmětech žáci průběžně dostávali zpětnou vazbu
využitelnou k jejich dalšímu učení i dostatečný prostor pro vzájemnou komunikaci.


                                            3/7
Ve sledované vyučovací hodině tělesné výchovy byli žáci vhodně motivováni k plnění
zadaných úkolů. Vzdělávací cíl byl na začátku hodiny jasně stanoven, smyslup lně
formulován a žákům srozumitelně sdělen. Použité metody a formy výuky většinou
odpovídaly obsahu učiva a efektivně přispívaly k jeho naplňování. Žáci, kteří se výuky
účastnili, pracovali aktivně a se zájmem, čemuž napomáhala dobrá organizace výuky
a plynulý průběh bez zbytečných prodlev. Časový rámec hodiny byl využit efektivně, žáci
byli neustále zaměstnáni pohybovými činnostmi a výuka měla logickou strukturu. Realizac i
některých aktivit však do určité míry limitoval velmi malý počet přítomných cvičících žáků,
což se promítlo především do možnosti zařazení týmových her či činností ve větších
skupinách.
Výuka odborných předmětů (obor Ekonomika a podnikání) byla zaměřena na shrnutí a na
opakování probraného učiva, žák (v každé ze sledovaných hodin byl přítomen pouze jeden
a týž žák) průběžně prokazoval, že jeho znalosti a dovednosti odpovídají očekávaným
výstupům deklarovaným ve školním vzdělávacím programu příslušného oboru. Dokázal
prezentovat svůj názor, obhájit důvody svého postoje a kultivovaně vyjadřovat svoje
myšlenky. Výuka byla efektivně a účelně realizována, zhodnocena, zpětná vazba byla
promyšlená a cílená, avšak je nutno dodat, že kvalita výuky byla ovlivněna tím, že byl
vzděláván pouze jeden žák.
Výuka odborných předmětů (obor Informační technologie) byla na velmi nízké úrovni. Žáci
nespolupracovali, ve třídě vládla napjatá atmosféra. Přestože se jednalo o odborný předmět
(Technické vybavení počítačů), žáci s žádnou technikou nepracovali, celá hodina byla
omezena na slovní výklad učitele. Žáci byli neukáznění, nedávali pozor, nebo v hodině rušili.
Cizinci se do výuky nezapojovali vůbec, protože nerozuměli, neznalost češtiny pro ně byla
výraznou bariérou. Pouze v hodině Úvod do informatiky, ve které žáci prezentova li
celoroční projekt, byla pracovní atmosféra, v níž jednotliví žáci uměli vysvětlit důvody
výběru tématu i práci na něm. I když pro práci na projektu měli nastavená kritéria, na závěr
prezentace nedošlo k hodnocení práce žáků podle těchto kritérií ani ze strany prezentujíc ího
žáka, ani ze strany spolužáků.


                          Hodnocení výsledků vzdělávání
Pedagogové ověřovali výsledky vzdělávání žáků různými formami a metodami testování
(písemnými i ústními). K jejich vyhodnocování škola využívá standardní postupy,
hodnocení probíhá podle pravidel nastavených ve školním řádu. Škola má nastavena
opatření ke zlepšení prospěchu u neúspěšných žáků, ta jsou však účinná pouze u žáků, kteří
se aktivně účastní výuky a individuálních konzultací, což se děje jenom ve velmi omezené
míře. Oproti předešlé inspekční činnosti, kdy většina žáků byla vzdělávána formou
kombinovaného studia, se většina žáků vzdělává v denní formě. Opakovaně dochází
k četným odchodům ze vzdělávání, protože žáci nejsou dostatečně motivováni k dokončení
studia. Z 15 žáků v prvním ročníku zůstali jenom tři žáci ve třetím ročníku kombinova né ho
studia.
Škola využívá i možností externího způsobu testování (např. v přírodovědné a čtenářské
gramotnosti). Výsledky testování žáků měly různou úroveň, v přírodovědné gramotnosti
byly výsledky výborné, naopak ve čtenářské gramotnosti dosáhli slabých výsledků.
Průběžné i celkové výsledky vzdělávání žáků jsou pravidelně projednávány na jednáních
pedagogické rady, vedení školy výsledky sleduje, avšak přijímaná opatření ve formě
doučování či konzultací nejsou mnohými žáky využívána a nemají požadovaný efekt. Interní
elektronický informační systém umožňuje sledování úspěšnosti žáků v průběhu celého


                                            4/7
školního roku. Zákonní zástupci žáků jsou průběžně informováni o prospěchu na třídníc h
schůzkách, osobně nebo dálkovou formou.
Celková úspěšnost žáků u maturitní zkoušky (dále „MZ“)“je nízká. Žáci konají maturitní
zkoušku napříč vzdělávacími oblastmi. Vzhledem k tomu, že počty maturujících žáků se
pohybují v jednotkách, procento neúspěšných je pak enormně vysoké. Nejhorších výsledků
dosahovali žáci oboru Ekonomika a podnikání, jejichž celková neúspěšnost byla v desítkách
procent (od 20 % do 50 %). Ve společné části maturitní zkoušky byly výsledky žáků tohoto
oboru ve srovnání s výsledky žáků oborově příbuznými silně pod republikovým průměrem
- ve školním roce 2021/2022 v českém jazyce a literatuře, v cizím jazyce i v matematice, ve
školním roce 2022/2023 v českém jazyce a literatuře i v cizím jazyce a ve školním roce
2023/2024 v cizím jazyce. Žáci oboru Informační technologie dosáhli celkových
podprůměrných výsledků u MZ ve školním roce 2021/2022 a v roce 2023/2024, kdy
významně byli neúspěšní především ve společné části MZ z cizího jazyka. Škola výsledky
MZ eviduje a sumarizuje, podrobnou analýzu příčin vysoké míry neúspěšnosti žáků však
škola neprovádí.
Možnosti uplatnění žáků na trhu práce jsou značné. Škola sleduje uplatnění svých
absolventů, je s nimi v kontaktu i po ukončení studia, a dostává tak průběžnou zpětnou vazbu
o jejich profesních úspěších.


                                         Závěry
Vývoj školy
– Škola dlouhodobě nevzdělává žáky v oboru vzdělání 79-41-K/41 Gymnázium.
– Změny ve vední školy na pozici ředitele školy a výchovného poradce, značné změny
  v pedagogickém sboru.
Slabé stránky (oblasti ke zlepšení)
– Nefunkční kontrolní a hospitační systém, který neposkytuje systematickou zpětnou vazbu
  k výuce včetně nastavení efektivních opatření vedoucích ke zlepšení výchovně
  vzdělávacího procesu. (2.1)
– Nedobré klima ve třídách prvního ročníku. (2.2)
– Výuka některých sledovaných      hodin humanitních a odborných předmětů nebyla
  dostatečně promyšlená, nenavazovala na znalosti a zkušenosti žáků, volené metody
  nebyly aktivizační a nepodporovaly dosažení vzdělávacího cíle. Žáci nebyli dostatečně
  vedeni ke kritickému myšlení, posouzení vlastního výkonu a dosažených cílů s ohledem
  na další učení. (4.1)
– Žáci při výuce většinou nevyužívali různé informační zdroje a interaktivní metody, které
  by je podněcovaly k analýze a následně diskusi. (4.2)
– Pedagogové nedostatečně rozvíjeli studijní potenciál žáků, neboť jim neumožnili řešit
  úkoly různé kognitivní náročnosti. (4.3)
– Vhodná pomoc při řešení úkolů nebyla žákům ze strany některých pedagogů poskytována
  v dostatečné míře. (4.4)
– Nastavená pedagogická opatření ke zlepšení vzdělávacích výsledků žáků nejsou
  dostatečně účinná a pro žáky motivující. (5.1)



                                            5/7
– Nízká úspěšnost žáků u maturitních zkoušek nekoresponduje s průběžným hodnocením
  žáků v průběhu jejich studia. (5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Zajistit personální stabilitu pedagogického sboru.
– Zefektivnit zavedený kontrolní a hospitační systém, včetně konkrétního plánování a
  systematické zpětné vazby k výuce včetně nastavení efektivních opatření.
– Podpořit týmovou spolupráci pedagogů a činnost metodických orgánů školy.
– Zaměřit se na zlepšení vnitřního klimatu školy a jednotlivých tříd.
– Zavést diferencovanou výuku s úlohami různé kognitivní náročnosti.
– Systematicky podporovat rozvoj kritického myšlení, sebehodnocení a vzájemné ho
  hodnocení žáků. Zaměřit se na využívání moderních aktivizačních metod výuky ve
  všech hodinách humanitních a odborných předmětů.
– Využívat více různorodých informačních zdrojů a interaktivních metod.
– Podpora motivace žáků k dosahování lepších vzdělávacích výsledků a prevence
  předčasného ukončení studia.
– Zavést nástroje pro včasnou identifikaci slabých výsledků u žáků a účinné intervence.
– Provést podrobnější analýzu výsledků maturit a zaměřit se na faktory vedoucí
  k neúspěchu.
– Jasně nastavit pravidla přesunu žáků mezi sídlem školy, tělocvičnou i sportovišti.


Pro účely zvýšení dotací právnická osoba vykonávající činnost školy nedosahuje
výsledků hodnocení požadovaných dle § 5 odst. 3 písm. b) zákona č. 306/1999 Sb., o
poskytování dotací soukromým školám, předškolním a školským zařízením, ve znění
pozdějších předpisů.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 15 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Jmenovací dekret do funkce ředitele školy Soukromého gymnázia, střední odborné
      školy a jazykové školy s právem státní jazykové zkoušky, s.r.o. od 1. 1. 2025



                                            6/7
 2.   Dokumentace školy podle § 28 odst. 1 školského zákona ve školním roce 2023/2024,
      2024/2025 k datu inspekce
 3.   Dokumentace k výchovnému poradenství a prevenci včetně dotazníkových šetření ve
      školním roce 2023/2024 a 2024/2025 k datu inspekce
 4.   Dokumentace k hodnocení materiálních podmínek a k zajištění podmínek bezpečnosti
      a zdraví žáků ve školním roce 2024/2025


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Mgr. Jana Zámečníková, školní inspektorka, vedoucí inspekčního týmu
 PhDr. Renata Horáková, Ph.D., školní inspektorka
 Ing. Zuzana Mücková, školní inspektorka
 Mgr. Radovan Zicháček, školní inspektor
 Bc. Marie Grebeníčková, kontrolní pracovnice


2. 7. 2025




                                         7/7
