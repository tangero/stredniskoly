                              Česká školní inspekce
                           Královéhradecký inspektorát
                       Wonkova 1142, 500 02 Hradec Králové
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIH-1263/25-H
                                      Sp. zn. ČŠIH-S-263/25-H


Název                               Střední škola Sion High School, Hradec Králové
Sídlo                               Na Kotli 1201, 500 09 Hradec Králové
E-mail                              info@highschool.cz
IČO                                 71 341 501
Identifikátor                       691 004 048
Právní forma                        školská právnická osoba
Zastupující                         Mgr. Yvona Klánová
Zřizovatel                          Sion, z.s.
Místo inspekční činnosti            Hradecká 1151, 500 09 Hradec Králové
Inspekční činnost na místě          22. − 24. 10. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání, a to podle přísluš nýc h
školních vzdělávacích programů dle § 174 odst. 2 písm. b) školského zákona, ve znění
pozdějších předpisů.
Zjišťování a hodnocení naplnění školních vzdělávacích programů a jejich souladu
s právními předpisy a rámcovým vzdělávacím programem dle § 174 odst.
2 písm. c) školského zákona, ve znění pozdějších předpisů.


                                         Charakteristika
Střední škola Sion High School, Hradec Králové (dále „škola“) vykonává činnost střední
školy. Škola sídlí v pronajatých prostorách v areálu středních škol a podnikatelského centra.
K termínu inspekční činnosti se ve škole v denní formě vzdělávalo ve 12 třídách celkem 240
žáků, z toho 117 žáků v oboru vzdělání 75-31-M/01 Předškolní a mimoškolní pedagogika,
56 žáků v oboru vzdělání 78-42-M/03 Pedagogické lyceum a 67 žáků v oboru vzdělání
79- 41-K/41 Gymnázium. V letošním školním roce škola realizuje v rámci programu
celoživotního vzdělávání dálkovou formu studia oboru 75-31-M/01 Předškolní
a mimoškolní pedagogika, ve kterém se vzdělává 20 žáků. Škola zajišťuje školní stravování
na základě smluvního ujednání ve školní jídelně – výdejně v budově střední školy, která je
součástí jiného subjektu zřizovatele. Informace o své činnosti škola zveřejňuje na svých
webových stránkách www.highschool.cz a sociálních sítích.


                         Hodnocení podmínek vzdělávání
Ředitelka školy (dále „ředitelka“) působí ve funkci od roku 2019. Při řízení využívá své
profesní zkušenosti ze svého předchozího pedagogického působení ve škole, na svém
profesním rozvoji dále pracuje. Ve spolupráci se zřizovatelem zpracovala realistick ý
koncepční záměr rozvoje školy na roky 2024-2028, který průběžně vyhodnoc uje
a specifikuje v Plánu rozvoje školy na daný školní rok. Mezi hlavní priority patří vytvářet
ve škole příznivé sociální klima a psychické bezpečí žáků, k čemuž výrazně přispívá vstřícný
a respektující přístup pracovníků školy.
Škola se dlouhodobě snaží o stabilizaci pedagogického sboru. Část pedagogů si doplňuje
vzdělání studiem, další kvalifikované pracovníky ředitelka školy poptává. Další vzdělává ní
pedagogů je realizováno na základě jejich volby a zpracovaného plánu, který je zaměřen
na stanovené priority. Účinná podpora tří začínajících učitelů je realizována systematick y
uvádějícími učiteli a je sledována i ředitelkou školy.
Kompetence pro řízení školy jsou jasně rozděleny mezi ředitelku, výkonného ředitele celého
subjektu, který řeší především ekonomickou oblast, a zástupce ředitelky. Výkonný ředitel
školy se pravidelně jednou za čtrnáct dní účastní tzv. „společného rána“ se všemi žáky
i pedagogickými pracovníky. Tato setkávání slouží k diskuzi o aktuálních školních
i společenských tématech, ale jsou i významnou zpětnou vazbou k procesu vzdělává ní
pro pedagogy a vedení školy od žáků.
Vnitřní i vnější informovanost všech aktérů vzdělávání je zajištěna prostřednictvím
elektronického systému školy, pravidelných provozních porad, jednání pedagogické rady
a činnosti předmětových komisí. Díky každodennímu kontaktu všech pedagogů, včetně
ředitelky školy, jsou ve sborovně informace o průběhu vzdělávání předávány okamžitě.
Na jednáních pedagogické rady jsou diskutováni žáci ohroženi školním neúspěchem
a výchovnými problémy. Každý měsíc se schází ředitelka s výchovným poradcem za účelem
řešení problematiky školní neúspěšnosti, následně nastavují individuální opatření
ve spolupráci s třídními učiteli, v případě nutnosti i se zákonnými zástupci žáků.
Předmětové komise se zabývají organizačními záležitostmi či mezipředmětovou koordinací,
některé se účelně podílejí i na sledování učebních výsledků a formulují následná opatření.
Výměna zkušeností mezi pedagogy probíhá zejména v rámci neformálních každodenníc h
setkání ve sborovně školy, vzájemná hospitační činnost však není systematicky realizová na.
Ředitelka pravidelně monitoruje klima školy prostřednictvím dotazníkového šetření
pro žáky a jejich zákonné zástupce a zohledňuje jejich náměty při řízení školy. Třídní učitelé
provádějí dotazníkové šetření zaměřené na klima třídy, zpětnou vazbu k výuce a návrhy
na zlepšení organizace vzdělávání.




                                             2/7
Hospitační činnost, kterou realizuje pouze ředitelka, je systematická. Ze zápisů z hospitací
je zřejmé, že poskytuje zpětnou vazbu pedagogům konkrétními doporučeními ke zkvalitně ní
jejich pedagogické činnosti.
Škola přínosně rozvíjí spolupráci především se školami a školskými zařízeními, na jejichž
pracovištích je realizováno praktické vyučování. Zahraniční spolupráce se postupně rozvíjí
v rámci projektu Erasmus ve formě naplánované výměny učitelů i žáků se školou
ve Španělsku a v krátkém horizontu se uskuteční výjezd jednoho pedagoga a tří žáků na
workshop zaměřený na využití umělé inteligence do Rumunska.
V hodnoceném období se úroveň materiálního i finančního zabezpečení výrazně nezměnila.
Přesto postupně dochází k jeho obnově ve spolupráci se zřizovatelem i díky zapojení
do projektové činnosti, byly vyčleněny prostředky na další vzdělávání pedagogů.
Podmínkám zajištění bezpečnosti a ochrany zdraví žáků a prevenci úrazů škola věnuje
pozornost, příslušná povinná dokumentace je řádně vedena.
Při minulé inspekční činnosti identifikovaný nesoulad mezi hodnocením výsledků žáků
v průběhu vzdělávání a výsledky žáků při ukončování vzdělávání stále trvá. Benevolentní
povolování vzdělávání žáků podle individuálního vzdělávacího plánu řešilo vedení školy
novou směrnicí, která stanovuje přesné podmínky pro udělování tzv. Plánu vzdělávac í
podpory. Ten je nyní primárně určen nadaným sportovcům, popřípadě žákům se zdravotním
znevýhodněním. Odstraněny byly formální a obsahové nedostatky ve školním vzdělávac ím
programu oboru vzdělání 75-31-M/01 Předškolní a mimoškolní pedagogika.


                          Hodnocení průběhu vzdělávání
Ve většině hodin všeobecně vzdělávacích i odborných předmětů panovala uvolně ná
a přátelská atmosféra. Učitelé zaujímali k žákům respektující přístup a napomáhali vytvářet
psychicky bezpečné prostředí, kde se žáci neobávali chybovat, sdělit své myšlenky či žádat
o pomoc. Efektivní práce s chybou však byla vyučujícími vyžívána minimálně. Téměř
všechny hospitované hodiny byly pečlivě připravené a promyšlené a odpovídaly obsahově
učivu uvedenému v aktuálních školních vzdělávacích programech. Učitelé téměř vždy
v úvodu hodiny sdělili téma, popřípadě sled a obsah vzdělávacích činností, ne vždy ale
srozumitelně a jasně definovali vzdělávací cíl. Ve většině hospitovaných hodin volili
převážně frontální formu výuky, jejíž efektivita byla různá. Někteří vyučující uplatňova li
kvalitně vedené řízené rozhovory, při nichž podněcovali žáky k obsahově náročnější
komunikaci. Kooperativní formy práce žáků, které by ještě více podpořily rozvoj jejich
komunikativních dovedností, nebyly využity dostatečně. Hlavním nedostatkem převážné
většiny hospitovaných hodin byla absence diferenciace probíraného učiva nebo činností,
které by zohledňovaly rozdíly v úrovni schopností a dovedností žáků. Jen v některých
hodinách učitelé umožňovali žákům práci s různými zdroji informací a méně podněcovali
samostatné objevování, bádání a formulování závěrů, což se projevilo omezeným rozvojem
kritického myšlení žáků. Ve většině hodin učitelé velmi zdařile propojovali probírané učivo
s praktickým životem, efektivně využívali mezipředmětové vztahy. Často byly ze strany
učitelů ve výuce vhodně používány digitální technologie k prezentaci učiva či k promítání
krátkých ukázek. Žáci sami však tyto technologie téměř nepoužívali. Pedagogové
poskytovali žákům průběžnou zpětnou vazbu k jejich výkonům, avšak bez formativního
rozměru zaměřeného na sledování jejich pokroku, což snižovalo její přínos. V závěrech
hospitovaných hodin často chybělo vyhodnocování vzdělávacího cíle, ojediněle bylo
zaznamenáno sebehodnocení a vrstevnické hodnocení žáků.



                                            3/7
Učební praxe oboru vzdělání Předškolní a mimoškolní pedagogika je realizo vá na
na smluvních pracovištích ve všech ročnících studia (první ročník na prvním stupni základní
školy, druhý ročník v mateřské škole, třetí a čtvrtý ročník ve školní družině a zájmovýc h
kroužcích). Vedením a organizací praxí jsou účelně pověřeni koordinátoři. Škola má nově
nastaven jednotný systém hodnocení žáků v průběhu učební praxe, která je realizo va ná
formou hospitační a projektové činnosti žáků. Žáci si vedou v průběhu celého studia
pedagogický deník – portfolio pedagogické praxe. Při hospitované praxi byla zazname ná na
individuální průběžná podpora praktikantům ze strany vyučujících i respektující vztah mezi
nimi. Většina žáků se aktivně zapojovala do výchovně-vzdělávacího procesu, rozvíjeny byly
jejich praktické dovednosti. V závěru sledované praxe cviční vyučující podporovali
sebehodnocení žáků a také jim poskytovali účelně vlastní hodnocení jejich práce.


                          Hodnocení výsledků vzdělávání
Hodnocení výsledků vzdělávání žáků probíhá s využitím běžných nástrojů. Žáci jsou
hodnoceni klasifikací, k vysvědčení navíc dostávají i slovní hodnocení, které konkretizuje
okolnosti získaní příslušného klasifikačního stupně v jednotlivých předmětech.
Sjednocujícím kritériem ve všech oborech vzdělání je shodně stanovené procentuální
vyjádření úspěšnosti žáků, váha známek a hranice tolerované absence ve výuce
za klasifikační období. Zákonní zástupci nezletilých žáků jsou o vzdělávacích výsledcíc h
a chování svých dětí průběžně informováni prostřednictvím školního elektronické ho
systému. Jednotliví vyučující sledují pokrok každého žáka v dosahování vědomostních cílů
a v případě potřeby reagují vhodnými pedagogickými opatřeními. Úroveň dosahovaných
dovedností či rozvoje klíčových kompetencí však škola u jednotlivých žáků cíleně nesleduje.
Žáci školy dlouhodobě nedosahují příliš dobrých výsledků u maturitní zkoušky, ať už
ve společné či profilové části, někteří z nich selhávají i navzdory dobrým výsledkům
v průběhu studia. V celorepublikovém porovnání s obory stejného typu jsou výsledky žáků
v období několika předchozích let převážně podprůměrné. Od začátku školního roku
2025/2026 ale škola prokazatelně přijala sérii opatření směřujících ke zlepšení výsledků
žáků – zpřísnila procentuální hranice pro hodnocení v jednotlivých stupních klasifikace,
sjednotila váhy známek a zavedla postupové zkoušky ve stěžejních předmětech ve všech
ročnících i oborech. Vedení školy sleduje také úspěšnost svých absolventů, ale ne
systematicky.
Osobnostní rozvoj žáků škola cíleně rozvíjí v rámci výuky některých předmětů a efektivně
ho podporuje také jejich zapojováním do řady meziškolních vědomostních i dovednostníc h
soutěží či vlastních projektů. Případné úspěchy pak oceňuje v rámci pravidelnýc h
celoškolních setkání, v poslední době se například jednalo o individuální úspěchy v literárně
zaměřených soutěžích. Své občanské kompetence mohou žáci uplatnit aktivním zapojením
do činnosti školního parlamentu, který je již řadu let nedílnou součástí života školy a v rámci
kterého mají možnost ovlivňovat chod školy. Žáky talentované ve sportovní, umělecké
či jiné oblasti škola podporuje a umožňuje jim prostřednictvím individuální vzdělávac í
podpory navýšit procento povolené absence ve výuce. V souvislosti s přijímáním opatření
ke zvýšení úspěšnosti žáků u maturitních zkoušek zpřísnila škola podmínky pro povolení
této podpory a jejich počet ve školním roce 2025/2026 oproti předchozím školním letům
poklesl.
Školní poradenské pracoviště (dále „ŠPP“) je od minulé inspekční činnosti personálně
stabilní s jasně vymezenými kompetencemi výchovného poradce a metodičky prevence.
Na základě zjištění uvedených v minulé inspekční zprávě škola přijala opatření k posílení
systematičnosti a transparentnosti činnosti ŠPP. Dokumentace je vedena přehledně a pečlivě ,


                                             4/7
oba pracovníci pravidelně realizují schůzky, z nichž je pořizován písemný zápis, včetně
stanovení konkrétních opatření. Zavedený postup je v současné době ověřován v praxi a jeho
efektivita bude vyhodnocena po delším období realizace. Doporučení podpůrných opatření
školskými poradenskými zařízeními i závěry z pracovních schůzek ŠPP jsou se členy
pedagogického sboru sdíleny zejména v rámci každodenní osobní komunikace a dále také
prostřednictvím elektronické pošty. K vyhodnocování podpůrných opatření dochází pouze
ústně, což se ukázalo během inspekční činnosti jako nedostatečně spolehlivé. Škola
dlouhodobě klade důraz na vytváření a posilování pozitivního klimatu, rozvíjení sociálníc h
a komunikačních dovedností žáků a na podporu spolupráce napříč celou školní komunito u.
Tyto aktivity přispívají k upevňování partnerských vztahů mezi žáky, pedagogy i ostatními
pracovníky školy a podporují atmosféru vzájemného respektu a důvěry. Významnou roli
v této oblasti zastává školní metodička prevence, jejíž činnost je plánována systematicky v
ročním plánu preventivních aktivit. Část tematických okruhů preventivního programu je
vhodně začleňována do výuky jednotlivých předmětů, kde tematicky navazuje na učivo
a podporuje rozvoj klíčových kompetencí žáků. V dalších oblastech škola dlouhodobě
spolupracuje s externími odborníky a specializovanými organizacemi, které se podílejí
zejména na realizaci preventivních programů zaměřených na podporu zdravých vztahů
v třídních kolektivech, prevenci šikany, kyberšikany a dalších rizikových forem chování.


                                         Závěry
Vývoj školy
– Od poslední inspekční činnosti odstranila ředitelka školy zjištěné nedostatky – školní
  vzdělávací program oboru vzdělání Předškolní a mimoškolní pedagogika uvedla v soulad
  s příslušným rámcovým vzdělávacím programem a přijala systémová opatření
  ke snižování vysoké absence žáků.
– Škola prokazatelně přijala sérii opatření ke zvýšení úspěšnosti svých žáků u maturitníc h
  zkoušek.
– Byl upraven a nastaven systém hodnocení žáků v průběhu učební praxe.
Silné stránky
– Vstřícný přístup pedagogů i ostatních pracovníků školy k žákům, pozitivní vzájemné
  vztahy mezi zaměstnanci školy a úzká spolupráce všech aktérů vzdělávání význa mně
  přispívají k pocitu psychického bezpečí a vytvářejí příznivé sociální klima ve škole. (3.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Nízká míra diferenciace náročnosti zadaných úloh nezohledňovala rozdílnou úroveň
  schopností žáků. Učitelé nestanovovali žákům cíle s ohledem na jejich vlastní učení
  a nevedli je k rozvoji schopnosti sebehodnocení a vzájemného hodnocení ve vztahu
  k tomuto cíli. (4.3)
– Žáci školy napříč všemi obory vzdělání dosahují dlouhodobě podprůměrných výsledků
  u maturitních zkoušek i v testováních České školní inspekce. (5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz



                                            5/7
Doporučení pro zlepšení činnosti školy
– Vytvářet žákům dostatek příležitostí pro jejich samostatnou práci s různými informač ními
  zdroji, rozvíjet jejich kritické myšlení a schopnost argumentace.
– Nabízet žákům v míře odpovídající jejich vzdělávacímu potenciálu aktivity podporující
  experimentování a tvořivost. Zařazovat problémové úlohy či metody výuky posilujíc í
  vlastní autonomii a aktivitu žáků. Efektivně ve výuce pracovat s chybou.
– Systematicky sledovat a vyhodnocovat plnění výstupů školního vzdělávacího programu
  žáky a ověřovat relevantnost hodnocení žáků jednotlivými učiteli.
– Sledovat a vyhodnocovat efektivitu nově přijatých opatření ke zlepšení vzdělávac íc h
  výsledků žáků.
– Systematicky vyhodnocovat podpůrná opatření poskytovaná žákům.
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
      1. Rozhodnutí MŠMT č.j. MSMT-21619/2024-9, o změně zápisu v údajích
         uvedených v rejstříku škol a školských zařízení (nejvyšší počet žáků ve škole), ze
         dne 27. 5. 2025, s účinností od 1. 9. 2025
      2. Dokumentace podle § 28 školského zákona vedená a platná ve školním roce
         2025/2026
      3. Dokumentace k hodnocení materiálních a finančních podmínek školy, k zajištění
         podmínek bezpečnosti a zdraví žáků za školní rok 2025/2026
      4. Organizační schéma platné ve školním roce 2025/2026
      5. Koncepce rozvoje školy na období 2024-2028
      6. Plán rozvoje školy na školní rok 2025/2026
      7. Záznamy z jednání předmětových komisí vedené ve školních letech 2024/2025
         a 2025/2026
      8. Záznamy z hospitační činnosti vedení školy vedené ve školních letech 2024/2025
         a 2025/2026
      9. Dokumentace k výsledkům vzdělávání žáků vedená ve školních letech 2022/2023
         až 2025/2026


                                           6/7
      10. Dokumentace školního poradenského pracoviště vedená ve školních letech
          2024/2025 a 2025/2026


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Mgr. Iva Suchánková, školní inspektorka, vedoucí inspekčního týmu
 Mgr. Martina Černá, školní inspektorka
 Mgr. Jitka Hlávková, školní inspektorka
 Mgr. Alena Josefová, Ph.D., školní inspektorka
 Mgr. Jitka Kubečková, školní inspektorka
 Mgr. Josef Pavlát, kontrolní pracovník
11. 11. 2025




                                         7/7
