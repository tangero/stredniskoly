                                   Česká školní inspekce
                                Inspektorát v Kraji Vysočina
                                Zborovská 3, 586 01 Jihlava
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIJ-600/25-J
                                       Sp. zn. ČŠIJ-S-140/25 J


Název                               Česká zemědělská akademie v Humpolci, střední škola
Sídlo                               Školní 764, 396 01 Humpolec
E-mail                              cer@sos-humpolec.cz
IČO                                 62 540 050
Identifikátor                       600 008 479
Právní forma                        příspěvková organizace
Zastupující                         Ing. Zdeněk Smištík
Zřizovatel                          Kraj Vysočina
Místo inspekční činnosti            Fügnerova 570, Nádražní 486, Školní 764, Humpolec
                                    Zámecká 911, Světlá nad Sázavou
Inspekční činnost na místě          9. –11. a 14. 4. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Předmětem inspekční činnosti je v souladu s § 174 odst. 2 zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů:
písm. b) zjišťování a hodnocení podmínek, průběhu a výsledků vzdělávání, a to podle
příslušného školního vzdělávacího programu,
písm. c) zjišťování a hodnocení naplnění školního vzdělávacího programu a jeho souladu
s právními předpisy a rámcovým vzdělávacím programem.
                                    Charakteristika
Česká zemědělská akademie v Humpolci, střední škola (dále škola) vykonává činnost střední
školy, domova mládeže, školní jídelny a školní jídelny- výdejny. Vzdělávání a školské
služby jsou poskytovány na několika místech v Humpolci a ve Světlé nad Sázavou.
Ve školním roce 2024/2025 škola poskytuje střední vzdělání s maturitní zkouškou (dále
maturitní obor) v denní formě v oborech 41-41-M/01 Agropodnikání se zaměřením
na ekologické a konvenční zemědělství nebo chov koní a jezdectví, 41-43-M/02
Chovatelství se zaměřením na kynologii a 41-45-M/01 Mechanizace a služby.
Střední vzdělání s výučním listem (dále učební obor) je realizováno v oborech 23-68-H/01
Mechanik opravář motorových vozidel, 41-53-H/02 Jezdec a chovatel koní, 36-52-H/01
Instalatér,41-41-H/01 Zemědělec-farmář a 41-55-H/01 Opravář zemědělských strojů.
Od poslední inspekční činnosti v roce 2018 vzrostl celkový počet žáků ze 424 na současných
556 žáků. Aktuálně bylo evidováno 61 žáků se speciálními vzdělávacími potřebami (dále
SVP) a potřebou podpůrných opatření 2. až 4. stupně, tři žáci s individuálním vzdělávac ím
plánem a deset žáků s odlišným mateřským jazykem.
Ubytování žáků je zajištěno v domově mládeže na čtyřech místech a stravování probíhá
v Humpolci ve vlastní školní jídelně a školní jídelně-výdejně.
Škola je Centrem zemědělského vzdělávání pro Kraj Vysočina               a fakultní školou
Přírodovědecké fakulty Univerzity Karlovy v Praze.


                         Hodnocení podmínek vzdělávání
Ředitel školy (dále ředitel) působí ve své funkci první funkční období, a to od srpna 2024.
Při řízení se opírá o koncepci připravenou pro konkurzní řízení a nově také o strategii školy
na období 2025–2030, ve které detailně rozpracoval úkoly pro klíčové oblasti řízení ve třech
časových obdobích. Pro realizaci této strategie vedení školy postupně buduje systém řízení,
jehož součástí jsou pravidelné porady užšího i širšího vedení, schůzky jednotlivýc h
pracovních skupin podle profesního zaměření a nově vytvářený jednotný informační systém.
Ten umožňuje efektivní a rychlé sdílení informací a pokynů mezi všemi účastníky
vzdělávání včetně zákonných zástupců.
Další vzdělávání pedagogických pracovníků probíhá podle plánu na letošní školní rok, který
zahrnuje analýzu současného stavu i způsob realizace včetně finančního zabezpečení.
Hospitační činnost je realizovaná ředitelem a jeho zástupkyní. Z hospitačních záznamů není
zřejmé, jak jsou naplňována stanovená opatření. Podle plánu probíhají také hospitace
uvádějících učitelů v hodinách začínajících učitelů. Vzájemné hospitace učitelé neprovádí.
Vzhledem k uvedenému není zpětná vazba dostatečně podnětná pro zvyšování kvality výuky
jednotlivých pedagogů.
Objekty domovů mládeže poskytují ubytovaným dostatečné podmínky pro přípravu
na vzdělávání i smysluplné trávení volného času.
Velmi dobrou spolupráci má škola se zřizovatelem. Škola úzce spolupracuje s okolními
základními a mateřskými školami (např. akce zvířátka do školky nebo vysazování stromků).
Pravidelně probíhá prezentace školy pro veřejnost (Dny otevřených dveří, Den botanické
zahrady, Masopust). Významnými partnery školy jsou zemědělské podniky v kraji
a jednotlivé firmy, u nichž probíhá praktické vyučování. Škola má navázanou spolupráci




                                            2/7
s městem Ivanka pri Dunaji, v jejímž rámci dochází k výměnným pobytům žáků. Škola
je zapojena do projektu Erasmus+.


                          Hodnocení průběhu vzdělávání
Převážná většina hospitovaných hodin teoretické výuky probíhala v klidné atmosféře.
V úvodech hodin často učitelé místo jasně definovaného cíle představovali pouze téma
hodiny. Převažovala frontální forma výuky s diktováním zápisu do sešitu a většinou
bez aktivizačních metod pro efektivní zapojení žáků do procesu učení. Aktivní byli
především učitelé, žáci dostávali minimum příležitostí. Řada hodin měla jednotvárný
průběh, kdy pedagogové nevyžadovali od žáků participaci ani v činnostech, které se k tomu
nabízely, např. při opakování nebo závěrečném shrnutí učiva. Žáci neměli možnost provádět
vzájemné hodnocení, sebehodnocení, občas vyučující projevili negativní očekávání k jejich
výkonům nebo jen na závěr shrnuli proběhlou hodinu. Omezeně byly využívá ny
mezipředmětové vztahy a pouze ojediněle byly vytvářeny podmínky pro spolupráci
ve dvojici nebo ve skupinách. Výuka nebyla diferencována s ohledem na studijní potenciál
žáků. V hospitovaných hodinách bylo u žáků se SVP minimálně pozorováno využit í
podpůrných opatření.
V některých navštívených hodinách bylo zaznamenáno pozitivní propojení teorie s reálnou
praxí s využitím pracovních listů a názorných pomůcek, upozorňováním na úskalí při řešení
konkrétních problémů (např. v praktickém životě, závěrečné nebo maturitní zkoušce)
a vedením k přemýšlení o vhodných strategiích.
V menší míře byla názornost výuky vhodně podpořena využitím digitálních technologií
(videa, obrázky). Některé prezentace však sloužily pouze jako poznámky určené k přepisu
do sešitů. Vzhledem k omezeným příležitostem pro týmovou práci žáků, malé podpoře
kritického myšlení a nedostatečné pozitivní zpětné vazbě, která by posilovala sebedůvěru
žáků, učitelé minimálně podporovali rozvoj postojů žáků.
Praktické vyučování žáků je v týdenních intervalech střídáno s teoretickou výukou a probíhá
ve velmi dobře vybavených střediscích praktického vyučování v Humpolci i ve Světlé
nad Sázavou. Třídy jsou na praktickou výuku děleny do menších skupin, což umožňuje
učitelům lépe individuálně žáky podporovat i kontrolovat jejich práci. V návaznosti
na konkrétní obor vzdělání byly zaznamenány různé formy práce (ve dvojici, skupině
i samostatná práce). Žáci vykonávali různé práce pro školu, ale i pro konkrétního zákazníka.
Tím docházelo k propojování školního vzdělávání s reálnou praxí a u žáků byl posilován
osobnostní rozvoj.
Žáci pracovali vlastním tempem, byli efektivně motivováni a v případě potřeby jim byla
poskytována individuální podpora ze strany učitelů. Důraz byl kladen na dodržování
bezpečnostních předpisů i technologických postupů. Učitelé byli pro svou práci
kvalifikovaní a poskytovali žákům během plnění zadaných úkolů zpětnou vazbu,
využitelnou pro další práci i učení.
Žáci ubytovaní v domově mládeže jsou vedeni k plnění učebních povinností a dodržování
pravidel vnitřního řádu. Pro smysluplné trávení volného času je nabízena řada aktivit (např.
sportovního a kreativního charakteru), občas však s minimální odezvou u žáků.




                                            3/7
                          Hodnocení výsledků vzdělávání
Průběžné výsledky žáků sledují a vyhodnocují individuálně jednotliví učitelé ve svých
předmětech. Na klasifikačních jednáních pedagogické rady je prospěch žáků hodnocen
na statistické úrovni. Ve 2. pololetí školního roku 2023/2024 neprospělo nebo nebylo
hodnoceno celkem 3,2 % žáků. V prvním pololetí aktuálního školního roku
2024/2025 alespoň z jednoho vyučovacího předmětu neprospělo nebo nebylo z důvodu
vysoké absence hodnoceno celkem 16,5 % žáků (11,6 % žáků v oborech zakončovanýc h
maturitní zkouškou, 22,0 % žáků v oborech zakončovaných závěrečnou zkouškou).
Analýzou výsledků při ukončování studia za poslední čtyři školní roky bylo zjištěno,
že neúspěšnost žáků u závěrečné zkoušky se pohybovala v rozmezí 6,5–22,6 % a nejvíce
neúspěšných žáků bylo ve vzdělávacím oboru 41-55-H/01 Opravář zemědělských strojů.
Tento stav přetrvává od minulé inspekční činnosti v roce 2018 a škole se nepodařilo najít
příčinu. Ve stejném období se celková neúspěšnost žáků u maturitní zkoušky pohybovala
od 10,2 do 22,2 %. Ve společné části maturitní zkoušky byla nejméně úspěšným předmětem
matematika, avšak se zlepšující se tendencí. Ve sledovaném období se podíl neúspěšnýc h
žáků z jedné poloviny snížil na jednu čtvrtinu, přičemž matematiku si vybralo maximá lně
osm žáků. Ve zkušebním předmětu český jazyk a literatura dosahují žáci v posledních třech
letech horších výsledků, než je celorepublikový průměr (v roce 2023/2024 neúspěšnost
9,8 %). Nejúspěšnější jsou žáci v anglickém jazyce – v posledních dvou letech všichni
uspěli, tj. lepší výsledek než celorepublikový průměr. V externím zjišťování výsledků žáků
v oblasti gramotností dosáhla škola slabého hodnocení.
Chybí systematická analýza příčin neúspěchu, přijímání následných opatření a důsledné
uplatňování strategie školní neúspěšnosti. Předmětové komise se zabývají převážně
organizačními záležitostmi a nikoli hledáním cest pro zlepšení efektivity výuky a sdílení
účinných vzdělávacích forem a metod. Škole se nedaří motivovat žáky k zodpovědnosti
za výsledky vlastního vzdělávání. Individuální pohovory ředitele s neúspěšnými žáky,
informování zákonných zástupců a nabídka konzultací jsou opatření účinná pouze částečně.
Vychovatelé jsou aktuálně informováni o zásadních problémech v oblasti chování žáků
ubytovaných v domovech mládeže, nikoli o jejich případných studijních neúspěších.
Informace o prospěchu je jim zprostředkována až po hodnotících jednáních pedagogické
rady, není tedy nastavována těsná kooperace pro přijetí včasných jednotných opatření.
Úspěšně jsou žáci vedeni ke vzájemnému doučování v případě potřeby.
Hodnocení praktického vyučování probíhá v součinnosti učitelů odborného výcviku
a instruktorů, ze strany žáků je spíše formální. Deníky praxe vedené žáky vzdělávac íc h
oborů zakončovaných maturitní zkouškou jsou dobrým podkladem pro studium. Žáci jsou
podporování k účasti v soutěžích, kde dosahují významných umístění, stejně
tak i na celorepublikové úrovni. Různorodé akce doplňující výuku, např. odborné exkurze,
divadelní představení, přednášky, zahraniční zájezdy, veletrhy, vhodně přispívají k rozvoji
požadovaných kompetencí žáků.
Školní poradenské pracoviště (dále ŠPP) zajišťují výchovný poradce, kariérní poradce
a metodička prevence. Všichni úzce spolupracují s třídními učiteli i s vedením školy. Ačkoli
jsou informace o žácích s SVP předávány učitelům prostřednictvím školního informač ního
systému, někteří učitelé si přesto nebyli vědomi, že tyto žáky v dané třídě mají. Výchovný
poradce i metodička prevence jsou v každodenním kontaktu a spolupracují se školskými
poradenskými zařízeními (dále ŠPZ) v Jihlavě a Pelhřimově, Speciálně pedagogickým
centrem v Jihlavě a Oddělením sociálně-právní ochrany dětí v Humpolci. ŠPP pravidelně
vyhodnocuje ve spolupráci se ŠPZ poskytnutá opatření a stanovuje další postup, přičemž


                                            4/7
nekontroluje jejich implementaci ve výuce. Škola má funkčně nastavený minimá lní
preventivní program a program proti šikanování, podle něhož postupovala v minulé m
školním roce v případě podezření na začínající kyberšikanu, kterou řešila ve spolupráci
s Policií ČR.
Pro žáky prvních ročníků jsou realizovány dvoudenní adaptační kurzy, které jsou podporou
pro nastavování vhodných vztahů ve třídě. Žáci mají možnost konzultací se všemi
pracovníky ŠPP. Na hospitace výchovný poradce do hodin se žáky se SVP nechodí.
Kariérový poradce žákům poskytuje informace o možnostech dalšího studia prostřednictvím
nástěnky, internetových stránek školy a poskytnutých brožur. Osobně řeší s žáky
přihlašování k dalšímu studiu, ať už na vysoké školy nebo jiné vzdělávací instituce, čímž
přispívá k jejich informovanosti a usnadňuje jim proces přihlášení.


                                         Závěry
Vývoj školy
– Počet žáků školy průběžně vzrůstá
– Změna na pozici ředitele školy
Silné stránky
– Škola efektivně spolupracuje se zřizovatelem a dalšími klíčovými partnery, zapojuje se
  do národních i mezinárodních projektů, což přispívá k rozvoji odborných kompetencí
  žáků, zlepšování kvality výuky a posílení vazby s městem a regionem. (1.5)
– Materiální podmínky pro praktickou výuku i přístup učitelů přispívají k dobré
  připravenosti absolventů do praxe. (2.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Výběr forem a metod výuky často neodpovídá stanoveným cílům vzdělávání, což může
  vést k omezení dosažení požadovaných výsledků. (4.2)
– Pedagogové vykazují jen minimální snahu o diferenciaci výuky. Při hodnocení výuky,
  pokud je realizováno, obvykle žáci neprovádějí vlastní ani vzájemné hodnocení. (4.3)
– Kooperace mezi žáky během teoretického vyučování je velmi malá. (4.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Metodicky vést celý pedagogický sbor k využívání aktivizačních metod a forem
  v teoretické výuce a tím podporovat i kooperaci mezi žáky.
– Vytvářet příležitosti pro sebehodnocení a vzájemné hodnocení žáků, souvislý mluve ný
  projev a vyhodnocování naplnění cílů hodin.
– Posílit diferenciaci výuky s ohledem na individuální vzdělávací potenciál žáků.
– Systematicky vyhodnocovat vzdělávací výsledky žáků s cílem přijímat konkrétní účinná
  opatření k podpoře žáků ohrožených školním neúspěchem.




                                            5/7
– Důsledně kontrolovat a vyhodnocovat      účinnost   podpůrných   opatření pro žáky
  se speciálními vzdělávacími potřebami.


                                 Stanovení lhůty
Česká školní inspekce v souladu s § 175 odst. 1 školského zákona ukládá řediteli ve
lhůtě do 30 dnů od marného uplynutí lhůty pro podání připomínek k obsahu inspekční
zprávy, resp. od doručení stanoviska k připomínkám, přijmout opatření k odstraně ní
nedostatků zjištěných inspekční činností. Tyto nedostatky jsou formulovány v části
slabé stránky (oblasti ke zlepšení). Ve stejné lhůtě písemně informujte Českou školní
inspekci, jaká byla přijata opatření, a to prostřednictvím datové schránky (g7zais9).


           Seznam dokladů, o které se inspekční zjištění opírají
 1.   Školní řád, s účinností od 1. 11. 2024
 2.   Vnitřní řád domova mládeže, s účinností od 1. 10. 2024
 3.   Vnitřní řád školní jídelny, s účinností od 1. 1. 2025
 4.   Vnitřní řád školní jídelny- výdejny, s účinností od 1. 1. 2025
 5.   Vnitřní řád domovů mládeže ČZA v Humpolci, s platností od 23. 9. 2024
 6.   Rozvrhy hodin, školní rok 2024/2025
 7.   Dokumentace školního poradenského pracoviště, školní rok 2024/2025
 8.   Zápisy z předmětových komisí, školní rok 2024/2025
 9.   Hospitační záznamy, školní rok 2024/2025
10.   Zápisy z rodičovských schůzek, školní rok 2024/2025
11.   Deníky praxe, školní rok 2024/2025
12.   Pedagogická koncepce a koncepce rozvoje školy, duben 2024
13.   Strategie školy pro roky 2025 až 2030
14.   Etický kodex zaměstnance, ze dne 5. 2. 2025
15.   Plán dalšího vzdělávání pedagogických pracovníků (DVPP) na rok 2024/2025
16.   Výroční zpráva o činnosti školy ve školním roce 2023/2024
17.   Dokumentace domovů mládeže (deníky výchovných slupin, počty žáků
      v jednotlivých výchovných skupinách, plány vychovatelů)
18.   Školní vzdělávací program Agropodnikání – chov koní a jezdectví, s platností
      1. 9. 2023
19.   Školní vzdělávací program Agropodnikání – ekologické a konvenční zemědělství,
20.   s platností od 1. 9. 2023
21.   Školní vzdělávací program Chovatelství – kynologie, s platností od 1. 9. 2023
22.   Školní vzdělávací program Mechanizace a služby, s platností od 1. 9. 2023
23.   Školní vzdělávací program Mechanik opravář motorových vozidel, s platností
24.   od 1. 9. 2022
25.   Školní vzdělávací program Instalatér, s platností od 1. 9. 2022
26.   Školní vzdělávací program Jezdec a chovatel koní, s platností od 1. 9. 2022
27.   Školní vzdělávací program Opravář zemědělských strojů, s platností od 1. 9. 2022


                                         6/7
28.   Školní vzdělávací program Zemědělec-farmář, s platností od 1. 9. 2022



                                      Poučení
Podle § 174 odst. 11 školského zákona může ředitel podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Mgr. Dana Vránová, Ph.D., školní inspektorka, vedoucí inspekčního týmu
 Mgr. Ludmila Dobalová, školní inspektorka
 Mgr. Marie Jadrná, DiS., školní inspektorka
 Mgr. Eva Švihálková, školní inspektorka
 Ing. Hana Vejvodová, kontrolní pracovnice
5. 5. 2025




                                          7/7
