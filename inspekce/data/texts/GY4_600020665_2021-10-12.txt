                                     Česká školní inspekce
                                      Pražský inspektorát
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIA-2222/21-A


Název                               Vyšší odborná škola zdravotnická           a Střední
                                    zdravotnická škola, Praha 1, Alšovo nábřeží 6
Sídlo                               Alšovo nábřeží 6, 110 00 Praha 1
E-mail                              voszaszs@szspraha1.cz
IČ                                  00638749
Identifikátor                       600020665
Právní forma                        Příspěvková organizace
Zastupující                         PhDr. Zuzana Pohlová
Zřizovatel                          Hlavní město Praha
Místo inspekční činnosti            Alšovo nábřeží 6, 110 00 Praha 1
                                    Duškova 7, 150 00 Praha 5
Termín inspekční činnosti           12. 10. 2021 − 15. 10. 2021, 18. 10. 2021


Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední a vyšší
odbornou školou podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Inspekční činnost na podnět podle § 174 odst. 6 školského zákona.




2021/2022
                                   Charakteristika
Vyšší odborná škola zdravotnická a Střední zdravotnická škola (dále „škola“ nebo
„instituce“) poskytuje vzdělávání v oborech středního vzdělání s maturitní zkouškou
Aplikovaná chemie, Laboratorní asistent, Asistent zubního technika, Oční optik a Požární
ochrana a v oborech vyššího odborného vzdělání Diplomovaný farmaceutický laborant,
Diplomovaný zubní technik, Diplomovaný zdravotní laborant, Diplomovaná dentální
hygienistka a Diplomovaný oční optik. Všechny obory jsou realizovány v denní formě
vzdělávání kromě oboru Diplomovaný oční optik, ve kterém studium probíhá také
v kombinované formě vzdělávání. Ve škole se k termínu inspekční činnosti vzděláva lo
521 žáků a 267 studentů. Od předešlé inspekce v roce 2016 vzrostl počet žáků a tříd, počet
studentů a studijních skupin se snížil. Nejvyšší povolený počet žáků ve střední škole (640)
byl využit z více než 80 %, nejvyšší povolený počet studentů ve vyšší odborné škole (990)
byl využit přibližně z 30 %. Setrvalý zájem o vzdělávací nabídku školy v rámci ČR dokládá
vysoký podíl mimopražských žáků a studentů.
Od posledního inspekčního hodnocení byla omezena vzdělávací nabídka, od školního roku
2021/2022 se nevzdělávají žáci v oboru středního vzdělání Požární ochrana. Škola sídlí
v historickém centru Prahy, vyšší odborné vzdělávání je částečně realizováno rovněž
na detašovaném pracovišti Duškova.


                         Hodnocení podmínek vzdělávání
Od poslední inspekční činnosti došlo od 1. 8. 2019 ke změně ve vedení školy. Ředitelka
školy (dále „ředitelka “) vytvořila reálnou koncepci dalšího rozvoje instituce a stanovila
strategické cíle, které reflektují především aktuální potřeby školy, trendy ve vzdělává ní
a společenskou poptávku. Koncepční záměry se daří postupně naplňovat např. v oblasti
podpory odborných kompetencí žáků a studentů či v oblasti materiálně technického zajištění
vzdělávání, vytyčené cíle v oblasti zvyšování kvality interpersonálních vztahů se však daří
plnit jen částečně.
K naplňování stanovené koncepce přispívá dlouhodobá spolupráce školy s četnými
sociálními partnery, jež zajišťuje nezbytnou vazbu teoretického odborného vzdělávání na
praxi, inovaci obsahu učiva i rozvoj praktických dovedností žáků a studentů i profesní růst
pedagogů. Zároveň zvyšuje konkurenceschopnost absolventů a jejich uplatnění na trhu
práce. Vedení školy aktivně podporuje rovněž navazování partnerských vztahů se
zahraničními školami. Výjezdy žáků a studentů či setkání organizovaná školou umožňují
výměnu odborných názorů a zkušeností, podporují multikulturalitu žáků a studentů i jejich
schopnost komunikovat v cizím jazyce. Konstruktivní partnerské vztahy vytváří vedení
školy i se zřizovatelem, jenž se významně podílí na zlepšování materiálních podmínek
vzdělávání.
Ředitelka postupně realizovala změny ve vedení instituce. Uplatňovaný vícestupňo vý
systém řízení je funkční, vychází z účelného delegování kompetencí, stanovení
transparentních pravidel a jasně vymezených úkolů. Prováděné změny v řízení
pedagogických procesů, včetně personální obměny na pozici vedení oborových sekcí, však
kladou zvýšené nároky na vzájemnou komunikaci vedení školy se všemi aktéry vzdělává ní,
zejména s pedagogy. V některých případech se dosud nepodařilo dosáhnout potřebného
konsenzu, např. v oblasti změn ve vedení oborových sekcí. Pravidelné porady na různých
úrovních umožňují plynulý chod školy i operativní řešení problémů. Pedagogové efektivně
spolupracují v rámci vyučovaných oborů a v předmětových komisích, např. při revizi nebo
kontrole naplňování školních vzdělávacích či akreditovaných vzdělávacích programů. Po


2021/2022                                   2
návratu žáků a studentů k prezenční výuce rovněž společně vyhodnocovali dopady
distančního vzdělávání.
Efektivita kontrolní a hospitační činnosti vedení školy se postupně zvyšuje. Ze záznamů
z hospitací a z rozhovorů s pedagogy je zřejmé, že závěry z hospitační činnosti zpravidla
vyústily v doporučení ke zlepšení poskytovaného vzdělávání. Z přímého pozorování
v průběhu inspekční činnosti vyplynulo, že poskytování individuální zpětné vazby k práci
jednotlivých učitelů nebylo dostatečně účinné, např. pokud jde o uplatňování aktivizač níc h
výukových metod nebo práci s didaktickým závěrem vyučovací hodiny. Pro zefektivně ní
vzdělávacích strategií na úrovni školy chybí systematické sdílení poznatků z hospitační
činnosti např. v rámci pedagogické rady a jejich cílené využívání k eliminaci některých
nedostatků a k ověření posunu úrovně pedagogické práce.
Vzdělávání k termínu inspekční činnosti zajišťovalo 128 kvalifikovaných pedagogickýc h
pracovníků, včetně odborníků z praxe. V posledních dvou školních letech došlo k částečné
obměně pedagogického sboru. Kontinuální zapojování nově nastoupivších pedagogů do
výchovně vzdělávacího procesu usnadňuje nastavený systém podpory, zahrnující zejména
úzkou spolupráci s uvádějícím učitelem včetně vzájemných hospitací. Plánovité další
vzdělávání pedagogických pracovníků bylo vhodně zaměřeno mj. na aktualizaci profesních
poznatků v odborném vzdělávání, sociálně osobnostní rozvoj pedagoga ve vztahu k práci
třídního učitele, vzdělávání žáků s rizikem školního neúspěchu, popř. v období distanční
výuky rovněž na rozvoj digitálních kompetencí učitelů. Vzdělávání pedagogů však nebylo
dostatečně efektivní v oblasti inovativních metod a forem práce, což se negativně odrazilo
v části výuky.
Finanční a materiální podmínky školy umožňují kvalitní naplňování vzdělávacích programů.
Efektivní vícezdrojové financování podporuje mj. rozvoj odborných kompetencí žáků
a studentů i profesní růst pedagogů v rámci zahraniční mobility, praxe či stáží
u zaměstnavatelů nebo zajištění jazykového vzdělání. Vedení školy pravidelně vyhodnoc uje
stav materiálně technického zajištění vzdělávání a v souladu s profilací školy jej
systematicky obnovuje, mj. kmenové třídy, odborné učebny včetně jazykovýc h
a počítačových či multifunkční učebnu, laboratoře jednotlivých oborů, prezentační
a audiovizuální techniku. V souladu s potřebami instituce v období distančního vzdělává ní
se zkvalitnilo vybavení informačními a komunikačními technologiemi, což umožnilo mj.
v případě potřeby zapůjčit notebooky žákům. Kontinuálně se zlepšují podmínky pro
sportovní aktivity i relaxační zázemí. Žáci a studenti mají k dispozici také studovnu
i rozsáhlý školní knižní fond včetně elektronických titulů. Školní stravování s výběrem
z více druhů jídel včetně dietního je smluvně zajištěno ve zrekonstruovaném prostoru školy.
Vstup do budovy školy je zabezpečen elektronickým systémem s turnikety, nově pořízenými
termokamerami a vrátnicí. Na detašovaném pracovišti Duškova probíhá ve třech učebnách
část výuky vyšší odborné školy.

                          Hodnocení průběhu vzdělávání
Společným znakem sledované výuky byla provázanost s obsahem učiva z období
distančního vzdělávání. Stanovené vzdělávací cíle byly vhodně zaměřeny mj. na upevnění
studijních návyků či opakování učiva, popř. přípravu ke složení maturitní zkoušky či
absolutoria.
Ve střední škole se v převážné části teoretického vyučování pozitivně projevila pečlivá
příprava vyučujících, zvolené výukové formy a metody vedly ke splnění stanoveného
vzdělávacího cíle. Vzdělávací strategie zpravidla rozvíjely vědomosti a dovednosti žáků,


2021/2022                                    3
ve společenskovědních předmětech vhodně formovaly jejich postoje. Převažovala frontální
výuka, kombinovaná s řízeným rozhovorem, v některých hodinách byly efektivně využity
také kooperativní formy práce, které podpořily mj. rozvoj sociálních kompetencí žáků.
Ve větší části výuky se vyučujícím dařilo zvyšovat zájem žáků o probírané učivo
prezentováním učiva v širších souvislostech, propojováním teoretických poznatků s jejich
využitím v praxi. Žáci prokazovali schopnost uplatnit probírané jevy v příkladech z reálné
situace. V některých hodinách si při řešení problémových úloh účinně rozvíjeli schopnost
kritického myšlení. V části výuky žáci při práci s textem aplikovali osvojené vědomosti
a projevovali přiměřenou znalost terminologie, slovní zásoby nebo literárně vědného
kontextu. Ve sledovaném jazykovém vzdělávání si žáci zdařile rozvíjeli interaktivní řečové
dovednosti v četných komunikačních situacích. Pro podporu samostatného mluve né ho
projevu žáků v anglickém jazyce byly účelně zařazovány rovněž didaktické hry. V některých
hodinách byla efektivně využita k podpoře dalšího učení žáků práce s chybou.
Nedostatečné střídání výukových forem a metod se však v některých hodinách projevilo
jednotvárností a nižší dynamikou vyučovací hodiny i nedostatečným zapojením žáků až
k jejich pasivitě. V hospitované výuce se zpravidla sice dařilo vhodně podporovat žáky se
speciálními vzdělávacími potřebami, stanovené vzdělávací strategie však jen ojediněle
odrážely individuální předpoklady žáků s ohledem na celé spektrum jejich nadání, tj.
zařazování obsahově či časově diferencovaných učebních úloh s ohledem na míru studijníc h
předpokladů, úroveň jazykové pokročilosti či odlišné pracovní tempo žáků. V části
výuky teoretických odborných předmětů chyběla efektivní podpora informační gramotnosti,
vyhledávání a interpretování získaných informací i využívání různých informačních zdrojů.
Méně časté využití prezentační a didaktické techniky nebo elektronických výukovýc h
materiálů dostatečně nepodporovalo názornost a vizualizaci výuky. V závěrečné fázi
vyučovacích hodin převážná část učitelů opomíjela shrnutí probraného učiva a vyhodnoce ní
stanoveného vzdělávacího cíle. Pedagogové rovněž většinou nevyužívali formativní funkci
hodnocení, žáci byli jen ojediněle vedeni k objektivnímu posouzení kvality práce svých
vrstevníků a k sebereflexi vlastního výkonu.
Kvalitu praktického vyučování pozitivně ovlivňovala erudovanost učitelů i jejich profesní
zkušenosti v daném oboru. Hospitované hodiny byly dobře organizačně promyšleny
a realizovány. Žáci pracovali se zájmem, převážně samostatně, případně s vhodnou
dopomocí učitele. Zpravidla se jim dařilo využít již získaných teoretických poznatků či
zkušeností. V některých hodinách byli žáci v potřebné míře vedeni k osvojení přísluš nýc h
technologických postupů. V části laboratorních cvičení byla rovněž efektivně využita
diferenciace prováděných činností v závislosti na rozdílné úrovni praktických dovedností
žáků. Ve většině sledovaných hodin byli žáci motivováni pozitivním průběžným
hodnocením své práce. Součástí hospitovaného praktického vyučování bylo správné
dodržování bezpečnostních zásad a ochrany zdraví při práci.
V hospitované výuce ve vyšší odborné škole převládaly metodicky a didakticky zdařilé
vyučovací jednotky, které měly jasně definovaný vzdělávací cíl a promyšlenou strukturu.
V převážné části přednášek i cvičení byly využity vzdělávací strategie, které účinně
aktivizovaly studenty, např. podnětná diskuse. Studenti byli vedeni k formulování svého
názoru a k vytváření potřebných postojů. V některých hodinách se studenti iniciativně
zapojovali do řešení problémových otázek, popř. kreativně navrhovali možné varianty řešení
úkolů. Výrazným pozitivem bylo efektivní propojování teoretické a praktické složky
vzdělávání ve většině vyučovacích jednotek. V průběhu účelně koncipované přípravy
ke zkoušce z anglického jazyka v rámci absolutoria byli studenti vedeni ke schopnosti využít
své znalosti gramatických jevů a odborné terminologie v souvislém mluveném projevu
i v diskusi na dané téma. Pedagogové zpravidla poskytovali studentům průběžně

2021/2022                                    4
dostatečnou zpětnou vazbu o jejich studijním pokroku. Pouze ojediněle transmisivní pojetí
výuky založené na činnostech pedagoga vedlo k nerovnoměrnému zapojení studentů. Jen
v nízké míře byly k aktivizaci studentů i ke zvýšení názornosti výuky ve vyšší odborné škole
využity zkušenosti pedagogů z distančního vzdělání, např. použití appletů, online
prováděných experimentů.
Většina hospitovaných hodin ve střední i vyšší odborné škole probíhala ve vstřícné pracovní
atmosféře. Žáci a studenti dodržovali pravidla přirozené komunikace a respektovali
stanovené postupy.
Výuka byla v závislosti na aktuální epidemiologické situaci vhodně doplňována kultur ními
a vzdělávacími akcemi různého zaměření, jež přispívají k všestrannému rozvoji osobnosti
žáků a studentů. K rozvoji odborných kompetencí žáků a studentů i jejich schopnosti
komunikovat v anglickém jazyce také významně přispívají pravidelné zahraniční pobyty
a stáže.


                          Hodnocení výsledků vzdělávání
Výsledky vzdělávání žáků a studentů pozitivně ovlivňuje funkční systém výchovné ho
poradenství úzce propojený s prevencí sociálně patologických jevů. Ve sledovaném období
došlo v oblasti poradenských služeb k personální obměně. Poradenský tým ve spolupráci
s pedagogy identifikuje žáky a studenty s potřebou podpůrných opatření ve vzdělává ní
a koordinuje realizaci podpůrných opatření doporučených školskými poradenskými
zařízeními. Podpora žáků a studentů s odlišným mateřským jazykem se odvíjí od míry jejich
jazykové bariéry. K předcházení studijního neúspěchu škola realizuje standardní postupy,
tj. především individuální i skupinové konzultace a doučování, v průběhu i po skončení
distančního vzdělávání rovněž např. sdílení výukových materiálů v online prostředí.
Motivačně působí možnost udělení prospěchového stipendia. Činnost školní psycholožk y
přispívá zejména k řešení individuálních problémů žáků a studentů či vztahových problémů
v rámci třídy. Průběžně realizovaná prevence sociálně patologických jevů efektivně využívá
podnětů pedagogů, ojedinělé případy problémového chování jsou řešeny v součinnos ti
s třídním učitelem, popř. jednáním s rodiči nebo formou výchovných opatření. Škole se daří
eliminovat rizikové chování žáků, což dokládá nízký počet uložených kázeňských opatření.
V souladu s nastavenými pravidly byli hodnoceni sníženým stupněm chování jen jednotlivc i
(převážně neomluvená absence). Nastavený systém pro udělování výchovných opatření je
motivační, počet udělených pochval a ocenění převyšuje nad kázeňskými opatřeními.
V průběhu distančního vzdělávání bylo vhodně oceňováno zejména zapojení žáků a studentů
v rámci dobrovolnické činnosti.
K zjišťování dosažené úrovně vědomostí a znalostí žáků a studentů škola používá kromě
standardních nástrojů, tj. písemné, ústní zkoušení a hodnocení praktických činností, také
interní evaluační mechanismy, např. vstupní testy ve všeobecně vzdělávac ích předmětech,
srovnávací testy. Pravidelně jsou rovněž vyhodnocovány výsledky externí evaluace
(komerční testování). V období distančního vzdělávání škola částečně upravila požadavky
na hodnocení žáků a studentů, např. byla více zohledněna míra jejich zapojení do výuky.
Vzhledem k nárokům distančního vzdělávání byl zefektivněn způsob předávání informac í
žákům a studentům či zákonným zástupcům žáků prostřednictvím vnitřního elektronické ho
informačního systému včetně využívání online konferenční platformy (mj. třídní schůzky
online).
Z analýzy průběžných výsledků vzdělávání ve střední škole je zřejmé, že se v období tří
posledních školních roků zvyšuje podíl žáků prospívajících s vyznamenáním, naopak počet


2021/2022                                    5
žáků neprospívajících je dlouhodobě velmi nízký. Účinná motivace žáků k účasti
ve vzdělávání se projevuje snižujícím se průměrným počtem zameškaných hodin žáka
a stabilně vysokým podílem žáků s uzavřenou klasifikací k 30. 6. Ve sledovaném období tří
posledních školních let dosahovali žáci všech oborů nadprůměrných výsledků při
ukončování vzdělávání maturitní zkouškou. Hrubá neúspěšnost žáků (podíl žáků
neúspěšných u maturitní zkoušky nebo zkoušku nekonajících z celkového počtu
přihlášených žáků) byla ve všech oborech nižší než je průměr hrubé neúspěšnosti v přísluš né
skupině oborů při celorepublikovém srovnání. Z analýzy výsledků zkoušek společné části
maturitní zkoušky je zřejmé, že se nedaří uspět jen jednotlivcům. V profilové části maturitní
zkoušky prověřující odborné kompetence dosahují žáci dlouhodobě velice dobrých
výsledků.
Škola vytváří motivační prostředí pro podporu nadaných žáků jejich zapojením do řady
odborných soutěží. Účast žáků v řadě dobrovolnických a charitativních akcí přispívá
k prezentaci jejich odborných kompetencí na veřejnosti. Úspěšnost absolventů střední školy
dokládá i jejich výborné uplatnění na trhu práce. Značná část žáků pokračuje v terciárním
vzdělávání v oborech s navazujícím zaměřením.
Ve vyšší odborné škole dosahovali studenti v průběhu i při ukončování vzdělávání velice
dobrých výsledků. Z rozboru průběžných výsledků ve sledovaném období je zřejmý výrazný
podíl studentů prospívajících s vyznamenáním, tento podíl se v hodnoceném období tří
posledních školních roků kontinuálně zvyšoval (v roce 2020/2021 téměř polovina studentů) .
V průběhu vzdělávání studenti naopak jen výjimečně neprospívají. Výrazný zájem
a motivace ke studiu se kladně projevuje také vysokou účastí studentů ve vzdělává ní.
Rovněž úspěšnost studentů při ukončování vzdělávání je dlouhodobě na velice dobré úrovni.
Ve sledovaném období při absolutoriu prospěla s vyznamenáním přibližně polovina
studentů, neprospěli jen jednotlivci. Pozitivem je také skutečnost, že převážná část
absolventů po ukončení vzdělávání pracuje v daném oboru.


                                           Závěry

Vývoj školy
-      od posledního inspekčního hodnocení v roce 2016 vzrostl počet žáků a pedagogů, snížil
       se počet studentů
- došlo k personální obměně na pozicích vedení školy, vedoucích oborů a v oblasti
  výchovného poradenství
- došlo k částečné obměně pedagogického sboru, jehož součástí jsou v souladu s profilac í
  školy rovněž odborníci z praxe
- zůstává zachována kvalita poskytovaného odborného vzdělávání, výsledků vzdělává ní
  žáků a studentů i spolupráce s významnými institucemi v oblasti vzdělává ní
  i v podnikatelské sféře


Silné stránky
- účinná podpora rozvoje odborných kompetencí žáků a studentů propojováním
  teoretických poznatků s jejich využitím v praxi a kvalitní realizací praktického vyučová ní



    2021/2022                                  6
- vysoká úspěšnost žáků a studentů v průběhu a při ukončování vzdělávání maturitní
  zkouškou či absolutoriem
- přínosná spolupráce s četnými sociálními partnery zvyšující uplatnitelnost absolventů na
  trhu práce
- systematická obnova materiálně technických podmínek vzdělávání


Slabé stránky a/nebo příležitosti ke zlepšení
- méně efektivní komunikace mezi vedením školy a částí pedagogického sboru při řízení
  pedagogických procesů
- nižší míra aktivizace žáků a studentů zařazováním kooperativních forem práce
  a inovativních metod v části výuky
- nedostatečné zapojení žáků a studentů do evaluačního procesu ve výuce, opomíjení
  didaktických závěrů vyučovacích hodin


Doporučení pro zlepšení činnosti školy
- vytvářet prostor pro konstruktivní dialog mezi vedením školy a ostatními aktéry
  vzdělávání, především pedagogy, realizovat vhodné postupy směřující ke zlepšení
  školního klimatu
- sdílet závěry z hospitační činnosti na úrovni školy a využívat je k posunu kvality
  pedagogické práce i k zajištění podpory učitelů, zacílit vzdělávání pedagogů na oblast
  aktivizačních metod a forem výuky a prvků formativního hodnocení
- více podporovat aktivizaci a vzájemnou kooperaci žáků a studentů ve výuce, častěji
  uplatňovat individuální zpětnou vazbu a zapojovat žáky a studenty do vzájemné ho
  hodnocení podle předem stanovených kritérií i sebereflexe
- ve větší míře implementovat zkušenosti z distančního vzdělávání do výuky, podporovat
  využívání digitálních kompetencí a názornosti formou prezentační i didaktické techniky


            Seznam dokladů, o které se inspekční zjištění opírají
 1.    Rozhodnutí č. j. MSMT-28582/2019-2 ve věci změny zápisu v údajích vedených
       v rejstříku škol a školských zařízení ze dne 22. 8. 2019, s účinností od 23. 8. 2019
 2.    Jmenování do funkce ředitelky školy č. j. MHMP-1152510/2019 ze dne 17. 7. 2019,
       s účinností od 1. 8. 2019
 3.    Koncepce rozvoje školy ze dne 12. 6. 2020, Strategické cíle 2020 - 2022
 4.    Školní vzdělávací programy oborů vzdělání 28-44-M/01 Aplikovaná chemie,
       53-43-M/01 Laboratorní asistent, 53-44-M/03 Asistent zubního technika, 69-42-M/01
       Oční optik, vzdělávací programy oborů vzdělání 39-43-N/02 Diplomovaný oční
       optik, 53-41-N/31 Diplomovaná dentální hygienistka, 53-43-N/11 Diplomo va ný
       farmaceutický asistent, 53-43-N/21 Diplomovaný zdravotní laborant, 53-44-N/11
       Diplomovaný zubní technik, účinné k termínu inspekční činnosti
 5.    Školní řád Střední zdravotnické školy, účinný ve školním roce 2021/2022, ze dne
       12. 11. 2020


2021/2022                                    7
 6.    Školní řád Vyšší odborné zdravotnické školy, účinný ve školním roce 2021/2022,
       ze dne 12. 11. 2020
 7.    Evidence žáků a studentů (školní matrika) vedená k termínu inspekční činnosti –
       vybraný vzorek
 8.    Výroční zpráva o činnosti školy, školní roky 2019/2020 a 2020/2021
 9.    Výběr třídních knih vedených ve školních letech 2020/2021 a 2021/2022 k termínu
       inspekční činnosti
10.    Záznamy z pedagogických rad a z jednání oborových a předmětových komisí vedené
       ve školních letech 2020/2021 a 2021/2022 k termínu inspekční činnosti
11.    Výběr z personální dokumentace pedagogických pracovníků vedený k termínu
       inspekční činnosti
12.    Plán dalšího vzdělávání pedagogických pracovníků, školní roky 2019/2020,
       2020/2021 a 2021/2022 a přehled o jeho plnění k termínu inspekční činnosti
13.    Doklady o přijímání uchazečů ke střednímu vzdělávání, školní rok 2019/2020 –
       vybraný vzorek
14.    Portfolio výchovného poradce a metodika prevence vedené k termínu inspekční
       činnosti
15.    Preventivní program platný ve školním roce 2021/2022
16.    Účetní závěrka k 31. 12. 2020, výpisy z účetnictví školy za hodnocené období
17.    Smlouva o zajištění dodávek obědů pro žáky, studenty a zaměstnance s dodavatelem
       stravovacích služeb ve školním roce 2021/2022



                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Pražský inspektorát,
Arabská 683, 160 66 Praha 6, případně prostřednictvím datové schránky (g7zais9),
nebo na e-podatelnu csi.a@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




2021/2022                                   8
Složení inspekčního týmu a datum vyhotovení inspekční zprávy


 Ing. Jindra Malíková, školní inspektorka, vedoucí Ing. Jindra Malíková v. r.
 inspekčního týmu

 Mgr. Lucie Burešová, školní inspektorka            Mgr. Lucie Burešová v. r.


 Ing. Petr Hradecký, školní inspektor               Ing. Petr Hradecký v. r.


 Ing. Ivana Černá, kontrolní pracovnice             Ing. Ivana Černá v. r.


 RNDr. Jitka Hošková Prošková, Ph.D.             RNDr. Jitka Hošková Prošková Ph.D. v. r.
 přizvaná osoba – odborník na vzdělávání v oboru
 oční optik
 PhDr. Miroslava Zoubková, přizvaná osoba – PhDr. Miroslava Zoubková v. r.
 odborník na učitelství zdravotnických předmětů


V Praze 8. 11. 2021




Datum a podpis ředitelky školy potvrzující projednání a převzetí inspekční zprávy



 PhDr. Zuzana Pohlová,                              PhDr. Zuzana Pohlová v. r.
 ředitelka školy


V Praze 18. 11. 2021




2021/2022                                  9
