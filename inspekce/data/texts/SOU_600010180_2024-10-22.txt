CSI0X00CWL64




                              Česká školní inspekce
                               Ústecký inspektorát
                   W. Churchilla 6/1348, 400 01 Ústí nad Labem
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIU-1526/24-U
                                      Sp. zn. ČŠIU-S-300/24 U


Název                               Střední odborná škola mediální grafiky a polygrafie,
                                    Rumburk, příspěvková organizace
Sídlo                               Jiříkovská 840/4, Rumburk 1, 408 01 Rumburk
E-mail                              info@sosmgp.cz
IČO                                 00 497 029
Identifikátor                       600 010 180
Právní forma                        příspěvková organizace
Zastupující                         Ing. Richard Sýkora
Zřizovatel                          Ústecký kraj
Místa inspekční činnosti            Jiříkovská 838/2, Rumburk
                                    Jiříkovská 840/4, Rumburk
Inspekční činnost na místě          22. 10. 2024 − 24. 10. 2024

Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Hodnocení podmínek, průběhu a výsledků vzdělávání poskytovaného střední školou
a domovem mládeže podle příslušných školních vzdělávacích programů.
Zjišťování a hodnocení naplnění školních vzdělávacích programů pro střední a zájmové
vzdělávání a jejich souladu s právními předpisy a rámcovými vzdělávacími programy.
                                   Charakteristika
Právnická osoba Střední odborná škola mediální grafiky a polygrafie, Rumburk, příspěvková
organizace (dále „škola“) vykonává činnost střední školy a domova mládeže. Ve školním
roce 2024/2025 vzdělává žáky v denní formě vzdělávání v oborech vzdělání 34-41-M/01
Polygrafie, 34-52-H/01 Tiskař na polygrafických strojích, 34-52-L/01 Tiskař na
polygrafických strojích, 34-53-H/01 Reprodukční grafik, 34-53-L/01 Reprodukční grafik
pro média, 34-57-H/01 Knihař.
K datu inspekční činnosti vykázala škola 206 žáků v devíti třídách - 119 žáků v oborech
poskytujících střední vzdělání s maturitní zkouškou a 87 žáků v oborech poskytujíc íc h
střední vzdělání s výučním listem. V době inspekční činnosti se ve škole vzdělávalo 46 žáků
se speciálními vzdělávacími potřebami a sedm žáků s odlišným mateřským jazykem. Podle
individuálního vzdělávacího plánu se vzdělávají dva žáci. V domově mládeže bylo v době
inspekční činnosti ubytováno 53 žáků.
Další informace o škole je možné získat na webových stránkách školy na adrese
www.sosmgp.cz.


                         Hodnocení podmínek vzdělávání
Ředitel školy je ve funkci od 1. 8. 2021. Ve spolupráci s pedagogy se mu postupně daří
naplňovat koncepční záměry a cíle zaměřené na zlepšování materiálních podmínek,
zkvalitnění praktické výuky oborů Tiskař na polygrafických strojích, na poskytování
kvalitního odborného vzdělávání v souladu s aktuálními trendy oborů a na zvýšení
pohybových aktivit žáků.
Systém řízení je funkční s účelným delegováním kompetencí na jednotlivé pracovníky
a poradní orgány. Jeho hlavním nástrojem je pravidelná komunikace se všemi účastníky
pedagogického procesu, což zajišťuje bezproblémový přenos informací. Kontrolní
a hodnoticí mechanismy jsou převážně účinné. Příležitost pro zlepšení má vedení školy
v aplikaci právních předpisů a v metodické podpoře pedagogů.
Vedení školy se daří progresivně budovat odpovídající materiální podmínky pro vzdělává ní.
Škola prošla několika stavebními úpravami, které přispívají ke zkvalitnění podmínek pro
vzdělávání. Zejména vybavení dílen odborného výcviku polygrafických oborů a pořízení
nového tiskového stroje včetně rozsáhlého příslušenství vhodně doplňuje stávající technické
zázemí. Díky tomu mají žáci možnost učit se na strojích s nejmodernějšími standardy, které
trh práce v dané oblasti vyžaduje. Škola tak dosahuje vysokého úrovně praktického
vyučování. Moderní vybavení hardwarem a softwarem, například v nově zrekonstruova né m
fotoateliéru, plně odpovídá současným trendům a umožňuje žákům efektivně propojit
teoretické znalosti s praktickými dovednostmi v reálném pracovním prostředí, a to nejen při
tvorbě tiskovin.
Ke zlepšování podmínek vzdělávání přispívá zapojení školy do mnoha programů a projektů
a navazování funkčních partnerských vztahů. Mezi strategické partnery školy patří
především firmy, které se školou participují na realizaci praktického vyučování žáků. Škola
spolupracuje s odbornými svazy, základními i středními školami, s místními sportovními
kluby a dalšími organizacemi v regionu, čímž rozvíjí osobnostní potenciál svých žáků
a úspěšně se podílí na jejich sportovním a kulturním rozvoji.
Realizace doplňkové činnosti pozitivně ovlivňuje nejen hospodaření školy, ale zejména
průběh praktického vyučování. Žáci se při tvorbě reálných zakázek a prací v dílenské m


                                           2/8
provozu, který simuluje firemní prostředí, seznamují s podmínkami reálné praxe. Tento
přístup výrazně žáky motivuje a zvyšuje jejich připravenost a přínos pro budoucí
zaměstnavatele.
Stabilní a spolupracující pedagogický sbor je z velké části tvořený odborníky z praxe, kteří
žákům předávají své bohaté profesní zkušenosti, a je garancí kvality poskytovaného
vzdělávání. Pravidelně probíhají školení zejména v oblasti odborného vzdělává ní.
Z inspekčních hospitací vyplynula potřeba zaměřit se ve vzdělávání pedagogů na oblast
diferenciace výuky, formativního hodnocení, na vedení žáků ke kritickému myšlení a na
práci s informačními zdroji.
Poradenské služby poskytuje v rámci školního poradenského pracoviště výchovná
poradkyně a školní metodička prevence. Nastavený systém poradenských služeb, vzájemná
spolupráce, způsob sdílení informací s vyučujícími a delegování příslušné odpovědnosti za
specializované činnosti jsou funkční.


                          Hodnocení průběhu vzdělávání
V hospitovaných hodinách teoretických předmětů byla příjemná a přátelská pracovní
atmosféra. Zhlédnuté hodiny byly založené na vzájemném respektu vyučujících a žáků.
Kvalitu výuky podporovala odborná erudice pedagogů. Většina vzdělávacích strategií
a postupů odpovídala charakteru probíraného učiva. Často se vyskytovala frontální výuka,
která byla střídána skupinovou či párovou prací a vhodně podporovala kooperativní
a komunikační kompetence žáků. Pro udržení pozornosti žáků byly vhodně začleněny
aktivizující prvky nebo názorné ukázky. V některých hodinách byla pro procvičení
probíraného učiva zařazena samostatná práce, při které pedagogové žákům poskytovali
individuální podporu. Diferenciace vzdělávacího obsahu a zadávaných úloh zazname ná na
nebyla, žáci neměli možnost vybírat si zadání různé kognitivní náročnosti dle svých
schopností a dovedností. Nedostatečný prostor byl ve většině hospitované výuky věnován
práci s informačními zdroji a rozvoji kritického myšlení, v závěru hodin i shrnutí učiva
a efektivní zpětné vazbě o naplnění vzdělávacích cílů. Formativní hodnocení bylo efektivně
využito jen v některých hodinách. Velmi zdařilá byla zejména výuka společenskověd ního
předmětu, hodiny českého jazyka a kreslení, při které se učitelům dařilo žáky zaujmout,
zapojit je aktivně do vzájemné spolupráce a působit i na rozvoj jejich postojové složky
osobnosti.
Výuka odborných předmětů byla většinou vedena frontálním způsobem, její těžiště bylo
především v aktivitě učitele, který byl nositelem informací, což přispívalo k větší pasivitě
žáků. Při výkladu využívali pedagogové prezentační techniku, pomocí které sdíleli s žáky
kromě textů také obrazové materiály. Pozitivem zhlédnutých hodin bylo vhodné propojování
učiva s praxí studovaného oboru nebo se zkušenostmi žáků z běžného života.
Sledovaná praktická výuka účelně navazovala na teoretické znalosti, čímž si žáci vhodně
rozvíjeli odborné kompetence odpovídající požadavkům na trhu práce a vytváře li
předpoklady pro úspěšné naplnění odborného profilu absolventa. Žáci byli motivo vá ni
k dobrému výkonu, vedeni k samostatnosti, aktivně se do výuky zapojovali, ochotně
s vyučujícími spolupracovali a s co nejlepším výsledkem plnili zadané úkoly. Zadávané
úkoly v aplikacích pro počítačovou grafiku a v praktických cvičeních byly na velice dobré
úrovni a bylo patrné, že v nich žáci velmi dobře uplatňovali získané vědomosti a dovednosti.
V rámci mezipředmětových vztahů byli schopni volit relevantní postupy a výsledky jejich
práce (zejména grafické a sazečské) byly velmi kvalitní. Klidná pracovní atmosféra
odborného výcviku vhodně podporovala proces učení.


                                            3/8
Činnost domova mládeže vhodně doplňuje střední vzdělávání. Program činností respektuje
zájmy a potřeby ubytovaných a je sestavený z individuálních i společných aktivit, které jsou
uskutečňovány podle předem stanoveného plánu v jednotlivých měsících.


                          Hodnocení výsledků vzdělávání
Výsledky vzdělávání žáků vyučující zaznamenávají do školního informačního systému,
elektronické žákovské knížky a papírových studijních průkazů. Zákonní zástupci jsou
s výsledky seznamováni také na čtvrtletních třídních schůzkách a v případě potřeby při
individuálních konzultacích. Pro ověřování dosažení očekávaných výstupů podle školních
vzdělávacích programů jsou využívány standardní evaluační nástroje, při hodnocení učitelé
zohledňují aktivity žáků nad rámec běžné výuky (např. zapojení do tvorby školního
časopisu). V hlavních předmětech všeobecného vzdělávání jsou žákům zadávány čtvrtletní
písemné práce, v dalších předmětech pak práce po větších tematických celcích. Výsledky
vyhodnocují jednotliví pedagogové, na nejčastější chyby se ve výuce následně zaměřují.
V rámci odborného vzdělávání v oboru Polygrafie k účinnému ověření dovedností žáků
slouží ve třetím ročníku realizace ročníkových prací ve formě plakátu a brožury na téma,
které si žáci vylosují.
Žákům ohroženým školním neúspěchem i dalším zájemcům nabízejí učitelé doučování
a individuální konzultace. Efektivita této podpory je individuální a je dána především
zájmem jednotlivých žáků. Na základě slabých výsledků externího testování čtenářské
gramotnosti škola přijala opatření na podporu čtenářství především v jazykovýc h
předmětech. V ostatních předmětech není podpora čtenářských dovedností podporována
systematicky, při inspekčních hospitacích byla práce s textem zaznamenána jen ojediněle.
Příprava na maturitní zkoušku ve společné i profilové části je realizová na v rámci běžné
výuky, podle volby předmětu si žáci mohou ve čtvrtém ročníku vybrat seminář z cizího
jazyka nebo matematiky. Na procvičování k závěrečné zkoušce se zaměřují učitelé v rámci
teoretické výuky i odborného výcviku. Efektivita podpory se ukazuje při vyhodnoco vá ní
úspěšnosti při ukončování vzdělávání. V oborech zakončených závěrečnou zkouškou byly
ve školním roce 2023/2024 po podzimním zkušebním termínu úspěšní všichni žáci.
V maturitním oboru vzdělání Tiskař na polygrafických strojích byli ve zkušebním období
roku 2023 úspěšní všichni tři žáci. V oboru vzdělání Reprodukční grafik pro média po
podzimním termínu neuspěli pouze tři žáci z devatenácti. Při srovnání výsledků
s republikovým průměrem v dané skupině oborů je úspěšnost školy srovnatelná nebo vyšší.
Mírně nižší je pouze úspěšnost ve společná části maturitní zkoušky v cizím jazyce.
Podobných výsledků při ukončování vzdělání maturitní zkouškou dosáhla škola také ve
zkušebním období roku 2023. V tomto roce byla úspěšnost školy ve všech částech maturitní
zkoušky vyšší, než byly výsledky v dané skupině oborů.
Výchovná poradkyně předává potřebné informace o žácích se speciálními vzdělávac ími
potřebami pedagogům, efektivitu podpory průběžně ve výuce sleduje a v případě potřeby
vhodné postupy a uplatňování stanovených doporučení s vyučujícími i poradenskými
zařízeními konzultuje. Žákům je nápomocna i mimo vyučování při řešení jejich osobních
problémů. V oblasti kariérového poradenství poskytuje výchovná poradkyně žákům
efektivní podporu při volbě dalšího studia či uplatnění na pracovním trhu, aktivně
spolupracuje s úřadem práce i profesními organizacemi. Výsledkem této spolupráce je
úspěšné uplatnění absolventů v praxi.
Významná pozornost je věnována preventivním aktivitám s akcentem na posilová ní
prosociálních vztahů v třídních kolektivech, což se významně projevuje v příznivém klimatu


                                            4/8
školy. Účinné osvědčené strategie jsou třídnické hodiny vedené třídními učiteli spolu
s metodičkou prevence, adaptační pobyty pro první ročníky, školní výlety, sportovní kurzy
a zapojení do četných projektových aktivit včetně tematicky zaměřených besed či exkurzí,
kterých se účastní žáci školy. Případné problémy s nevhodným chováním žáků jsou řešeny
bezodkladně, což minimalizuje jejich výskyt. Školní poradenské pracoviště uskutečňova né
aktivity pravidelně vyhodnocuje a každoročně na základě získaných informací od žáků
i pedagogů aktualizuje.
K rozvoji osobnostních a sociálních kompetencí žáků přispívá jejich účast na kultur níc h
akcích, včetně návštěv divadel. Škola organizuje besedy s pamětníky, při nichž si žáci
připomínají osudy přeživších holocaust, politických vězňů a disidentů a rozvíjejí si tak cit
pro historické a společenské souvislosti. Aktivní zapojení do přípravy scénářů a moderování
besed podporuje jejich komunikační dovednosti. Tyto debaty posilují vztah žáků k hodnotám
svobody a demokracie a prohlubují jejich znalost novodobých československých dějin. Akce
jsou doplněny tematickými exkurzemi na významná místa moderní historie. Odborné
kompetence i tvůrčí psaní si žáci rozvíjejí vydáváním školního časopisu, do kterého aktivně
přispívají tvorbou textů, rozhovory, kresbami, fotografiemi, časopis sami redigují i tisknou.
Škole se daří žáky úspěšně motivovat k aktivnímu životnímu stylu. Nad rámec výuky jsou
žákům nabízeny pravidelné sportovní aktivity, které přispívají k fyzické zdatnosti a rozvoji
pohybových dovedností. Nejen účastníci domova mládeže mohou navštěvovat školní
posilovnu, bruslit, hrát lední hokej, florbal, stolní tenis aj. Účastní se školních i městských
soutěží a turnajů ve florbale, streetbalu, malé kopané, v rybníkovém hokeji.


                                          Závěry
Vývoj školy
– Došlo ke změně na pozici ředitele školy.
– S nástupem nového vedení škola zaznamenala výrazný posun ve strategickém plánování
  rozvoje školy v souladu s novými trendy vyučovaných oborů, v modernizaci vnitř níc h
  prostor a vybavení pro odborné vzdělávání a zapojování školy do projektové činnosti.
– Přetrvává úspěšné naplňování odborného profilu absolventa.
– Přetrvávají rezervy v kontrolní činnosti školy v oblasti aplikace právních předpisů
  a některé nedostatky ve výuce zjištěné při předchozí inspekční činnosti (chybějíc í
  diferenciace, práce se vzdělávacím cílem a jeho vyhodnocování, absence podpory rozvoje
  hodnoticích dovedností žáků).
Silné stránky
– Odborná výuka vyučovaných oborů vzdělání realizovaná ve vlastním prostředí
  s materiálním zázemím, které odpovídá současným trendům, garantuje efektivní
  odbornou přípravu. (2.4)
– Erudice a praktické zkušenosti odborníků z praxe, kteří se podílejí na realizaci odborného
  vzdělávání, efektivně přispívají k úspěšnému naplnění odborného profilu absolventa
  a k těsnějšímu propojení výuky s praxí. (3.1)
– Aktivní zapojování žáků školy do četných sportovních aktivit účinně podporuje jejich
  fyzickou zdatnost a rozvíjí jejich pohybové dovednosti. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz


                                             5/8
Slabé stránky (oblasti ke zlepšení)
– Kontrolní mechanismy nejsou zcela účinné ve včasném odhalení nedostatků v činnosti
  školy. (2.1)
– Pedagogové nevedou žáky k účelnému využívání různých informačních zdrojů
  a dostatečně nepodporují rozvoj jejich kritického myšlení. (4.2)
– Absence diferenciace a individualizace vzdělávacího obsahu a zadávaných úkolů
  nezohledňuje v průběhu výuky kognitivní schopnosti jednotlivých žáků. Nedostatečně
  využívaná formativní zpětná vazba omezuje rozvoj osobnosti žáka a jeho motivac i
  k dalšímu učení. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Zefektivnit kontrolní činnost.
– Pedagogům poskytovat účinnou zpětnou vazbu o kvalitě vzdělávacího procesu.
– Další vzdělávání pedagogů zaměřit na nedostatky zjištěné při inspekční činnosti (práce
  s heterogenní třídou, diferenciace výuky, formativní hodnocení).
– Využívat ve výuce různé informační zdroje a rozvíjet kritické myšlení žáků.
– Ve výuce systematicky využívat efektivní zpětnou vazbu o naplnění vzdělávacích cílů.
– Diferencovat a individualizovat vzdělávací obsah a zadávané úlohy dle kognitivníc h
  předpokladů jednotlivých žáků.
– Systematicky rozvíjet čtenářské dovednosti žáků napříč všemi předměty.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 10 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Úplné znění zřizovací listiny příspěvkové organizace Ústeckého kraje č. j.: 150/2001
      (ze dne 11. 1. 2023) včetně Příloh č. 1 a 2
 2.   Jmenovací list – jmenování ředitelem příspěvkové organizace Ústeckého kraje
      s účinností od 1. 8. 2021 (ze dne 10. 6. 2021)
 3.   Výpisy z rejstříku škol a školských zařízení MŠMT (ze dne 15. 10. 2024)
 4.   Výkaz o střední škole (M 8) podle stavu k 30. 9. 2024
 5.   Školní řád střední školy vydaný s účinností od 12. 10. 2021
 6.   Vnitřní řád domova mládeže vydaný s platností od 2. 9. 2024



                                            6/8
 7.   Třídní knihy, školní rok 2024/2025 (vzorek)
 8.   Dokumentace domova mládeže, školní rok 2024/2025 (vzorek)
 9.   Školní vzdělávací programy vyučovaných oborů vzdělání platné ve školním roce
      2024/2025
10.   Koncepce rozvoje školy
11.   Plán kontrolní a hospitační činnosti včetně hospitačních záznamů vedených k termínu
      inspekční činnosti (vzorek)
12.   Školní matrika v elektronické podobě vedená k termínu inspekční činnosti (vzorek)
13.   Zápisy z pedagogických rad a metodických komisí, školní roky 2023/2024
      a 2024/2025 (vzorek)
14.   Personální dokumentace pedagogických pracovníků včetně absolvovaného dalšího
      vzdělávání k termínu inspekční činnosti (vzorek)
15.   Dokumentace k výchovnému poradenství a prevenci rizikového chování žáků vedená
      k termínu inspekční činnosti
16.   Rozvrhy hodin, školní rok 2024/2025
17.   Výroční zpráva, školní rok 2023/2024
18.   Webová stránky školy: www.sosmgp.cz




                                          7/8
                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 PhDr. Alena Pilousová, školní inspektorka, vedoucí inspekčního týmu
 Mgr. Ilona Hronová, školní inspektorka
 Ing. Anna Kejřová, školní inspektorka
 Bc. Blanka Zoudunová, kontrolní pracovnice
 PhDr. Jiří Konvalinka, odborník v oblasti mediální grafiky
25. 11. 2024




                                          8/8
