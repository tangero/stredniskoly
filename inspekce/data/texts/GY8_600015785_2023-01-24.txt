CSI0X00B1VFL
Počet listů: 10




                                    Česká školní inspekce
                                  Jihomoravský inspektorát
_________________________________________________________________________________________________________ ___




                         IN S P E K Č N Í ZP R ÁVA
                                           Čj. ČŠIB-141/23-B


Název                                Gymnázium, Střední pedagogická škola, Obchodní
                                     akademie a Jazyková škola s právem státní jazykové
                                     zkoušky Znojmo, příspěvková organizace
Sídlo                                Pontassievská 350/3, 669 02 Znojmo
E-mail                               info@gpoa.cz
IČO                                  49438816
Identifikátor                        600015785
Právní forma                         příspěvková organizace
Zastupující                          Mgr. Pavel Kolář
Zřizovatel                           Jihomoravský kraj
Místa inspekční činnosti             Pontassievská 350/3, Dolní Česká 362/33,
                                     Přemyslovců 131/4, Alšova 995/16, Znojmo
Inspekční činnost na místě           24. 1. 2023 − 27. 1. 2023


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Gymnázium, Střední pedagogická škola, Obchodní akademie a Jazyková škola s právem
státní jazykové zkoušky Znojmo, příspěvková organizace (dále škola) vykonává činnosti
střední školy, jazykové školy s právem státní jazykové zkoušky, školní jídelny a domova
mládeže. V tomto školním roce poskytuje vzdělání v oborech gymnázium (osmileté
i čtyřleté), předškolní a mimoškolní pedagogika, sociální činnost, obchodní akademie,
informační technologie a pedagogické lyceum. Všechny obory jsou realizovány v denní
formě.
K 30. 9. 2023 se ve škole vzdělávalo 925 žáků v 32 třídách a porovnání s počtem žáků při
poslední inspekční činnosti se početní stav žáků zásadně nezměnil. K datu inspekční činnosti
škola vzdělávala 55 žáků se speciálními vzdělávacími potřebami.
Teoretické vyučování probíhá ve třech budovách v centru města Znojma a praktické
vyučování je zajištěno převážně u smluvních partnerů.
V době inspekční činnosti bylo v domově mládeže ubytováno 114 žákyň školy. Stravování
žáků i zaměstnanců je zajištěno školní jídelnou, která zároveň umožňuje stravování i žákům
jiných školských subjektů. Školní jídelna vychází vstříc také žákům, jejichž zdravotní stav
vyžaduje stravování s omezeními podle dietního režimu.


                         Hodnocení podmínek vzdělávání
Ředitel před nástupem na vedoucí pracovní místo v roce 2021 zpracoval koncepci, která
převážně vycházela z analýzy aktuálního stavu školy. Tato strategie je primárně zaměřena
na udržení stávající vzdělávací nabídky školy a její případné rozšíření, na rozvoj lidských
zdrojů, výchovně vzdělávací proces i zkvalitňování materiálních podmínek školy. S jejím
obsahem jsou průběžně seznamováni pedagogičtí pracovníci a na naplňování některých cílů
se společně podílejí.
Nastavená pravidla pro činnost školy a školní informační systém umožňují komunikac i
účastníků vzdělávacího procesu. Ředitel při řízení i v rámci pedagogického vedení školy
delegoval kompetence a odpovědnost za konkrétní úkoly na další pracovníky, především na
své zástupce. Hlavním poradním orgánem ředitele je pedagogická rada, jejíž jednání
probíhají odděleně pro pracoviště na ulici Přemyslovců a na ulici Pontassievská. Na
jednáních se pedagogové pravidelně zabývají především hodnocením výsledků vzdělává ní
žáků. Pro řešení aktuálních problémů a předávání informací slouží kromě jednání
pedagogické rady také porady vedení a činnost předmětových komisí. Vedení školy se schází
pravidelně a projednává převážně organizační záležitosti, ale dosud chybí důsledná kontrola
plnění úkolů jednotlivých zaměstnanců, což se projevilo v některých zjištěnýc h
nedostatcích. Rezervy byly zjištěny v systému vedení části dokumentů školy, v jejich
zpracování a vypovídací hodnotě některých uváděných údajů, což má negativní dopad na
řízení školy a informovanost účastníků vzdělávacího procesu.
Sledování a vyhodnocování kvality průběhu vzdělávání není dostatečně efektivní, což se
projevilo v dílčích nedostatcích v průběhu výuky. Hospitační činnost přenesl ředitel školy
na své zástupce, kteří ji realizují na základě rámcového plánu, ale bez konkretizace cílů nebo
zaměření. Analýza zjištění ze sledované výuky není systematická, výsledky nejsou
zobecňovány a prezentovány všem učitelům, pro zvyšování jejich pedagogickýc h
dovedností.




                                            2/10
Vzdělávání ve škole je zabezpečeno stabilním pedagogickým sborem. Pro další vzdělává ní
pedagogických pracovníků (dále DVPP) zpracoval ředitel školy pouze obecný plán a výběr
a realizaci vzdělávacích aktivit pro učitele přenechal na předmětových komisíc h
a jednotlivých vyučujících. V minulém školním roce byly vzdělávací aktivity převážně
zaměřeny na zvyšování odbornosti pedagogů a jen ojediněle na nové didaktické trendy
a problematiku současného vzdělávacího systému. Přínos vzdělávacích aktivit pro
zkvalitnění vzdělávacího procesu není ze strany vedení školy systematicky sledován, stejně
jako práce začínajících učitelů nebo pedagogů bez odborné kvalifikace.
Jedním ze základních cílů koncepční strategie je rozvoj osobnosti žáka, čemuž napomáhá
i činnost školního parlamentu. Ředitel školy pravidelně komunikuje se zástupci jednotlivýc h
tříd, přijímá jejich vyjádření k provozu školy a k průběhu vzdělávání. Parlament se podílí na
přípravě akcí pro ostatní žáky a vydávání školního časopisu GYMOPED, který vychází jako
občasník a je přínosem i pro vytváření zdravých sociálních vztahů ve škole.
Poradenské služby jsou ve škole zajištěny školním poradenským pracovištěm. Jeho tým tvoří
tři výchovní poradci, metodik prevence a psycholožka, kteří si každoročně plánují
součinnost a jednotný postup při řešení výchovných a vzdělávacích problémů, zároveň také
metodickou podporu pedagogům. Přestože výchovní poradci seznamují pedagogy
s obsahem doporučení pro žáky se speciálními vzdělávacími potřebami, vyučující se na
diferencovanou výuku ani vyhledávání nadaných příliš nezaměřují. Ve škole chybí
promyšlená systematická metodická podpora v této oblasti a vlastní společná strategie práce
s těmito žáky s následným vyhodnocováním stanovených postupů. Také prevence
předcházení školní neúspěšnosti nevypovídá o konkrétní práci se žáky se vzdělávac ími
obtížemi. Metodik prevence v minimálním preventivním programu zpracoval základní
oblasti prevence rizikového chování založené na výchově ke zdravému životnímu stylu
a smysluplném využití volného času mládeže. Ke zdravému klimatu tříd sice přispívají
tradiční adaptační kurzy pro první ročníky, projektový den o aktivitách Policie ČR a besedy
městské policie, ale programy zaměřené na prevenci širších oblastí rizikového chování,
plánované pro konkrétní ročník, se dějí nahodile.
Vedení školy průběžně vyhodnocuje materiální podmínky pro vzdělávání žáků, které se
postupně daří zlepšovat, čímž je naplňován jeden z jeho strategických cílů. Účelně k tomu
využívá stabilní finanční zdroje posílené o prostředky z projektů a dotačních programů. Od
poslední inspekční činnosti došlo k zásadní revitalizaci budov, k vybudování několika
odborných učeben, zlepšilo se vybavení digitálními technologiemi. Pro výuku odborných
předmětů žáků oboru sociální činnost slouží také vybudovaná školní dílna. Součástí školy je
domov mládeže, jehož nedílnou součástí jsou vhodně upravené společné prostory pro
přípravu žáků na výuku i k aktivnímu trávení volného času. Škola systematicky dbá na
zajištění bezpečného a příjemného prostředí pro vzdělávání žáků.
Dlouhodobá spolupráce s mnoha profesními a sociálními partnery příznivě ovlivňuje
vzdělávání žáků. Při plnění vzdělávacích cílů škola spolupracuje také s celou řadou partnerů,
u kterých je realizováno praktické vyučování. Přínosná pro všestranný rozvoj klíčovýc h
kompetencí žáků je zejména spolupráce v rámci mezinárodního projektu Erasmus+, díky
kterému mají žáci možnost vyjet do zahraničí a rozvíjet jazykové kompetenc e
v cizojazyčném prostředí. Žáci i pedagogové také intenzivně spolupracují s mnoha
občanskými sdruženími a neziskovými organizacemi, což pozitivně působí na rozvoj
sociální gramotnosti žáků.




                                            3/10
                          Hodnocení průběhu vzdělávání
Průběh vzdělávání byl hodnocen ve vyučování teoretickém i praktickém (formou učební
praxe).
Teoretické vyučování se vyznačovalo rozdílnou efektivitou v závislosti na uplatněnýc h
výchovně vzdělávacích strategiích. Většina sledovaných vyučovacích hodin byla dobře
obsahově připravena a probíhala v příznivé pracovní atmosféře. Žáci měli dobře osvojená
pravidla práce, spolupracovali s vyučujícími, kteří na ně kladli přiměřené a srozumite lné
požadavky. Ve výuce žáci dodržovali nastavená pravidla a vyučovací hodiny nebyly
narušovány žádnými kázeňskými problémy. V některých hodinách učitelé věnovali méně
pozornosti rozvoji komunikačních dovedností. Ve většině hodin využívali vyučujíc í
efektivně digitální technologie k prezentaci učiva nebo pro práci s výukovými aplikacemi.
Rezervy byly však často v organizaci vyučovací hodiny, učitelé v úvodu seznamovali žáky
s obsahem hodiny, ale v závěru si zpravidla ponechali jen malý nebo žádný prostor pro
společné zhodnocení dosažených cílů. V některých vyučovacích hodinách dominova la
frontální forma výuky s výkladem učitele, která neposkytovala dostatek podnětů pro aktivní
zapojení žáků. Žáci často nedostali možnost poskytnout vyučujícím informaci o zvládnutí
aktuálně probíraného učiva. Velmi zřídka byla využita kooperativní forma práce a obsahová
diferenciace výuky vzhledem k individuálním vzdělávacím potřebám žáků. Učitelé často
využívali spíše formu okamžité pomoci jednotlivcům. Ve většině hodin bylo učivo účelně
propojováno s informacemi z běžného života.
Sledované hodiny vzdělávací oblasti Jazyk a jazyková komunikace byly pedagogy vedeny
na velmi vysoké odborné úrovni. V hodinách českého jazyka vyučující vhodně zvolenými
postupy průběžně ověřovali pochopení nového učiva. Získané znalosti a dovednosti dokázali
žáci uplatnit tam, kde měli prostor k vyjádření svého názoru. V závěrečných ročnících
vyučující reagovali na potřeby žáků související s jejich přípravou k maturitní zkoušce. Ve
výuce anglického jazyka bylo důsledně navozováno cizojazyčné prostředí. Rovnoměr ně
byly rozvíjeny všechny jazykové kompetence, z projevu žáků bylo patrné, že umí cizí jazyk
aktivně používat, dokáží se vyjadřovat přesně a gramaticky správně. Žáci proto úspěšně
řešili různé úkoly vysoké úrovně obtížnosti. Také v německém jazyce byly efektivně
rozvíjeny komunikativní kompetence žáků. Sledované hodiny byly vedeny v cílovém
jazyce, žáci byli vedeni k aktivnímu rozvoji praktických řečových dovedností při poslechu
cizího jazyka, při individuální práci s cizojazyčným textem i skupinových rozhovorech.
Vyučující v hodinách matematiky využívali kombinace frontální výuky a samostatné práce
žáků v sešitě, případně u tabule. Žáci byli v hodinách aktivní, na gymnáziu pak prokazovali
velmi dobré znalosti. Jako efektivní se z hlediska učení jevily hodiny, kdy žáci měli možnost
diskutovat různá řešení úlohy či pracovali na úkolech, které propojovaly učivo se situacemi
v reálném životě. Pouze výjimečně měli žáci možnost pracovat na gradovaných úlohách,
které by dále rozvíjely nadání jednotlivých žáků. Výuka přírodovědných předmětů byla ve
většině hospitovaných hodin zaměřená nejen na získávání poznatků, ale také na hledání
zákonitostí přírodních procesů. Ve většině hodin byl obsah učiva kvalitně propojován se
znalostmi a dovednostmi žáků z běžného života s dostatečným prostorem pro pochopení
jednotlivých souvislostí. Ve výuce společenskovědních předmětů odkazovaly zajíma vé
poznámky vyučujících na mezipředmětové vztahy a vhodně doplňovaly celkovou
obsahovou vyváženost výkladu. Cíleně byly rozvíjeny postoje žáků použitím metod
kritického myšlení a žáci byli vedeni k vyhledávání informací z různých zdrojů. Výuka
informatiky a výpočetní techniky byla zaměřena především na správné chápání a užívá ní
pojmů z dané oblasti a praktické zvládání dovedností při práci s počítačem.



                                            4/10
Vzdělávání v hospitovaných hodinách odborných předmětů často probíhalo méně účinnou
frontální formou s převažující metodou výkladu a vysvětlováním učiva. Zařazováním
praktických příkladů se však v některých hodinách vyučujícím dobře dařilo propojovat teorii
s praxí, což přispívalo k lepšímu pochopení vzájemných souvislostí v rámci učiva. Průběžně
pokládané otázky byly zaměřeny na dosavadní zkušenosti žáků a měly vzbudit jejich zájem
o probíranou problematiku. Přestože vyučující žákům ponechávali dostatečný čas pro
odpověď, aktivně se často zapojovala pouze menší část z nich.
Výuka v esteticko-výchovných předmětech s metodikou byla cíleně zaměřena na možnost
aplikace a využití teoretických poznatků při práci s dětmi. Vyznačovala se dobrou organizac í
a efektivním využitím času. Uplatňované vzdělávací strategie založené na aktivitě
a samostatné práci žákyň účinně rozvíjely a procvičovaly jejich dovednosti, podporovaly
u nich kreativitu, schopnost formulovat a obhájit vlastní názor i naslouchat druhým. V těchto
hodinách se vyučujícím více dařilo využívat formativní hodnocení žáků, vést je k účelné
sebereflexi a posilovat jejich sebepojetí a sebevědomí.
Ve sledovaných hodinách tělesné výchovy se vyučující zaměřili na rozvoj didaktickýc h
dovedností žáků, kteří většinu hodin sami vedli. Po skončení aktivit dávali vyučující žákům
efektivní zpětnou vazbu.
Učební praxe oboru předškolní a mimoškolní pedagogika byla realizována na smluvníc h
pracovištích (mateřské školy a školní družiny). Pozitivem z hlediska organizace praxe byl
nízký počet žáků na jednotlivých pracovištích. Mohou tak častěji samostatně pracovat
s dětmi a znalosti a praktické dovednosti získané studiem uplatňovat a dále si upevňovat
v časově rozsáhlejších vzdělávacích blocích. Vyučující vedou žáky k pečlivému plánování
vzdělávacích činností, zejména pedagogové předmětů s převahou výchovného zaměření jim
poskytují individuální podporu, případně konzultace. Stejně jako při předchozí inspekční
činnosti jsou kromě učitelů vedením a organizací praxe vhodně pověřeni pedagogové tříd
nebo oddělení subjektů, kde probíhá. V řízení a realizaci praxe však přetrvávají nedostatky
popsané v předchozí inspekční zprávě. Škola nepřijala dostatečná opatření pro nastavení
účinného systému hodnocení žáků v průběhu praxe. Opakovaně bylo zjištěno, že kromě
školám předaných doporučených kritérií, nebyl vytvořen systém, který by sjednotil přístup
a formu hodnocení žáků pedagogem, ani jejich zapojení do vzájemného hodnocení.
Hodnocení žáků proto stále probíhá rozdílně, v závislosti na odborné úrovni školy, případně
pedagoga, který praxi vede, což snižuje jeho objektivitu. Žákům také nejsou poskytovány
dostatečně sjednocující informace pro vzájemnou diskusi a srovnání, zda přístupy a postupy
při práci s dětmi pozitivně hodnocené jednotlivými pedagogy jsou v souladu se současnými
požadavky na předškolní vzdělávání.
Sledované odpolední aktivity organizované domovem mládeže byly zaměřeny na rozvoj
pohybových dovedností v posilovně a v tělocvičně školy. Vychovatelky s žákyněmi
procvičovaly gymnastické prvky potřebné pro studium ve škole a zvyšovaly u žákyň úroveň
fyzické zdatnosti.


                          Hodnocení výsledků vzdělávání
Nastavený systém zjišťování a hodnocení výsledků vzdělávání žáků využívá převážně běžné
evaluační nástroje, jako je písemné, ústní, případně praktické či pohybové ověřování
žákovských znalostí a dovedností. K průběžnému sdílení informací o výsledcích vzdělává ní
žáků škola používá komplexní systém, který mimo jiné zahrnuje evidenci žáků
a elektronickou žákovskou knížku. Vedení školy tento systém využívá i k objektivní analýze
dosažených výsledků na úrovni tříd, vyučovacích předmětů a ročníků v delších časových


                                            5/10
řadách. Škola si rovněž zjišťuje vstupní úroveň znalostí žáků v prvním ročníku čtyřletého
studia a odpovídajících ročnících víceletého gymnázia ve vybraných předmětech. Specifický
význam má vstupní test žáků z cizího jazyka. Sjednocováním klasifikace vyučujících se
zabývají metodické orgány školy, jednotné postupy v rámci celé školy však nebyly důsledně
dodržovány.
Celkové výsledky vzdělávání žáků ve školním roce 2021/2022 byly s předchozími roky na
srovnatelné úrovni. Nejslabších studijních výsledků dosáhly obory informační technolo gie,
sociální činnost a obchodní akademie, nejlepších výsledků naopak dosahovali žáci
osmiletého gymnázia a oboru předškolní a mimoškolní pedagogika. Obdobné výsledky jsou
pak patrné i v rámci maturitní zkoušky, tj. od nejlepších, kteří dosáhli průměrné známky
1,47 (osmileté gymnázium) až po ty méně úspěšné, kterým se podařilo dosáhnout průměrné
známky 2,31 (informační technologie). Ke sledování relevance klasifikace proto přispívá
i detailní porovnání výsledků hodnocení maturitních předmětů na konci studia s maturitní
zkouškou. Z výsledků vyplývá, že žáci školy dosahují většinou podobné míry úspěšnosti
v rámci dané skupiny oborů v České republice. Výsledky žáků u maturitní zkoušky ve
školním roce 2021/2022 jsou srovnatelné s průměry za skupinu oborů v České republice,
což svědčí o soustavné pozornosti, kterou dosahovaným výsledkům škola věnuje. Škola
sleduje i výsledky přijímacích řízení na vysoké školy, zajímá se o další uplatnění absolventů
a žáci často získávají informace o studiu na vysokých školách také od bývalých absolventů.
Škola získává zpětnou vazbu i z výsledků certifikovaného testování z cizích jazyků, kterého
se žáci účastní. Dlouhodobá spolupráce se zkouškovými centry je přínosem pro podporu
jazykové gramotnosti žáků. V tomto školním roce 30 žáků gymnázia složilo zkoušku B2
First (z nichž 5 dosáhlo úrovně C1 Advanced), 18 žákům z pedagogického lycea se podařilo
složit zkoušku na úrovni B1 (z nichž 7 dosáhlo úrovně vyšší, tedy B2). Úspěchy v jazykové
oblasti jsou patrné nejen v jazyce anglickém, ale i v jazyce španělském, kdy jedna žákyně
získala 1. místo za překlad odborného a publicistického textu v celorepublikové soutěži
a současně získala i 1. místo za překlad odborného a publicistického textu ze španělského
jazyka (15 škol z celé ČR).
K posilování klíčových kompetencí žáků a propojování učiva s běžným životem význa mně
přispívá i zapojení do středoškolské odborné činnosti a zpracování ročníkových prací
v závěru studia. Ročníkové práce žáků jsou obhajovány veřejně, jedná se o tradiční akci,
která je přínosná nejen z hlediska získávání odborných znalostí žáků, ale rozvíjí i jejich
prezentačních dovedností.
Škola motivuje žáky k účasti v soutěžích různého charakteru. Zúčastňují se např. soutěží
a olympiád přírodovědné, logické, konverzační (např. v německém jazyce) nebo v dějepisu,
zeměpisu, sportovní, odborné. Především žáci gymnaziálního vzdělávání pravidelně
dosahují výborných výsledků na úrovni krajských kol. Nejlepší se pak účastní soutěží na
republikové či evropské úrovni. Škola sama organizuje některé soutěže, např. soutěž Má dáti
dal, kde se žáci umístili na 11. místě ze 60 zúčastněných škol. Škola je zapojena do programu
The Duke of Edinburg´s international award (tzv. DofE), v rámci kterého jsou zapojení žáci
vedeni zejména k samostatnosti, sounáležitosti s okolím a k rozvoji dalších dovedností dle
oblasti zájmu.




                                            6/10
                                           Závěry
Vývoj školy
- Nový ředitel školy
- Revitalizace školních budov
Silné stránky
- Činnost školního parlamentu má pozitivní dopad na klima školy
    - Aktivní zapojení žáků do soutěží a projektů školy pozitivně ovlivňuje rozvoj klíčovýc h
      kompetencí uplatnitelných v jejich dalším vzdělávání i profesním životě
- V rámci předmětů s převahou výchovného zaměření jsou žáci důsledně vedeni k aplikaci
  teoretických poznatků do praxe
- Průběžné i celkové výsledky žáků v oblasti cizojazyčného vzdělávání jsou na velmi dobré
  úrovni, stejně jako úspěchy nejen na úrovni školy, ale i v nadregionálních soutěžích
Slabé stránky a/nebo příležitosti ke zlepšení
- Kontrolní systém školy není ve všech oblastech efektivní a neposkytuje plně funkční
  zpětnou vazbu pro zvyšování kvality vzdělávacího procesu
- Méně účinná podpora profesního rozvoje pedagogů nevedla celkově ke zkvalitňo vá ní
  průběhu vzdělávání
- Ve vyučovacích hodinách byly ojediněle využívány aktivizační metody výuky a učitelé
  věnovali menší pozornost rozvoji komunikačních dovedností žáků s výjimkou cizích
  jazyků
-    Ve škole nejsou aktivně vyhledáváni mimořádně nadaní a nadaní žáci, toto se děje spíše
     nahodile a má intuitivní podobu
- Absence jednotných pravidel pro řízení a hodnocení praktického vyučování v oboru
  předškolní a mimoškolní pedagogika
Doporučení pro zlepšení činnosti školy
- Sjednotit pravidla pro získávání podkladů pro hodnocení výsledků vzdělávání
- Nastavit kontrolní mechanismy tak, aby měly pozitivní dopad na průběh vzdělávac ího
  procesu
- Vytvořit podmínky pro včasnou identifikaci žáků s nadáním a mimořádným nadáním
- Další vzdělávání pedagogických pracovníků zaměřit na organizaci výuky, aktivizač ní
  metody, hodnocení, rozpoznávání projevů nadaných žáků, v případě učitelů učební praxe
  oboru předškolní a mimoškolní pedagogika na aktuální problematiku předškolního
  vzdělávání




                                             7/10
                                  Stanovení lhůty

Česká školní inspekce v souladu s § 175 odst. 1 školského zákona ukládá řediteli školy
ve lhůtě do 14 dnů odstranit nedostatky zjištěné při inspekční činnosti a ve stejné lhůtě
písemně informovat Českou školní inspekci, jak byly nedostatky odstraněny a jaká
byla přijata opatření.
Zprávu zašlete na adresu Česká školní inspekce, Jihomoravský inspektorát, Křížová
22, 603 00 Brno, případně prostřednictvím datové schránky (g7zais9), nebo na e-
podatelnu csi.b@csicr.cz s připojením elektronického podpisu.




            Seznam dokladů, o které se inspekční zjištění opírají
 1.   Zřizovací listina příspěvkové organizace Jihomoravského kraje Č.j. 20/143
      s účinností od 1. 7. 2015
 2.   Jmenovací dekret na pracovní místo ředitele Č. j.: JMK 102 333/2021 ze dne 21. 7.
      2021 s účinností od 1. 8. 2021
 3.   Osvědčení o studiu pro ředitele škol a školských zařízení ze dne 7. 12. 2018
 4.   Výpis z rejstříku škol a školských zařízení IZO: 102 867 135 Střední škola, IZO: 108
      012 174 Domov mládeže, IZO: 108 035 191 Jazyková škola s právem státní jazykové
      zkoušky, IZO: 103 243 275 Školní jídelna ze dne 22. 1. 2023
 5.   M8 Výkaz o střední škole podle stavu k 30. 9. 2022 za tři pracoviště střední školy
      ze dne 10. 10. 2022
 6.   S 18-01 Výkaz o jazykové škole podle stavu k 30. 9. 2022
 7.   Z 19-01 Výkaz o školském ubytovacím zařízení podle stavu k 31. 10. 2022 ze dne
      3. 11. 2022
 8.   Koncepce rozvoje školy zpracovaná ředitelem školy v rámci konkurzního řízení
 9.   Hospitační záznamy vedení školy – vzorek, školní rok 2022/2023
10.   Smlouvy o pronájmu sportovišť pro výuku ve školním roce 2022/2023 (Město
      Znojmo, TJ Sokol Znojmo)
11.   Dokumentace školy k hodnocení ekonomických podmínek, zajištění bezpečnosti
      a ochrany zdraví žáků a školního stravování
12.   Školní řád platný od 1. 9. 2020
13.   Školní vzdělávací programy jednotlivých oborů středního vzdělávání platné ve
      školním roce 2022/2023
14.   Školní matrika vedená ve školním roce 2022/2023
15.   Zápisy z jednání pedagogické rady ve školním roce 2021/2022 a 2022/2023
16.   Zápisy z jednání předmětových komisí ve školním roce 2022/2023
17.   Personální dokumentace vybraných pedagogických pracovníků vedená ve školním
      roce 2022/2023
18.   Další vzdělávání pedagogických pracovníků (plán školy, přehled vzdělávacích akcí
      ve školním roce 2021/2022)



                                          8/10
19.   Dokumentace školního poradenského pracoviště vedená ve školním roce 2022/2023
      (osobní spisy žáků se speciálními vzdělávacími potřebami, zápisy z jednání, zápisy
      z výchovných komisí, preventivní program školy, plán výchovných poradců, krizový
      plán školy)
20.   Třídní knihy školní rok 2022/2023
21.   Dokumentace žáků přijímaných ke vzdělávání – vybraný vzorek školní rok
      2021/2022
22.   Dokumentace k maturitním zkouškám - vybraný vzorek
23.   Přehledy prospěchu a chování žáků vedené za jednotlivá klasifikační období školních
      let 2019/2020 až 2021/2022
24.   Dokumentace k praktickému vyučování vedená ve školním roce 2022/2023 – (soubor
      pokynů žákyním k realizaci učební praxe oboru předškolní a mimoškolní pedagogika,
      jmenný rozpis žákyň na jednotlivých pracovištích praxe (MŠ a ŠD), deníky odborné
      a učební pedagogické praxe žákyň oboru předškolní a mimoškolní pedagogika –
      vzorek, písemné hodnocení žákyně)
25.   Plán komise pedagogiky, psychologie, praxe a sociální činnosti a zápisy z jednání ve
      školním roce - 2022/2023
26.   Webové stránky školy
27.   Školní vzdělávací program Domov mládeže GPOA Znojmo, platný od 31. 8. 2022
28.   Vnitřní řád domova mládeže, platný od 31. 8. 2022




                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na výše uvedenou adresu, a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




                                          9/10
Složení inspekčního týmu a datum vyhotovení inspekční zprávy

Titul, jméno, příjmení, funkce
 Ing. Ilona Ptáčková, školní inspektorka,
 vedoucí inspekčního týmu

 Mgr. Jakub Mojžíš, školní inspektor

 Mgr. Kateřina Veselá, školní inspektorka

 Mgr. Blanka Prachařová, školní
 inspektorka
 PhDr. Renata Horáková, Ph.D., školní
 inspektorka

 Ing. Hana Šarounová, kontrolní pracovnice

 PaedDr. Hana Sedláčková, odbornice na
 předškolní vzdělávání




V Brně 27. 2. 2023




                                            10/10
