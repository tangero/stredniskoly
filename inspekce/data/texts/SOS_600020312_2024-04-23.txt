                               Česká školní inspekce
                               Jihočeský inspektorát
                        Dukelská 23, 370 01 České Budějovice
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIC-515/24-C
                                      Sp. zn. ČŠIC-S-103/24-C


Název                               Vyšší odborná škola a Střední průmyslová škola,
                                    Volyně, Resslova 440
Sídlo                               Resslova 440, 387 01 Volyně
E-mail                              vos_sps@volyne.cz
IČO                                 60 650 494
Identifikátor                       600 020 312
Právní forma                        příspěvková organizace
Zastupující                         RNDr. Jiří Homolka
Zřizovatel                          Jihočeský kraj
Místo inspekční činnosti            Domova mládeže 597, Volyně
                                    Resslova 440, Volyně
                                    Chomutovská 767, Volyně
                                    Školní 716, Volyně
Inspekční činnost na místě          23. 4. 2024 − 25. 4. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle ustanovení § 174 odst. 2 písm. a), b) a c) zákona č. 561/2004 Sb.
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.
                                   Charakteristika
Vyšší odborná škola a Střední průmyslová škola, Volyně, Resslova 440 (dále škola)
vykonává činnost střední školy, vyšší odborné školy, domova mládeže a školní jídelny.
Škola poskytuje střední vzdělání zakončené maturitní zkouškou v oborech 82-41-M/11
Design interiérů, 33-42-M/01 Nábytkářská a dřevařská výroba, 36-45-M/01 Technická
zařízení budov, 36-47-M/01 Stavebnictví, a dále vyšší odborné vzdělání v denním
a dálkovém studiu oboru 33-31-N/01 Tvorba nábytku a dřevěné konstrukce. K termínu
inspekční činnosti navštěvovalo vyšší odbornou školu 63 studentů, střední školu 369 žáků
v 19 třídách, z nichž některé jsou víceoborové. V domově mládeže bylo ubytováno 217 žáků
a studentů. Při škole působí vzdělávací středisko nadregionálního význa mu
pro zpracovatelský průmysl zaměřené na strojní zpracování dřeva a detašované pracoviště
Technické univerzity Zvolen při Vyšší odborné škole ve Volyni. Škola založená v roce 1864
se vyznačuje dlouholetou tradicí a stabilní nabídkou oborů.


                         Hodnocení podmínek vzdělávání
Vedení školy, které prošlo částečnou personální obměnou, je složeno z ředitele školy, jeho
statutárního zástupce a dále z vedoucích pracovníků domova mládeže a školní jídelny.
Řízení školy je promyšlené, vymezení řídících kompetencí i kompetencí jednotlivýc h
pracovníků školy vychází z jasně stanovené organizační struktury. Strategie rozvoje školy je
kontinuální, na základě svých dlouholetých zkušeností se ředitel školy cíleně zaměřuje
na jednotlivé oblasti zvyšování kvality vzdělávání a tyto koncepční záměry se daří
naplňovat. Přenos informací v rámci školy je funkční, využívaný elektronický informač ní
systém podporuje rychlou a efektivní komunikaci všech aktérů vzdělávání. Kontrolní
činnost se zaměřuje na všechny součásti subjektu, v případě zjištění nedostatků jsou
přijímána potřebná opatření a následně je sledováno jejich odstranění. Hospitační činnost
poskytuje pedagogům potřebnou zpětnou vazbu o efektivitě vzdělávacího procesu, ne všemi
vyučujícími jsou však následná doporučení plně akceptována.
Vedení školy vytváří dobré podmínky pro další profesní rozvoj pedagogů. Pro začínajíc í
učitele je nastavován promyšlený adaptační plán, který je průběžně vyhodnocová n
a aktualizován. Další vzdělávání pedagogů je zaměřeno především na posilování odbornosti,
nedílnou součástí vzdělávacích aktivit jsou školení a odborné stáže u externích partnerů.
V hospitovaných hodinách teoretické výuky se částečně projevilo, že další vzdělává ní
pedagogů je v menší míře zaměřeno na metody a formy práce ve vztahu k aktivnímu
zapojení žáků do výuky. Vzájemná spolupráce většiny pedagogů probíhá v rámci
předmětových komisí, z průběhu některých sledovaných hodin teoretických předmětů však
bylo patrné, že dostatečná pozornost není věnována promyšlenějšímu výběru účinnějš íc h
vzdělávacích strategií. Spolupráce vyučujících odborných předmětů a učitelů praktického
vyučování, která je zaměřena na návaznost výuky a aplikaci nových trendů v jednotlivýc h
oborech vzdělávání, je významným faktorem v propojení teorie a praxe. Vysokou odbornost
některých pedagogů dokládá i jejich dlouhodobá publikační činnost včetně tvorby učebnic.
V souladu se strategií rozvoje školy ředitel školy aktivně získává další finanční zdroje
z projektů na podporu vzdělávání a modernizaci materiálně-technického zázemí,
hospodaření je také podpořeno ziskem z doplňkové činnosti. Získané finanční prostředky
umožňují škole pružně reagovat na technologický vývoj a požadavky trhu práce. Velký
význam má v tomto ohledu také spolupráce s partnerskými firmami a dalšími externími
subjekty, které se spolupodílejí na vytváření nadstandardních podmínek pro praktické
vyučování včetně vybavení moderními technologiemi.


                                            2/7
Kvalitu vzdělávání výrazně posiluje dlouhodobá spolupráce s řadou vysokých škol včetně
zahraničních. Příkladné je úzké propojení školy s Dřevařskou fakultou Technické univer zity
Zvolen, které umožňuje studentům vyšší odborné školy souběžně absolvovat bakalářské
studium. Účast vysokoškolských pedagogů ve výuce i spolupráce pedagogů obou škol
při tvorbě skript a učebnic významně přispívá k prohlubování odbornosti poskytovaného
vzdělávání. Zapojení do mezinárodních projektů a programů, např. ERASMUS+, rozvíjí
odbornost a jazykové dovednosti žáků, studentů a pedagogů, přináší rozhled a výměnu
zkušeností. V úzké spolupráci se sociálními partnery a dalšími institucemi škola dlouhodobě
organizuje velké množství odborných vzdělávacích aktivit pro veřejnost včetně
mezinárodních konferencí. Přínosná je spolupráce se středními školami stejného zaměření
i školami základními v oblasti rozvoje technického vzdělávání.


                          Hodnocení průběhu vzdělávání
Průběh vzdělávání byl sledován napříč vyučovanými obory v teoretické a praktické výuce.
Vyučující zohledňovali dosavadní znalosti žáků a studentů a zejména v odborných
předmětech využívali mezipředmětové vztahy i zkušenosti žáků a studentů z odborné praxe.
Společným rysem hospitovaných hodin byl vstřícný způsob komunikace mezi žáky, studenty
a pedagogy, dodržování nastavených pravidel a respektující pracovní atmosféra.
Ve většině hospitovaných hodin teoretické výuky střední školy převažovala různě efektivní
frontální výuka zpravidla doplňovaná samostatnou prací, kooperativní činnosti, které by
podporovaly aktivní zapojení žáků a rozvíjely jejich spolupráci, byly aplikovány ojediněle.
Problémové učení podporující rozvoj kritického myšlení nebo cílená diskuse k danému
problému nebyly zaznamenány. Výuka cizích jazyků byla vedena v cílovém jazyce,
potenciál pro rozvoj komunikativních dovedností však v některých případech nebyl příliš
využit. Požadavky kladené na žáky byly přiměřené a srozumitelné, podpora žáků se
speciálními vzdělávacími potřebami nebo nadaných žáků např. diferencovaným zadáváním
úkolů však byla zaznamenána výjimečně. Průběžné hodnocení poskytovalo žákům zpětnou
vazbu o aktuální úrovni znalostí a dovedností, prvky sebehodnocení a vzájemné ho
hodnocení byly využity spíše ojediněle. Názornost výuky byla v různé míře podpořena
názornými pomůckami a praktickými ukázkami, digitální technologie byly využívá ny
především formou prezentací při výkladu učiva. Celkově byla struktura sledovaných hodin
teoretické výuky promyšlená s výjimkou závěru hodin, kdy často chyběl dostatečný časový
prostor pro shrnutí učiva a závěrečné hodnocení vzdělávacího pokroku žáků jako prostředku
pro posílení motivace k učení. Ve vyšší odborné škole probíhala sledovaná výuka formou
přednášek, seminářů a cvičení a směřovala k naplňování deklarovaných vzdělávacích cílů.
Promyšlená struktura a obsah vzdělávacích aktivit podporovaly aktivní zapojení studentů,
prohlubování jejich znalostí, dovedností i postojů. Vyučující poskytovali studentům
odpovídající zpětnou vazbu využitelnou k jejich dalšímu učení.
Kvalitu vzdělávání v praktickém vyučování pozitivně ovlivňovaly vysoká odbornost
vyučujících i nadstandardní materiálně technické zázemí. Veškeré činnosti byly realizo vá ny
v přiměřeném tempu, svým obsahem vhodně navazovaly na odborné předměty teoretické
výuky. V průběhu manuálních činností byl kladen důraz na dodržování zásad bezpečnosti
a ochrany zdraví. Při samostatném či společném plnění úkolů žáci uplatňovali získané
vědomosti v praxi, osvojovali si praktické dovednosti a rozvíjeli pracovní, komunikativní
a další potřebné kompetence. Během sledovaných aktivit byla promyšleně propojována
kreativita žáků s technickými možnostmi, v rámci praktických cvičení žáci aktivně využíva li
digitální technologie s nejnovějším softwarovým vybavením. Vyučující poskytovali žákům
potřebnou podporu a zpětnou vazbu s prvky formativního hodnocení směrem k úspěšnému


                                            3/7
splnění úkolů. Výsledky vzdělávání žáků jednotlivých oborů jsou prezentovány v prostorách
školy a vhodně dotvářejí estetičnost prostředí.
Činnost domova mládeže vhodně navazuje na oblast vzdělávání, úzká spolupráce
vychovatelů zejména s třídními učiteli střední školy přispívá k předcházení školní
neúspěšnosti. Odpočinkové a tematicky zaměřené aktivity respektují stanovené
výchovně- vzdělávací cíle tohoto školského zařízení, dostatek prostoru je poskytován
osobnímu volnu. Nabídka zájmových aktivit i možnost využívat školní knihovnu
či posilovnu reaguje na zájem žáků a studentů a umožňuje smysluplné trávení volného času.
Nedílnou součástí vzdělávacího procesu jsou četné projekty včetně mezinárodních, výjezdy
do zahraničí, pořádání soutěží, účast na besedách, exkurzích apod. Prostřednictvím svých
zástupců ve školské radě se žáci a studenti také podílejí na chodu školy. Všechny tyto aktivity
školy podporují rozvoj odborných dovedností, klíčových kompetencí i všestranný
osobnostní rozvoj žáků a studentů a zvyšují jejich uplatnitelnost na trhu práce. Škola také
systematicky podporuje zapojení žáků a studentů do odborně zaměřených soutěží v souladu
s profilací oborů, které umožňují porovnání výsledků vzdělávání se školami stejného typu.
V uplynulém období dosahovali žáci opakovaně vynikajících úspěchů na regioná lní
i celostátní úrovni.


                          Hodnocení výsledků vzdělávání
Škola využívá k získávání průběžných výsledků žáků standardní interní nástroje: testy,
písemné práce, ústní zkoušení. V některých předmětech jsou podkladem pro hodnocení
individuálního pokroku žáků systematicky vedená portfolia. Dosahované výsledky
vzdělávání na úrovni tříd, oborů i jednotlivců škola pravidelně sleduje a vyhodnoc uje.
Na základě analýzy výsledků a s cílem omezit riziko předčasných odchodů ze vzdělává ní
přistupuje škola k posílení některých tematických celků učiva i k prohloubení individuálního
přístupu k jednotlivým žákům. Pro úspěšné zvládnutí maturitní zkoušky nabízí škola žákům
přípravu z českého jazyka, anglického jazyka a matematiky. Nastavený systém využívá ní
online prostředí, nabídka školní knihovny a multilicence programů umožňují žákům
efektivní přípravu na vyučování. Škola také systematicky sleduje korelaci mezi vstupním
studijním potenciálem žáků a jejich vzdělávacími výsledky v 1. pololetí 1. ročníku,
výsledkem zjištění je nastavení kritérií přijímacího řízení pro rok 2024/2025, která
zohledňují prospěch žáků na základní škole. V oblasti prevence rizikového chování
se pozitivně projevuje spolupráce pedagogů střední školy a domova mládeže, stejně jako
posílení týmu školního poradenského pracoviště o školní psycholožku. Zpracovaný plán
primárně preventivních aktivit škola vhodně aplikuje v rámci výuky či formou besed
a mimoškolních akcí, pro žáky prvních ročníků jsou pravidelně organizovány adaptační
kurzy na podporu vytváření zdravých vztahů v rámci kolektivu. Výsledkem nastavenýc h
postupů je velmi nízký počet neprospívajících žáků i minimální výskyt neomluvené absence.
Škola také sleduje celkovou úspěšnost žáků školy při ukončování vzdělávání, výsledky
maturitní zkoušky zpravidla korespondují s výsledky průběžnými. Maturitní a klauzur ní
práce žáků jsou zpracovávány s důrazem na praktické využití a mají vysokou úroveň.
Vyšší odborná škola zaznamenává postupný pokles zájmu o studium, jednou z hlavníc h
příčin tohoto trendu je upřednostňování studia na vysokých školách. Škola se proto snaží
zatraktivnit vzdělávací nabídku, např. jsou do výuky zařazovány přednášky odborníků
z praxe či vysokých škol. Úzká a dlouhodobá spolupráce je nastavena s Technickou
univerzitou Zvolen, její detašované pracoviště je personálně i materiálně propojeno
se školou. Studenti vyšší odborné školy se mohou přihlásit k souběžnému externímu studiu


                                             4/7
bakalářských programů „Dřevěné stavby“ a „Tvorba a konstrukce nábytku“. V průběhu
bakalářského studia, které je tříleté, jsou částečně uznávány studijní výsledky z vyšší
odborné školy, absolventské práce zpracovávají studenti tak, aby mohly být využity
při tvorbě bakalářské práce.
Pro hodnocení výsledků vzdělávání studentů využívá škola předepsané formy hodnocení:
zápočty, klasifikované zápočty a zkoušky na základě písemných podkladů (testů,
seminárních prací, projektů) i ústního projevu při prezentacích, využíván je evropský systém
převodu kreditů (ECTS). S cílem zkvalitnit výuku škola pravidelně provádí analýzu
vzdělávacích výsledků. Významným ukazatelem je úspěšnost při absolutoriu a obhajobě
absolventských prací, jejichž praktická témata jsou volena podle konkrétního zaměření
studentů. V loňském školním roce konalo absolutorium 17 studentů, všichni prospěli, z toho
čtyři s vyznamenáním. Jako dodatek k diplomu o absolutoriu vydává škola absolventům
„Europass“, který usnadňuje absolventům vstup na trh práce v rámci Evropské unie.
Absolventi vyšší odborné školy jsou úspěšní při studiu na vysoké škole, velice dobře
se uplatňují na trhu práce. Škola další profesní vývoj studentů sleduje a informace používá
ke svému dalšímu rozvoji.


                                         Závěry
Vývoj školy
– Od poslední inspekční činnosti došlo k částečné změně ve struktuře vedení školy a jeho
  personálním obsazení.
– Pedagogický sbor prochází generační obměnou.
– Ve střední škole se téměř o čtvrtinu navýšil počet žáků.
– Škola úspěšně pokračuje v aktivním           zapojování    do četných    projektů včetně
  mezinárodních.
– Průběžně probíhá výrazná modernizace materiálně-technického zázemí pro teoretickou
  i praktickou výuku.
Silné stránky
– Intenzivní a dlouhodobá spolupráce školy s množstvím externích partnerů včetně
  zahraničních se pozitivně promítá do zkvalitňování podmínek a průběhu vzdělávání. (1.5)
– Systematické řízení školy je založené na jasném vymezení kompetencí, promyšle né
  kroky naplňují koncepční cíle a výrazně se podílejí na zvyšování kvality poskytovaného
  vzdělání. (2.1)
– Nadstandardní materiální zázemí spolu s vysokou odborností vyučujících význa mným
  způsobem podporuje rozvoj profesních kompetencí žáků a studentů, posiluje možnosti
  jejich uplatnění na trhu práce. (2.4)
Vyšší odborné vzdělávání
– Úzké propojení školy s Dřevařskou fakultou Technické univerzity Zvolen včetně
  možnosti souběžně absolvovat bakalářské studium usnadňuje studentům vyšší odborné
  školy přechod k vysokoškolskému studiu a zvyšování profesní kvalifikovanosti. (1.5)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz



                                            5/7
Slabé stránky (oblasti ke zlepšení)
Střední škola – negymnaziální obory
– V části teoretické výuky nejsou dostatečně využívány metody aktivního učení podporující
  rozvoj kritického myšlení a komunikativních kompetencí. (4.2)
– V průběhu teoretické výuky nevyužívá škola v dostatečné míře diferenciaci učiva
  vzhledem k individuálním schopnostem jednotlivých žáků. Prvky formativního
  hodnocení jako prostředky podporující učení jsou zařazovány ojediněle. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Příklady inspirativní praxe
– Dlouhodobá a intenzivní spolupráce s vysokými školami ze Slovenska, Německa,
  Slovinska a Norska, s řadou tuzemských vysokých a středních škol stejného odborného
  zaměření i dalšími externími partnery výrazně podporuje vysokou úroveň poskytovaného
  odborného vzdělávání ve střední i vyšší odborné škole.
Doporučení pro zlepšení činnosti školy
– Další vzdělávání pedagogů zaměřit v teoretické výuce na oblast aktivizujících forem
  a metod práce, diferenciace a formativního hodnocení a následně je aplikovat.
– V teoretické výuce se zaměřit se na optimální časové rozvržení hodiny s důrazem
  na dostatečný prostor pro shrnutí a zhodnocení vzdělávacího pokroku žáků v závěru.

                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).

            Seznam dokladů, o které se inspekční zjištění opírají
 1.   Školní vzdělávací programy platné od 1. 9. 2022 pro obor vzdělávání 36-47-M/01
      Stavebnictví, 36-45-M/01 Technická zařízení budov, 33-42-M/01 Nábytkářská
      a dřevařská výroba a 82-41-M/11 Design interiérů
 2.   Vzdělávací program 33-31-N/01 Tvorba nábytku a dřevěné konstrukce, denní
      a dálková forma. Rozhodnutí o udělení akreditace s platností do 31. 8. 2029
 3.   Školní vzdělávací program Domov mládeže platný od 1. 9. 2023
 4.   Školní řád Střední průmyslové školy, Volyně, Resslova 440 s účinností od 9. 10. 2020
 5.   Školní řád Vyšší odborné školy, Volyně, Resslova 440 s účinností od 9. 10. 2020
 6.   Vnitřní řád Domova mládeže VOŠ a SPŠ Volyně z 31. 8. 2023
 7.   Vnitřní řád školní jídelny platný od 1. 1. 2024
 8.   Rozvrh hodin pro školní rok 2023/2024
 9.   Třídní knihy za školní roky 2022/2023 a 2023/2024


                                            6/7
10.   Koncepce Vyšší odborné školy a střední průmyslové školy Volyně na období
      od 1.9. 2022 do 31. 8. 2025
11.   Plán adaptačního období pro začínající pedagogické pracovníky, Reporty o průběhu
      adaptačního období, školní rok 2023/2024
12.   Plán dalšího vzdělávání pedagogických pracovníků platný od 1. 9. 2023
13.   Školní matrika vedená v elektronické podobě
14.   Výroční zpráva za školní rok 2022/2023
15.   Záznamy z hospitační činnosti za školní roky 2022/2023 a 2023/2024
16.   Záznamy z jednání pedagogické rady za školní roky 2022/2023 a 2023/2024
17.   Záznamy z jednání metodických sdružení za školní roky 2022/2023 a 2023/2024
18.   Rozhodnutí ředitele školy ve správním řízení
19.   Dokumentace k výchovnému poradenství a prevenci rizikového chování
20.   Ekonomická dokumentace školy vztahující se k hodnocení finančních podmínek
      za roky 2022 a 2023
21.   Dokumentace týkající se oblasti BOZ včetně knih úrazů
22.   Personální dokumentace pedagogických pracovníků (doklady o dosažené odborné
      kvalifikaci a dalším vzdělávání)
23.   Dokumentace týkající se školního stravování


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.

Složení inspekčního týmu a datum vyhotovení inspekční zprávy

 Mgr. Renata Pechoušková, školní inspektorka, vedoucí inspekčního týmu
 Mgr. Marie Adamová, školní inspektorka
 PaedDr. Martina Baarová, školní inspektorka
 Mgr. Lenka Petrová, školní inspektorka
 Ing. Dana Drlíková, kontrolní pracovnice
13. 5. 2024




                                         7/7
