                                 Česká školní inspekce
                               Moravskoslezský inspektorát
                               Matiční 20, 702 00 Ostrava
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIT-245/24-T
                                       Sp. zn. ČŠIT-S-42/24-T


Název                               TŘINECKÁ OBCHODNÍ AKADEMIE
                                    INFORMAČNÍCH TECHNOLOGIÍ
                                    A VEŘEJNÉ SPRÁVY, s.r.o.
Sídlo                               Beskydská 1140, Lyžbice, 739 61 Třinec
E-mail                              tria@tria-tr.cz
IČO                                 61 944 084
Identifikátor                       600 016 340
Právní forma                        společnost s r.o.
Zastupující                         Ing. Olga Nádvorníková
Zřizovatel                          společníci TŘINECKÁ OBCHODNÍ AKADEMIE
                                    INFORMAČNÍCH TECHNOLOGIÍ
                                    A VEŘEJNÉ SPRÁVY, s.r.o.
Místo inspekční činnosti            Beskydská 1140, Třinec
Inspekční činnost na místě          5. 2. 2024 − 8. 2. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání poskytovaného střední
školou podle § 174 odst. 2 písm. b) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.
Zjišťování a hodnocení naplňování školního vzdělávacího programu podle § 174 odst. 2
písm. c) školského zákona
Inspekční činnost na podnět podle § 174 odst. 6 školského zákona.
                                    Charakteristika
TŘINECKÁ        OBCHODNÍ          AKADEMIE          INFORMAČNÍCH          TECHNOLOGIÍ
A VEŘEJNÉ SPRÁVY, s.r.o. (dále „škola“) vykonává činnost střední školy. V době
inspekční činnosti škola evidovala v deseti třídách celkem 220 žáků, z toho 15 žáků se
speciálními vzdělávacími potřebami a třem žákům byl vypracován individuální vzdělávac í
plán. Vzdělávání je poskytováno podle školních vzdělávacích programů oborů ukončených
maturitní zkouškou Obchodní akademie, Veřejnosprávní činnost a Informační technolo gie
s délkou vzdělávání čtyři roky. Ve škole se vzdělávali 4 žáci - cizinci. Od školního roku
2022/2023 počet tříd vzrostl z osmi na deset tříd z důvodů zájmu o obor vzdělání Obchodní
akademie.
Pravidelná výuka tělesné výchovy probíhá v pronajatých prostorách, a to v tělocvič ně
nacházející se v budově na ulici Bezručova v Třinci a v tělocvičně a gymnastickém sále
umístěné v prostorách Základní školy Třinec, Slezská 773. Školní stravování je pro žáky
a zaměstnance školy zajištěno smluvně v nedaleké základní škole.


                         Hodnocení podmínek vzdělávání
Ředitelka školy splňuje zákonné předpoklady pro výkon řídící funkce. Část pravomocí
v oblasti řízení a zajištění provozu školy delegovala na svého zástupce. Předávání informac í
formou osobního a elektronického kontaktu odpovídá velikosti školy. Vedení školy má
nastavený účinný kontrolní systém, který postihoval všechny oblasti činnosti subjektu
a umožnil přijímání potřebných opatření ke zlepšení kvality vzdělávání, kontrolní činnost
ředitelky školy je účelná. Závěry z hospitační činnosti členů vedení školy poskytují možnost
pro zlepšení řízení pedagogických procesů, učitelům je poskytována zpětná vazba formou
stanovení příležitostí pro jejich další rozvoj. Pedagogická rada projednává všechny důležité
dokumenty a rozhodnutí týkající se činnosti školy. Ze záznamů vyplývá, že průběžné cíle
jsou naplňovány, jsou definovány závěry a doporučení pro další období. Vzájemná
informovanost je efektivně zajištěna prostřednictvím osobního kontaktu, elektronické
komunikace všech zaměstnanců a vnitřního sdílení potřebných dokumentů ve společném
virtuálním prostředí. Ředitelka vytváří podmínky pro další vzdělávání pedagogickýc h
pracovníků. Další vzdělávání je s koncepcí provázáno. Z nabídek akreditovanýc h
regionálních vzdělávacích institucí jsou využívány akce odpovídající převážně
individuálnímu zájmu jednotlivých učitelů zaměřené na prohlubování odbornosti pedagogů
i členů vedení školy. Výuka anglického jazyka je posílena rodilými mluvčími, kteří pracují
s žáky formou konverzace v anglickém jazyce. Jazykové kompetence žáků jsou systémově
rozvíjeny. V rámci zvýšení vzdělávací mobility pedagogové pravidelně vyjíždě jí
do zahraničí, kde se účastní jazykově-metodických kurzů. Pro usnadnění získávání
praktických zkušeností jsou začínajícím učitelům přiděleni uvádějící učitelé, přínos jejich
spolupráce je ve výuce zřejmá. Výchovné poradenství a prevence negativních jevů je
zajišťováno jednou osobou, která absolvovala specializační studium pro výkon výchovné ho
poradce, pro metodika prevence studium neabsolvovala. Za závěru minulé inspekční
činnosti v roce 2018 stále přetrvává potřeba doplnění specializačního studia pro školního
metodika prevence. Činnosti v oblasti prevence negativních jevů jsou systematicky během
roku nastaveny, probíhá jejich pravidelné vyhodnocování a je sledována účinnost přijatých
opatření v těchto oblastech. Minimální preventivní program obsahuje důležité informace pro
fungování školy. Plánované preventivní aktivity postihují všechny potřebné oblasti
rizikového chování, často se řídí aktuální nabídkou vzdělávacích institucí a jsou v
kompetenci předmětových komisí. V pravidelných týdenních třídnických hodinách jsou


                                            2/7
řešeny aktuální problémy i další důležitá témata z oblasti prevence, jako kyberšikana,
nebezpečí závislosti na drogách, internetu pod.
Škola díky využívání projektových programů a dotačních výzev zlepšuje celkové materiá lní
podmínky pro výukové činnosti. Má k dispozici dostatek odborných i kmenových učeben.
Byly vytvořeny relaxační místnosti s možností provozování společenských i sportovních
her, studovna, školní knihovna a venkovní učebna, byly zútulněny společné prostory
s posezením pro žáky. Prostředí v budově školy je bezpečné. Žáci jsou prokazatelně
poučováni o bezpečnosti a ochraně zdraví na počátku školního roku i před akcemi, které se
uskutečňují mimo školu. V návaznosti na zvýšenou úrazovost v hodinách tělesné výchovy
při míčových hrách přijala škola opatření v podobě rozcvičování, strečinku, kruhového
tréninku, posilování a trénování práce s míčem. Vstup do školy byl zabezpečen proti
vniknutí a pohybu cizích osob. Největší podíl na finančním zajištění činnosti subjektu tvoří
zdroje přidělené ze státního rozpočtu a úplata za vzdělávání. Významnou část příjmů tvoří
účelově poskytované dotace z projektových aktivit v rámci evropských fondů. Získané
prostředky škola využívá na vzdělávání pedagogických pracovníků a na realizac i
kariérového poradenství.
Odborná praxe žáků je zajištěna ve firmách orientovaných podle oboru jejich činnosti, která
je realizována se zaměřením na podporu rozvoje dovedností potřebných pro pracovní život,
kde pod odborným vedením pracují žáci samostatně nebo týmově.


                          Hodnocení průběhu vzdělávání
Při výuce všeobecně vzdělávacích předmětů i odborných předmětů byly formy výuky
i metody práce voleny převážně účelně. Vedle frontální výuky probíhala v hodinách práce
ve dvojicích nebo skupinách, žáci prezentovali připravené úlohy nebo výsledky své práce
v hodinách. Průběžně bylo ověřováno porozumění procvičovanému učivu. Žáci prokazovali
dobrou orientaci v probíraném učivu, byli vedeni k vyslovení svých názorů a zdůvodně ní
vlastního postupu, což mělo pozitivní dopad na rozvoj jejich komunikativních dovedností.
Pouze v malé míře byla zařazena kooperativní výuka umožňující vzájemnou interakci mezi
žáky, řízená komunikace probíhala většinou mezi učitelem a jednotlivými žáky. Ke zvýšení
názornosti výuky přispívaly i názorné didaktické pomůcky. V některých hodinách bylo
jejich využití nahrazeno digitálními aplikacemi. Nedostatkem hodnocené výuky byla
absence závěrečného shrnutí a zhodnocení výuky s aktivním zapojením žáků. Nebylo tak
dostatečně využito dotváření zpětné vazby. Ojediněle bylo zaznamenáno vytýčení cíle
hodin, vedení žáků k pochopení souvislostí a využívání různých informačních zdrojů.
Učitelům byly v některých hodinách nápomocny asistentky pedagoga, které se věnovaly
žákům s různým druhem specifických potřeb nebo pomoci při organizaci výuky. Vyučujíc í
cizích jazyků volili vhodné strategie, které vedly k rozvoji jazykové gramotnosti,
komunikativních dovedností žáků, tj. produktivních i receptivních řečových dovedností, žáci
se aktivně zapojovali do nabízených aktivit. Hospitovaná výuka vedená rodilým mluvč ím
byla metodicky i didakticky dobře propracována. Promyšlená příprava, struktura vyučovac í
hodiny a efektivní střídání metod i forem výuky vedlo k vysoké aktivizaci žáků a jejich
rovnoměrnému zapojení do vyučování. Vzdělávací strategie cizích jazyků efektivně
rozvíjely vědomosti a dovednosti, průběžně bylo ověřováno porozumění zadání v cizím
jazyce. Při četných komunikačních situacích žáci uplatňovali znalost slovní zásoby včetně
odborné. Žáci reagovali v cizím jazyce na podněty učitelů spontánně a prokazovali velmi
dobrou úroveň dosažených jazykových dovedností. Jazykové kompetence žáků jsou
systémově rozvíjeny tak, aby příp. zájemci z řad žáků získali certifikát mezinárodní zkoušky.
Z přihlášených žáků za poslední tři školní roky byla úspěšnost stoprocentní.


                                            3/7
V části výuky teoreticky zaměřených předmětů směřovaly vzdělávací cíle na potřeby žáků
vzhledem k profilu absolventa školy. Vyučující obvykle v úvodu seznámili žáky s tématem
a průběhem vyučovací hodiny, stanovení cíle bylo ve většině případů málo zřetelné, což
neumožnilo jeho následné vyhodnocení. Přesto, že se vyučující občas snažili zařazovat
do výuky různorodé činnosti (samostatná práce, výuka ve skupinách, videoukázky), role
učitelů byla ve většině sledované výuky dominantní a jejich aktivita převažovala nad
aktivitami žáků. Převažující zaměření výuky na vědomostní cíle nepodporovalo dostatečně
motivaci žáků k učení, jejich aktivizaci a rozvoj jejich kritického myšlení a klíčovýc h
kompetencí. V části hospitované výuky převažoval neefektivní výklad s využitím klasických
výukových slovních metod a řízeného rozhovoru. Vzájemná komunikace se většinou
omezovala na kladení otázek učitelem a stručné odpovědi ze strany žáků, kterým nebyl
poskytnut dostatečný prostor k náročnější diskusi, porovnávání názorů a argumentac i
k danému tématu. Příležitosti pro cílené rozvíjení postojů žáků byly využity pouze
v ojedinělých případech. Zvolený způsob výuky neumožňoval výraznější uplatnění
diferenciace a individuálního přístupu ke všem žákům podle jejich zájmu a schopností.
Při výuce odborných předmětů učitelé vedli žáky k logickému myšlení a k používání správné
terminologie. Učitelé uplatňovali mezipředmětové vazby a zdůrazňovali žákům možnost
využití nabytých vědomostí a dovedností v profesní praxi, případně v běžném osobním
životě, což mělo pozitivní dopad na prohlubování odborných i komunikačních kompetencí
žáků včetně kompetence k řešení problémů.
Praktická výuka většinou probíhá na smluvních pracovištích praktického vyučová ní.
Odbornou praxi vedou zkušební odborníci. Ve škole jsou to učitelé s vysokou odbornou
erudicí a se schopností předávat své zkušenosti žákům. Žáci jsou kromě cvičných úloh
zapojováni do reálné práce pro firmy.


                          Hodnocení výsledků vzdělávání
Individuální a skupinové výsledky vzdělávání žáků zjišťuje škola obvyklými způsoby
(písemné práce, ústní zkoušení, didaktické testy). Prospěch žáků je pravidelně monitoro vá n
a projednáván na jednáních pedagogické rady. Na základě těchto informací škola vede
s žáky ohroženými neúspěšností individuální pohovory a poskytuje podporu formou
individuálních konzultací, skupinového doučování, termínovaných konkrétních úkolů
a individuálního přístupu ve výuce. Opatření jsou ve většině případů efektivní, v ojedinělýc h
případech žáci opakují ročník nebo ukončují studium. Zákonní zástupci žáků jsou
o výsledcích vzdělávání informováni prostřednictvím elektronického informačního systému
a na třídních konzultačních schůzkách, v případě potřeby telefonicky či elektronicko u
poštou.
V externím testování České školní inspekce ve školním roce 2022/2023 zaměře né m
na moderní dějiny a čtenářskou gramotnost dosáhli žáci v porovnání s ostatními školami
slabých výsledků. Škola na základě těchto výsledků přijala opatření v podobě úpravy obsahu
školního vzdělávacího programu Posílení výuky moderních dějin v předmětu základy
společenských věd a v rámci mezipředmětových vztahů v odborných i všeobecných
předmětech. Především ve výuce českého jazyka a literatury, ale i v ostatních vyučovac íc h
předmětech je častěji zařazována práce s textem a posilování čtenářské gramotnost i
na základě školou zpracovaného interního manuálu.
Zpětnou vazbu na dosaženou úroveň poskytovaného vzdělávání získává škola rovněž
z úspěšnosti žáků při ukončování vzdělávání maturitní zkouškou. Dlouhodobě vykazuje
škola dobré výsledky. Ve sledovaném období (zkušební období 2022 a 2023) se pohybovala


                                             4/7
tzv. hrubá úspěšnost u maturitní zkoušky (poměr úspěšných žáků k počtu žáků, kteří se
přihlásili k maturitní zkoušce) žáků cca 90 %. Škola podporuje vykonávání certifiko va né
jazykové zkoušky, kterou mohou žáci doložit místo maturitní zkoušky z cizího jazyka.
Za účelem dosažení dobrých výsledků u maturitní zkoušky škola zařazuje procvičování
didaktických testů od 2. ročníku, ve 3. a 4. ročníku probíhá tzv. maturitní trénink formou
externího testování. Podle výsledků pak škola přijímá adekvátní opatření (individuá lní
konzultace, procvičování učiva ve výuce).
Třídní učitelé se cíleně zaměřují na posílení vzájemných vztahů mezi žáky a upevnění jejich
pracovních návyků. Studentská rada, zavedení schránky důvěry a zapojení školy do on-line
platformy „Nenech to být“ přispívá k včasné identifikaci a řešení případných negativníc h
projevů chování. K posilování vztahů mezi žáky a v rámci preventivních aktivit organizuje
škola široké spektrum akcí.
Žáci se aktivně účastní celé řady předmětových a odborných soutěží, např. v programová ní
a piškvorkách. Vynikajících výsledků dosáhli v národní soutěži ve zpracování textů nebo
rovněž v krajských kolech soutěží v českém jazyce a literatuře. Významných umístě ní
dosahují žáci rovněž v přírodovědných i sportovních soutěžích.
Do vzdělávání žáků se kladně promítá spolupráce školy s četnými externími organizace mi,
institucemi a odborníky např. v oblasti zajištění odborných praxí žáků a účasti odborníků
z praxe ve výuce.


                                         Závěry
Vývoj školy
– Od minulé inspekční činnosti v roce 2018 došlo k navýšení počtu žáků i tříd.
– Obory vzdělání jsou vyučovány podle inovovaných školních vzdělávacích programů
  od 1. 9. 2022.
– Postupně škola zkvalitnila podmínky pro vzdělávání. Vzájemná informovanost byla
  zajištěna prostřednictvím sdílení vnitřních dokumentů i výukových nástrojů ve virtuá lním
  prostředí.
– Ředitelka školy realizovala doporučení z poslední inspekční činnosti, která byla většinou
  účinná, nadále přetrvává dílčí nedostatek v oblasti absolvování specializačního studia
  metodikem prevence.
Silné stránky
– Účelné vzdělávání ve vyučovacím předmětu anglického jazyka je účelně posíleno
  působením rodilého mluvčího a pestrými výukovými aktivitami zaměřenými na jazykové
  vzdělávání za účelem získání mezinárodních zkoušek. (1.1)
– Aktivní zapojení v projektu Erasmus+, prostřednictvím kterého se realizují vzdělávac í
  a jazykové mobility žáků a učitelů přispívá k získávání nových dovedností a znalostí
  a k posilování jazykových kompetencí. (1.5)
– Kvalitní vzdělávací podmínky vedoucí ke zvyšování kvality vzdělávání formou
  workshopů s odborníky z praxe, které podporují rozvoj odborností žáků. (2.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz



                                            5/7
Slabé stránky (oblasti ke zlepšení)
– Ojedinělé uplatňování aktivizujících vzdělávací metod a postupů zaměřených na rozvoj
  kritického myšlení, vytýčení cílů hodin a vedení žáků k pochopení souvislostí a využívá ní
  různých informačních zdrojů. (4.2)
– Nízká míra diferenciace zadávaných úloh a individualizace výuky vzhledem k různé
  úrovni znalostí a dovedností žáků. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Více využívat metody a formy aktivního            učení,   důsledně využívat   prostředky
  formativního hodnocení, kritického myšlení.
– Zaměřit se na implementaci aktivizačních metod s cílem zvýšit motivaci žáků ve výuce,
  individualizaci a využívání různých informačních zdrojů.
– Absolvovat specializační studium pro výkon funkce školního metodika prevence.
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 15 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Koncepční záměry a úkoly v období 2021-2025
 2.   Školní vzdělávací programy platné ve školním roce 2023/2024 (vzorek)
 3.   Personální dokumentace pedagogických pracovníků (vzorek)
 4.   Plán dalšího vzdělávání pedagogických pracovníků pro školní rok 2023/2024
 5.   Plán kontrolní a hospitační činnosti ve školním roce 2023/2024 (vzorek)
 6.   Školní vzdělávací programy platné pro školní rok 2023/2023 (vzorek)
 7.   Školní matrika 2023/2024 (vzorek)
 8.   Zápisy z jednání pedagogické rady (vzorek)
 9.   Výroční zpráva o činnosti školy za školní rok 2022/2023
10.   Rozvrhy vyučovacích hodin učitelů a tříd, školní rok 2023/2024 (vzorek)
11.   Třídní knihy školní rok 2023/2024 (vzorek)



                                            6/7
12.   Dokumentace k výchovnému poradenství a prevenci rizikových jevů platná pro školní
      rok 2023/2024 (vzorek)
13.   Doklady o ukončování vzdělávání maturitní zkouškou, maturitní období 2020/2021
      až 2022/2023
14.   Dokumentace vztahující se k finančním podmínkám školy a zajištění bezpečnosti
      a ochrany zdraví žáků pro školní rok 2023/2024 (vzorek)
15.   Dokumentace k zajištění školního stravování pro školní rok 2023/2024 (vzorek)


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 PhDr. Ing. Ivana Teichmannová, školní inspektorka, vedoucí inspekčního týmu
 Mgr. Eliška Birková, školní inspektorka
 Ing. Mgr. Hana Červenková, školní inspektorka
 Ing. Klára Kudlíková, kontrolní pracovnice
26. 2. 2024




                                         7/7
