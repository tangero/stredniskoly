CSI0X00DRO50




                               Česká školní inspekce
                               Pardubický inspektorát
                         Sukova třída 1556, 530 02 Pardubice
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIE-1149/25-E
                                       Sp. zn. ČŠIE-S-187/25-E


Název                               Střední škola stavební Vysoké Mýto
Sídlo                               Komenského 1, Pražské Předměstí,
                                    566 01 Vysoké Mýto
E-mail                              skola@stavebniskola.cz
IČO                                 49 314 785
Identifikátor                       600 170 977
Právní forma                        příspěvková organizace
Zastupující                         Ing. Jiří Skalický
Zřizovatel                          Pardubický kraj
Místo inspekční činnosti            Komenského 1, Vysoké Mýto
                                    Kpt. Poplera 272, Vysoké Mýto
Inspekční činnost na místě          27. a 28. 5., 2. až 4. a 9. 6. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Předmětem inspekční činnosti vykonané podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů, bylo zjišťování a hodnocení podmínek,
průběhu a výsledků vzdělávání, včetně hodnocení naplňování školních vzdělávac íc h
programů.


                                         Charakteristika
Střední škola stavební Vysoké Mýto vykonává činnost střední školy. Vzdělává žáky v denní
formě ve tříletých oborech vzdělání 33-56-H/01 Truhlář, 36-52-H/01 Instalatér, 36-67-H/01
Zedník ukončovaných závěrečnou zkouškou a v oboru vzdělání 36-47-M/01 Stavebnictví
ukončovaném maturitní zkouškou. V období od minulé inspekční činnosti škola změnila
název vzhledem k tomu, že v září 2023 byl proveden výmaz vyššího odborného vzdělává ní
z rejstříku škol a školských zařízení. V době inspekční činnosti se ve škole vzdělávalo v 15
třídách 312 žáků (nárůst o více než 100 žáků od minulé inspekční činnosti). Z nich bylo
evidováno celkem 23 žáků se speciálními vzdělávacími potřebami diagnostikova nými
školským poradenským zařízením.


                         Hodnocení podmínek vzdělávání
Řediteli školy se v souladu s koncepcí rozvoje podařilo během prvního funkčního období
stabilizovat fungování školy, zviditelnit ji v povědomí veřejnosti, což přispělo k výrazné mu
nárůstu počtu žáků. K pozitivní tendenci vývoje přispělo například udržení dělení
v organizaci výuky od třetího ročníku v oboru Stavebnictví na tři zaměření: pozemní
stavitelství – architektura, vodohospodářské stavby a dopravní stavby. Vliv měla i úprava
školních vzdělávacích programů, změna organizace odborné praxe, zajištění více odborných
exkurzí, zapojení do nových soutěží, lepší prezentace školy nejen na internetu, ale
i v základních školách, burzách škol apod. V tříletých oborech vzdělání byly upraveny
školní vzdělávací programy i organizace odborného výcviku. Díky těmto změnám je škola
vnímána mezi účastníky vzdělávání i veřejností jako stabilní, úspěšná škola, poskytujíc í
kvalitní vzdělání. V nastaveném trendu ředitel pokračuje. Účelně deleguje kompetence nejen
na své dva zástupce, ale i na vedení předmětových komisí, což mu umožňuje efektivnějš í
řízení školy i vzdělávacího procesu. Přenos informací je založen na pravidelném setkávání
užšího i širšího vedení školy a na vzájemné komunikaci napříč celou školou. Nastavené
principy komunikace ve škole podporují sdílení informací nejen v rámci pedagogického
sboru, ale i s žáky a zákonnými zástupci. Vedení školy využívá dotazníky k získávání
přehledu o školním klimatu, kvalitě výuky a celkovém vnímání fungování školy. S výsledky
jsou seznamováni zaměstnanci školy i žáci.
Kontrolní činnost ve vzdělávání (hospitační činnost) probíhá zejména ze strany vedení školy
a vedoucích předmětových komisí. Práci ve třídách monitoruje i výchovná poradkyně,
učitelé se navštěvují navzájem, aby sdíleli metody a formy výuky. V rámci setkávání
diskutují jednotlivé předmětové komise výstupy ze vzájemných hospitací. Se závěry těchto
setkání je seznamováno užší vedení školy vedoucími předmětových komisí. Výstupy ze své
vlastní hospitační činnosti a informace od vedoucích předmětových komisí využívá vedení
k plánování dalšího vzdělávání pedagogických pracovníků. Nicméně ne vždy se daří
doporučení z hospitační činnosti naplňovat, stále přetrvává minimální práce se závěry
vyučovacích hodin, chybí zhodnocení dosažení stanoveného vzdělávacího cíle zaměřeného
na žáka a v některých hodinách nebyly dostatečně využity možnosti aktivizace žáků
variabilitou metod a forem práce. Příležitostí je zaměřit hospitační činnost na vybrané
aspekty výuky, důsledně tuto část hodnotit a na základě výsledků těchto návštěv hodin
naplánovat další vzdělávání učitelů. Výrazný nárůst počtu žáků se odrazil i v rozšíření
pedagogického sboru školy. Systém podpory začínajících učitelů byl nastaven již při minulé
inspekční činnosti a prochází neustálým vývojem nejen podle potřeby školy, ale i podle
potřeb pedagogů. Škola má zpracovaný dokument, který vede uvádějící učitele v jejich
podpoře začínajících učitelů.
Materiální podmínky pro vzdělávání jsou velmi dobré, škola aktivně využívá různé finanč ní
zdroje pro jejich průběžné zkvalitňování (např. nově vybavené počítačové učebny,
kompletní výměna oken). Podmínky pro výuku škola zlepšuje i díky spolupráci s firma mi
nejen v oblasti odborných praxí žáků, ale firmy přispívají finančně i na rekonstrukce


                                            2/7
(např. knihovna a čítárna se studovnou) nebo kompletní výstavby učeben a dalších prostor
pro vzdělávání (např. učebna pro vodohospodářské zaměření). Škola se snaží zlepšovat
i další prostory (např. rekonstrukce vestibulu, úprava prostoru původního vstupu do školy
na odpočinkovou zónu, rekonstrukce sociálních zařízení). Podmínky v areálu pro výuku
odborného výcviku se zlepšují díky nově budovaným i rekonstruovaným prostorům, z nichž
některé části jsou již dokončeny. Škola také částečně obnovila vozový park vozidel pro
přepravu žáků, materiálu a výrobků.


                          Hodnocení průběhu vzdělávání
Kvalita sledované výuky teoretických předmětů byla rozdílná, což je dáno nejen
osobnostním nastavením a zkušeností učitelů, ale i jejich volbou výukových metod a forem.
Vyučovací hodiny byly ve většině případů připravené, některé byly dobře strukturova né,
jiné spíše jednotvárné s malým využitím pestrých aktivizačních metod. Ve výuce zpravidla
vládla klidná, respektující pracovní atmosféra, žáci dodržovali nastavená pravidla.
Komunikace mezi učiteli a žáky byla otevřená, žáci odpovídali na kladené problémové
otázky s využitím příslušné odborné terminologie. Důraz na odbornou terminologii byl často
zaznamenán ve výuce cizího jazyka, kde byla cíleně rozvíjena slovní zásoba a správné
formulace užívané v oboru. Celkově lze velmi pozitivně vnímat cílené, efektivní
propojování teorie s praxí nejen v odborných, ale i všeobecně-vzdělávacích předmětech.
V úvodu hodiny učitelé většinou žákům sdělili její náplň, stanovení vzdělávacího cíle
zaměřeného na učební pokrok žáka využívali v menší míře. Často uplatňovali frontální
formu výuky v průběhu větší části nebo i celé vyučovací jednotky. Takové hodiny
neumožnily žákům přímé zapojení, jejich obvyklou činností bylo zapisování učiva do sešitů,
případně tabletů, a pokud nezapisovali, postupně přestávali sledovat výuku. Některé
z vyučovacích hodin byly naopak velmi aktivizující, s vlastní učební aktivitou žáků ve
dvojicích nebo skupinách, s využitím vzájemného vrstevnického učení umožňujíc ího
efektivnější rozvoj nejen požadovaných znalostí a dovedností, ale i získání klíčovýc h
kompetencí pro vlastní učební pokrok. V hodinách českého jazyka a literatury byla
zaznamenána zřetelná snaha o rozvoj schopnosti samostatného projevu, který žáci uplatní
nejen při ukončování vzdělávání, ale i v jejich profesním životě. Pozitivním zjištěním byla
výuka předmětu architektonická kompozice s využitím vhodné sebeprezentace žáků
podporující jejich kreativitu a pozitivní vnímání učiva jako prostředku k vlastní realizac i.
Prostor k vzájemnému hodnocení a sebehodnocení žáků byl vytvářen ojediněle. V hodinách,
kde učitelé tuto příležitost dokázali žákům nabídnout, byla jejich vlastní a vzájemná zpětná
vazba velmi přínosná nejen pro žáky samotné, ale i pro učitele. Přínosem byla uplatňova ná
podpora učení vhodnou vizualizací učiva, často se jednalo o prezentace učiva, ale
zaznamenáno bylo i využití výukových videí k řízenému rozhovoru, nebo využití mobilníc h
telefonů k vyhledávání informací a jejich následnému zpracování. Někteří učitelé využíva li
pro podporu výuky připravené pracovní listy, různé karty s otázkami nebo tématy
k zamyšlení pro žáky. Ve většině hodin nebyla zaznamenána diferenciace náročnosti
zadávaných úkolů, která by zohledňovala možnosti, zájem a nadání žáků tak, aby byl jejich
učební potenciál optimálně rozvíjen. S ohledem na uvedené významné rozdíly v přístupu
učitelů k volbě metod a forem práce a jejich efektivnímu využití je žádoucí více podporovat
vzájemné hospitace učitelů. Příležitostí je zaměřit se na sdílení dobré praxe a vzájemno u
podporu mezi pedagogy nejen v rámci jednotlivých předmětů a předmětových komisí, ale
napříč předměty i obory. Doporučením je zaměřit hospitační činnost vedení školy na cíleně
vybrané jevy ve vyučovacích hodinách s následnou vazbou na plánování dalšího vzdělává ní
pedagogických pracovníků školy.


                                            3/7
V závěrech hodin téměř vždy chybělo formativní zhodnocení, občas učitelé výuku shrnuli
sami nebo se zeptali žáků, zda rozumí nebo mají otázky. K samotnému vyhodnocení hodiny
a úspěšnosti naplnění cíle téměř nikdy nedošlo. Doporučením je cíleně plánovat dostatek
času a prostoru na závěrečné shrnutí vzhledem k rozvoji a podpoře přijetí spoluodpovědnos ti
žáků za vlastní učební pokrok. Příležitostí ke zlepšení je zajistit vzdělávací akce pro učitele
se zaměřením na podporu vhodné práce s pedagogickým cílem a jeho vyhodnocováním.
Vybavení a prostorové podmínky pro výuku odborného výcviku se od minulé inspekční
činnosti zlepšily. Žáci prvního ročníku pracují na pracovištích školy, ve druhém a třetím
ročníku se žáci věnují zakázkám, které si sami řídí z hlediska prohlídky místa, nacenění,
nákupu materiálu, výroby a montáže. Během sledované výuky učitelé žáky průběžně
kontrolovali a vedli, aby dokázali splnit zadané úkoly, případně najít vlastní chyby,
okomentovali je a dokázali se z nich poučit. Žáci dodržovali zásady bezpečnosti při práci.
Učitelé vedli žáky k samostatnosti a odpovědnosti za kvalitu odváděné práce.


                          Hodnocení výsledků vzdělávání
Škola sleduje a vyhodnocuje průběžné i celkové výsledky žáků, vedení školy se
ve spolupráci s dalšími učiteli zabývá i vlivem podmínek školy na úspěšnost žáků. Průběžně
vyhodnocuje kvalitu vzdělávacího procesu i na základě smysluplné hospitační činnosti.
Přijímání opatření ke zjištěnému stavu jsou účelná a promyšlená. Na webových stránkách
škola prezentuje úspěšnost žáků v soutěžích, projektech nebo zájmových aktivitác h.
Příležitostí k rozvoji je výraznější využití výroční zprávy o činnosti školy k hodnocení
úspěšnosti jednotlivých činností. Ve školním roce 2023/2024 se ve škole vzdělávalo celkem
304 žáků, z tohoto počtu přibližně čtvrtina v oborech vzdělání s výučním listem. Ročníkové
výsledky žáků v oboru vzdělání s maturitní zkouškou byly ve sledovaném období velmi
dobré, po doplnění klasifikace a opravných zkouškách byly počty neúspěšných žáků
minimální. Nejnižší úspěšnost žáků oboru vzdělání s maturitní zkouškou v rámci klasifikace
vykazuje z dlouhodobého hlediska matematika, škola o této situaci ví, analyzuje důvody
a hledá řešení (např. výuka v tandemu, propojení matematiky s odbornými předměty,
podpora učitelů v progresivních trendech výuky). Možným doporučením je promyšle ní
částečné změny poměru mezi výkladovou a procvičovací náplní vyučovacích hodin
matematiky, vhodnými metodami motivovat žáky ke zvládnutí učebního obsahu přímo ve
výuce. Výsledky žáků oborů vzdělání s výučním listem mají rovněž dobrou úroveň, pouze
jednotlivci byli neúspěšní, nejčastěji se tak děje hned v prvním ročníku, kdy svoji roli může
hrát i vhodnost volby oboru vzdělání. Napříč obory vzdělání je absence žáků ve výuce spíše
nízká, neomluvená je ojedinělá, což svědčí o účelné motivaci žáků ke vzdělávání ze strany
školy. Úspěšnost žáků u maturitní zkoušky byla v několika posledních letech velmi dobrá,
ve srovnání s výsledky v ČR je obvykle škola úspěšnější. U závěrečných zkoušek v roce
2024 uspěli všichni žáci školy.
Získané kompetence a teoretické znalosti uplatňují a rozvíjejí žáci školy při odborných
praxích v mnoha firmách a institucích, které spolupracují se školou a tvoří také Poradní sbor
školy. Škola pořádá velké množství odborných exkurzí, kde žáci mohou vidět v reálné praxi
teorii s níž se seznamují ve výuce. Své dovednosti žáci uplatňují při účasti v mnoha
oborových soutěžích. Škola sama pořádá různé soutěže a vzdělávací akce pro okolní
základní školy, čímž propaguje nejen svou činnost, ale přispívá i k podpoře a popularizac i
polytechnického vzdělávání v regionu. Kromě těchto akcí pořádá škola i mezinárod ní
fotografickou soutěž Inženýrská stavba. Přínosem pro rozšíření znalostí a dovedností žáků
v oboru jsou probíhající mobility žáků v zahraničí v rámci programu Erasmus+. Škola je



                                             4/7
součástí mezinárodního programu DofE, který poskytuje žákům příležitost rozvíjet své
schopnosti a získávat zkušenosti, které jim pomohou v osobním i profesním životě.
Činnost školního poradenského pracoviště zajišťuje výchovná poradkyně, která je zároveň
i kariérovou poradkyní a metodik prevence. Také vzdělávání žáků se speciálními
vzdělávacími potřebami koordinuje výchovná poradkyně, která zároveň poskytuje
metodickou pomoc učitelům při naplňování a vyhodnocování efektivity podpůrných
opatření. Škola identifikuje žáky ohrožené školním neúspěchem a pracuje s nimi (např.
nabídka individuálních konzultací, semináře z anglického jazyka, z českého jazyka
a literatury). Žákům je nabízen ve čtvrtém ročníku seminář z matematiky jako podpůrná
příprava pro studium na vysoké škole. Zachycené projevy rizikového chování škola řeší
a přijímá opatření ve spolupráci všech zainteresovaných, včetně odborníků z jiných instituc í.
Zajištění prevence rizikového chování je podporováno aktivní spoluprací s vnějšími
organizacemi a vlastní činností školy při uskutečňování různých mimoškolních akcí.
K účelné primární prevenci přispívají uskutečňované preventivní aktivity, kurzy (adaptační,
sportovní, geodetický) i vzdělávací exkurze. Vzhledem ke složení, vzdělávacím potřebám,
a i s ohledem na výsledky vzdělávání žáků se složení týmu školního poradenského
pracoviště jeví jako odpovídající pro poskytování ucelených školních poradenských služeb.


                                          Závěry
Vývoj školy
– výmaz vyššího odborného vzdělávání v rejstříku škol a školských zařízení a následná
  změny názvu školy
– zkvalitnění materiálních a prostorových podmínek pro teoretickou i praktickou výuku
Silné stránky
– jasně formulovaná a realistická koncepce rozvoje, kterou pedagogové sdílejí a naplňují
  (1.1)
– spolupráce školy s podnikatelskými subjekty umožňující realizaci kvalitní praxe
  a zprostředkování získání širokého spektra odborných dovedností žákům (1.5)
– nastavení vzájemné součinnosti předmětových komisí a vedení školy v rámci rozvoje
  a podpory efektivního řízení pedagogického procesu (2.3)
– efektivní propojování teorie s praxí v odborných i všeobecně-vzdělávacích předmětech
  (4.1)
– sledování a vyhodnocování vlivu školy na výsledky vzdělávání žáků (5.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– minimální využívání práce se vzdělávacím cílem v závěru hodin umožňující účelné
  a smysluplné shrnutí a získání zpětné vazby od žáků o jejich pochopení učiva (4.2)
– nízká míra individualizace a diferenciace teoretické výuky vzhledem k žákům celého
  spektra nadání a potřeb (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz


                                             5/7
Doporučení pro zlepšení činnosti školy
– podporovat vzájemné hospitace, sdílení metodiky zefektivňujících metod a forem práce
  nejen v rámci jednotlivých předmětů a předmětových komisí
– zaměřit hospitační činnost vedení školy na cíleně vybrané jevy s následnou vazbou na
  plánování dalšího vzdělávání pedagogů
– další vzdělávání pedagogů rozšířit o témata práce s heterogenní třídou, vzdělávacím cílem
  a využívání formativního hodnocení
– získávat v závěru vyučovacích hodin zpětnou vazbu o naplnění cílů a pochopení učiva
  žáky s využitím sebehodnocení nebo vzájemného hodnocení žáků směrem k jejich
  vlastnímu učebnímu pokroku
– diferencovat výuku vzhledem k individuálním vzdělávacím potřebám žáků, optimálně
  podpořit jejich studijní potenciál
– více využívat výroční zprávu o činnosti školy k prezentaci úspěšnosti vzdělávac ího
  procesu


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Koncepce rozvoje školy v letech 2024 – 2030 z 2. 3. 2024
 2.   Školní řád školy platný ve školním roce 2024/2025
 3.   Školní vzdělávací programy platné ve školním roce 2024/2025
 4.   Výroční zpráva o činnosti školy za školní rok 2023/2024
 5.   Zápisy z jednání pedagogické rady, školní rok 2023/2024 a aktuální školní rok (výběr)
 6.   Zápisy z jednání předmětových komisí, školní rok 2023/2024 a aktuální školní rok
      (výběr)
 7.   Rozvrhy hodin tříd a pedagogů platné ke dni inspekční činnosti
 8.   Školní matrika, školní rok 2023/2024 a aktuální školní rok (výběr)
 9.   Třídní knihy, školní rok 2023/2024 a aktuální školní rok (výběr)
10.   Dokumenty o realizaci dalšího vzdělávání pedagogických pracovníků (výběr)
11.   Personální dokumentace pedagogických pracovníků (výběr)
12.   Dokumentace výchovného poradenství a školní prevence, školní rok 2024/2025
      (výběr)
13.   Dokument Mentoring pro uvádějící učitele 2024/2025
14.   Inspekční zpráva čj. ČŠIE-1633/18-E


                                           6/7
                                        Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

Mgr. Hana Řebíčková, školní inspektorka,
vedoucí inspekčního týmu                             ………………………..

PhDr. Martina Kutinová, školní inspektorka
                                                     ………………………..

Bc. Daniela Růžová, kontrolní pracovnice
                                                     ……………………….

Mgr. Martin Valášek, školní inspektor
                                                     ………………………..
Ing. Josef Charamza, odborník na stavební
obory                                                ………………………..



14. 7. 2025




                                             7/7
