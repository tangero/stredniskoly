                                 Česká školní inspekce
                               Moravskoslezský inspektorát
                               Matiční 20, 702 00 Ostrava
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIT-2401/25-T
                                       Sp. zn. ČŠIT-S-610/25-T


Název                               Střední průmyslová škola stavební, Havířov,
                                    příspěvková organizace
Sídlo                               Kollárova 1308/2, Podlesí, 736 01 Havířov
E-mail                              skola@stavha.cz
IČO                                 62 331 566
Identifikátor                       600 016 552
Právní forma                        příspěvková organizace
Zastupující                         Mgr. Vlastimil Charvát
Zřizovatel                          Moravskoslezský kraj
Místo inspekční činnosti            Kollárova 1308/2, Podlesí, 736 01 Havířov
Inspekční činnost na místě          3.–4. 11. 2025 a 6.–7. 11. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b), c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                   Charakteristika
Střední průmyslová škola stavební, Havířov, příspěvková organizace (dále „škola“)
vykonává činnost střední školy a školní jídelny − výdejny. Ve školním roce 2025/2026
se ve škole vzdělávají žáci podle školního vzdělávacího programu ve čtyřletém oboru
vzdělání s maturitní zkouškou 36-47-M/01 Stavebnictví se zaměřením na pozemní
stavitelství, dopravní stavitelství, architekturu a design.
K termínu inspekční činnosti školu navštěvovalo 324 žáků ve 12 třídách školy, z toho
12 žákům se speciálními vzdělávacími potřebami byla poskytována podpůrná opatření
v rozsahu 1. až 3. stupně.


                         Hodnocení podmínek vzdělávání
Ředitel školy (dále „ředitel“) vykonává svou funkci od srpna 2024. Při řízení školy a jejím
pedagogickém vedení uplatňuje své odborné i profesní zkušenosti. Zpracoval koncepci
rozvoje školy na období 2024–2026, v níž vymezil hlavní priority v oblasti výchovy
a vzdělávání. Mezi ně patří vyvážené zastoupení teoretické a praktické složky výuky,
podpora zavádění inovativních metod, kolaborativního učení a rozvoje kritického myšlení.
Pozornost věnuje posilování propojení výuky s praxí a rozvoji spolupráce s odbornými
firmami, institucemi a vysokými školami. Konstruktivní partnerské vztahy vytváří s městem
Havířov, které podporuje žáky v oblastech zájmového vzdělávání (sportovní kroužky, výuka
CADu) a prostřednictvím dalších akcí se zaměřuje na podporu zdravého životního stylu.
Vedení školy aktivně rozvíjí spolupráci se středními školami, zejména formou výměny
pedagogických zkušeností, společného plánování vzdělávacího obsahu a organizace
odborných workshopů či soutěží. Ta přispívá k rozvoji odborného vzdělávání a umožňuje
pedagogům i žákům sdílet příklady dobré praxe. Škola pro žáky okolních základních škol
organizuje dny otevřených dveří a akce zaměřené na podporu technického vzdělávání. Důraz
je kladen na praktické činnosti, které motivují žáky ke studiu technických oborů.
Organizační struktura školy odpovídá jejím potřebám. Na řízení subjektu se vedle ředitele
podílí také zástupkyně, která má jasně vymezené kompetence a odpovědnosti. Do širšího
vedení školy jsou zařazeni členové školního poradenského pracoviště. Školní parlament
je přínosným komunikačním prostředníkem mezi žáky, vedením školy a učiteli. Jeho činnost
přispívá k rozvoji občanských kompetencí a zvyšuje zájem žáků o dění ve škole. Umožňuje
aktivní zapojení do akcí školy a také zprostředkovává podněty k řešení z jednotlivých tříd.
Kontrolní a hospitační činnost probíhá pravidelně a v případě potřeby operativně. Zaměřuje
se na dosahování vzdělávacích cílů, rozvoj klíčových kompetencí, účinnost podpory žákům
se speciálními vzdělávacími potřebami či žáků nadaných nebo práci začínajících učitelů.
Avšak kontrolní systém vykazuje nedostatky v oblasti dodržování právních předpisů
u povinné dokumentace a organizace školy. Doporučení z rozboru hospitací poskytuje
pedagogům konkrétní náměty pro jejich pedagogický rozvoj.
Pedagogický sbor prochází průběžnou obměnou, přičemž vedení školy cíleně vyhledá vá
nové pedagogy pro odborné vzdělávání s relevantní několikaletou praxí, což přispívá
ke zkvalitňování výuky a posilování profesního zázemí školy.
Nastavený informační systém školy je funkční a umožňuje přenos informací mezi pedagogy
i komunikaci se zákonnými zástupci. Škola využívá sdílené úložiště, které slouží




                                            2/8
k přehlednému uspořádání informací. Pro žáky je zřízeno samostatné úložiště, kde jsou jim
k dispozici výukové materiály a další podpůrné informační zdroje.
Škola má zpracovaný plán dalšího vzdělávání pedagogických pracovníků, který vychází
z aktuálních potřeb školy, dostupných finančních prostředků a nabídky vzdělávac íc h
institucí. Zaměřuje se především na rozvoj kompetencí v oblasti inovativních výukovýc h
a učebních metod. Získané poznatky a zkušenosti si pedagogové vzájemně předávají
prostřednictvím hospitací, metodických setkání a schůzek předmětových komisí.
Ve sledované výuce se však inovativní metody projevovaly spíše okrajově.
V období od posledního inspekčního hodnocení došlo k výraznému zlepšení materiálně
technického zázemí v souladu s odborným zaměřením školy (modernizace učeben, instalace
projekční techniky, vznikla kancelář pro činnost školní firmy). Škola disponuje dostatečným
počtem odborných učeben, které jsou účelně vybaveny. Výuku podporuje moderní
výpočetní a didaktická technika (včetně virtuální reality) a široká škála měřících a jiných
zařízení a pomůcek. Škola vytváří podmínky umožňující efektivní realizaci odborného
vzdělávání a rozvoj praktických dovedností žáků.
V oblasti bezpečnosti a ochrany zdraví i požární prevence jsou žáci pravidelně poučováni
a seznamováni s riziky. Vedení školy vede knihu úrazů, evidence záznamů o úrazech
je v souladu s platnou vyhláškou. Míra úrazovosti je vyšší, většina úrazů vzniká ve výuce
tělesné výchovy.
Školní stravování je zajištěno v prostorách školy smluvně a strávníci mají na výběr ze dvou
menu. V průběhu dne mají žáci možnost zakoupení nápojů a svačin v automatech,
popř. v bistru nebo ohřátí vlastní stravy.


                          Hodnocení průběhu vzdělávání
Výuka napříč ročníky a předměty v době inspekční činnosti byla dobře připravena, s jasně
vedeným a srozumitelným výkladem učiva. Ve velké části hospitované výuky však nebyl
stanoven její cíl, jednalo se pouze o sdělení tématu hodiny a plánu jednotlivých činností.
Výuka byla realizována převážně formou frontálního vyučování, doplněna řízeným
rozhovorem se žáky. Nové pojmy byly zařazovány do známých souvislostí a propojovány
s reálnými situacemi. Vyučující důsledně dbali na správnost odpovědí, rozvíjeli logické
myšlení žáků, vhodně pracovali s chybou a zohledňovali rozdílné vzdělávací potřeby žáků.
Prostor pro aktivní zapojení žáků do výuky nebyl vždy plně využit, ačkoli se v některých
částech výuky tyto příležitosti nabízely. Výuka cizího jazyka byla vedena v cílovém jazyce
a podpořena přítomností rodilé mluvčí. Metodou CLIL jsou vedeny některé vyučovac í
jednotky matematiky. K individualizaci výuky škola smysluplně a systematicky využívá
dělené hodiny, což umožňovalo cílenou podporu žáků v souladu s jejich vzdělávac ími
potřebami.
Teoretická část odborného vzdělávání byla pozitivně ovlivněna profesní specializac í
a osobním přístupem vyučujících, kteří do výuky vnášeli praktické zkušenosti a názorné
příklady z praxe. Obsahově náročné učivo bylo žákům zprostředkováno v logickýc h
souvislostech, srozumitelným výkladem a důsledným začleňováním nových pojmů
do známého kontextu. Důraz byl kladen na přesné a jednoznačné používání odborné
terminologie, na osvojování, procvičování a upevňování znalostí a dovedností s cílem jejich
aplikace, až na výjimky, v nových situacích. Vyučující vhodně využívali názorné pomůcky
a přístrojovou techniku k upevnění učiva a jeho propojení s odbornou praxí.




                                            3/8
Hodnocení výuky, pokud bylo realizováno, spočívalo pouze ve stručném shrnutí učiva
ze strany vyučujících. Zapojení žáků do reflexe vzdělávacích cílů bylo omezené. Formativní
hodnocení a funkční sebehodnocení byly využívány pouze ojediněle, příležitos ti
k vzájemnému hodnocení mezi žáky nebyly systematicky rozvíjeny. Poskytování účinné
zpětné vazby ze strany pedagogů nebylo vždy zajištěno. Rozvoj kooperativních dovedností
žáků a efektivní spolupráce při plnění úkolů nebyly zaznamenány ve výraznější míře.
Ve sledované výuce bylo patrné, že škola vytváří vhodné podmínky pro vzdělávání žáků
se speciálními vzdělávacími potřebami. Poskytuje odpovídající podporu v souladu
s doporučeními školských poradenských zařízení, případně přijímá konkrétní opatření
na základě zpětné vazby od pedagogických pracovníků.
K všestrannému rozvoji osobnosti, talentu a nadání žáků přispívají pravidelně realizo va né
školní aktivity, jako je zapojení do charitativních projektů, sportovních a poznávacích kurzů,
účast na soutěžích a odborných exkurzích. Tyto činnosti vhodně navazují na školní
vzdělávací programy, podporují rozvoj prosociálních vztahů v třídních kolektivec h
a zároveň působí preventivně vůči rizikovému chování žáků.


                          Hodnocení výsledků vzdělávání
Průběžné výsledky vzdělávání jsou pravidelně analyzovány na úrovni jednotlivýc h
vyučujících i v rámci metodického vedení, včetně činnosti předmětových komisí. Většina
žáků dosahuje očekávané úrovně, avšak přibližně u jedné šestiny z nich se výsledky
dlouhodobě nezlepšují. To poukazuje na omezenou účinnost dosavadních přístupů a nutnost
zefektivnit současné strategie a zaměřit se na příležitosti posílení individualizace výuky
a úpravu stávajících postupů. Vyučující pracují s rozmanitými hodnoticími nástroji, jako
je ústní zkoušení, písemné práce, on-line testy, pozorování, sledování aktivity žáků ve výuce
a individuální rozhovory. Přesto se včas nedaří identifikovat vzdělávací obtíže u méně
úspěšných žáků, což snižuje schopnost školy pružně reagovat na jejich potřeby.
Ve školním roce 2024/2025 v prvním pololetí prospělo s vyznamenáním 17,5 % žáků,
neprospělo 17,5 % žáků. Ve druhém pololetí prospělo s vyznamenáním 23 % žáků
a neprospělo 11 % žáků. Celková neomluvená absence se mírně snížila. Škola ve školním
roce 2024/2025 v rámci výchovných opatření udělila celkem devět pochval ředitele školy
a 61 pochval třídního učitele, a to zejména za reprezentaci školy na soutěžích a ve sportu.
Důtka ředitele školy anebo třídního učitele byly uloženy zejména za porušování školního
řádu nebo neomluvenou absenci.
Úspěšnost žáků u maturitních zkoušek představuje klíčový indikátor kvality poskytovaného
vzdělávání. V roce 2025 v oboru vzdělání ukončeném maturitní zkouškou dosáhlo
z celkového počtu 77 žáků vyznamenání 21, tři žáci u zkoušky neuspěli. Škola na tyto
výsledky reaguje doučováním, dělením hodin či nabídkou individuálních konzultac í.
Opatření nejsou realizována systematicky ani důsledně, což snižuje jejich efektivitu. Škola
nezpracovala strategický dokument zaměřený na prevenci školní neúspěšnosti, který by jako
součást poradenských služeb umožnil včasnou identifikaci rizik a cílenou podporu žáků
ohrožených neúspěchem. Absence takového dokumentu poukazuje na nedostatečně
koncepční přístup školy k vedení vzdělávací podpory a k předcházení neúspěchu žáků
v průběhu vzdělávání.
Objektivní srovnání výsledků s ostatními školami umožňuje účast školy v externím
výběrovém zjišťování výsledků žáků, kde ve školním roce 2022/2023 dosáhli výborných
výsledků v rámci čtenářské gramotnosti, podprůměrných výsledků v oblasti moderních


                                             4/8
dějin. Výsledky žáků jsou sledovány a konzultovány v rámci jednotlivých předmětových
komisí, přičemž pozornost je věnována analýze faktorů ovlivňujících jejich úspěšnost
a hledání vhodných forem podpory.
Školní poradenské pracoviště tvoří výchovná poradkyně, školní metodik prevence a školní
psycholožka. Škola poskytuje také kariérové poradenství. Spolupráce s třídními učiteli
i dalšími pedagogickými pracovníky je funkčně nastavena. Výchovná poradkyně
se systematicky věnuje žákům se speciálními vzdělávacími potřebami a zároveň poskytuje
metodickou podporu pedagogům. Preventivní aktivity a programy realizované školou
se vhodně promítají do činností žáků ve výuce i při dalších školních akcích.
Z výsledků anketního šetření mezi žáky vyplynulo, že oblast komunikace mezi učiteli a žáky
vykazuje prostor pro zlepšení. Část žáků vnímá komunikaci jako nedostatečnou, poukazuje
na nízkou míru respektu ze strany některých učitelů, na výrazný tlak na výkon a objem učiva
a na nedostatečnou podporu při vzdělávacích obtížích. Tyto skutečnosti naznačují potřebu
podnětné reflexe pedagogické komunikace a vztahového klimatu ve škole.
Škola vytváří podmínky pro rozvoj nadání a zájmů žáků prostřednictvím vhodně zvole nýc h
vzdělávacích strategií a obohacujících aktivit. Žáci se pravidelně zapojují do charitativníc h
akcí. Školu reprezentují na mnoha soutěžích, v nichž dosahují výrazných úspěchů na krajské
i celostátní úrovni. V celostátním kole soutěže CzechSkills obsadili 1. a 3. místo, díky čemuž
se účastnili mezinárodní úrovně v Dánsku. V soutěži Liga rozpočtářů se škola umístila
na 3. místě v celkovém republikovém hodnocení. Škola organizuje také vlastní sportovní
akce. Významného úspěchu dosáhli žáci rovněž ve fotografické soutěži. Aktivně se zapojují
do environmentálních aktivit a konverzačních soutěží v anglickém jazyce. Tyto aktivity
přispívají k rozvoji klíčových kompetencí žáků, posilují jejich motivaci k učení a podporují
pozitivní vztah ke škole.


                                          Závěry
Vývoj školy
– Od posledního inspekčního hodnocení v roce 2019 došlo ke změně vedení školy.
  Od školního roku 2025/2026 došlo k rozšíření školního poradenského pracoviště o pozici
  školní psycholožky. K obměně pedagogického sboru dochází s cíleným vyhledává ním
  odborníků z praxe.
– Byl zaznamenán kvalitativní posun školy v oblasti materiálního vybavení a modernizace
  technického zázemí školy.
– Doporučení z předchozí inspekční činnosti nebyla realizována v dostatečném rozsahu,
  zejména v oblasti začleňování širšího spektra výukových metod a forem výuky. Nadále
  přetrvává potřeba cíleného dalšího vzdělávání pedagogických pracovníků a zvýšení
  efektivity ve vyhodnocování účinnosti přijatých opatření směřujících ke zvýšení
  úspěšnosti žáků.
Silné stránky
– Vedení školy, pedagogové a žáci vhodně rozvíjí sounáležitost s městem Havířov
  projevující se ve spolupořádání akcí podporujících zdravý životní styl a aktivním
  zapojením žáků do komunitního života. (1.5)
– Materiální podmínky vzdělávání jsou průběžně zkvalitňovány, účelně využívá ny
  a pozitivně ovlivňují kvalitu vzdělávání žáků. Modernizace vybavení zároveň vytváří



                                             5/8
  vhodné prostředí pro realizaci výuky podporující rozvoj jejich klíčových kompetencí.
  (2.4)
– Škola systematicky podporuje rozvoj nadání a zájmů žáků prostřednictvím soutěží,
  sportovních a tematických akcí, čímž významně přispívá k rozvoji jejich kompetencí,
  seberealizaci a pozitivnímu vztahu ke vzdělávání. (5.3)
– Ve spolupráci s místními školami a sociálními partnery jsou realizovány aktivity
  zaměřené na rozvoj sociálních, občanských, osobnostních a profesních kompetencí žáků,
  které přispívají k jejich celkovému osobnostnímu růstu a připravenosti na další
  vzdělávání či vstup na trh práce. (6.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Vnitřní pravidla a kontrolní procesy nejsou v organizaci zcela funkční, aby plně
  podporovaly efektivní řízení školy v souladu s platnými právními předpisy. (1.3)
– Ve výuce se ojediněle objevovaly aktivity podporující rozvoj kritického myšle ní,
  komunikačních dovedností a cílené formování postojů žáků. (4.1)
– Aktivizační metody motivující žáky k aktivnímu zapojení do výuky a využívání různých
  informačních zdrojů při řešení úloh byly ve výuce uplatňovány spíše výjimečně. (4.2)
– Ve výuce bylo sebehodnocení a formativní hodnocení žáků realizováno v omezené míře.
  Prostor v závěru výuky nebyl dostatečně využíván ke shrnutí a utřídění učiva,
  což omezovalo možnosti získání zpětné vazby o míře jeho zvládnutí a porozumění
  ze strany žáků. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Posílit nastavení vnitřních pravidel a kontrolních procesů tak, aby efektivně podporovaly
  řízení školy v souladu s platnými právními předpisy. Provést revizi vnitřních předpisů
  a organizačních opatření.
– Systematicky rozvíjet začleňování aktivit zaměřených na kritické myšlení, komunikač ní
  dovednosti a formování postojů žáků do výuky napříč předměty a ročníky.
– Využívat metody aktivního učení podporujícího              argumentaci,   diskusi,   práci
  s informacemi a reflexi vlastních názorů.
– Systematicky rozvíjet využívání sebehodnocení a formativního hodnocení, věnovat
  pozornost závěru výuky a efektivně využít čas ke shrnutí klíčových poznatků, utřídění
  učiva a získání zpětné vazby o jeho pochopení.
– Posílit systém sledování vzdělávacích výsledků s důrazem na včasné rozpoznání obtíží
  u jednotlivých žáků.
– Podpořit rozvoj otevřené a respektující komunikace mezi pedagogy a žáky
  např. prostřednictvím cílených metodických setkání, sdílením příkladů dobré praxe
  nebo zapojením tématu do dalšího profesního rozvoje pedagogů.
– Zvážit možnost zpracování samostatných školních vzdělávacích programů pro jednotlivá
  zaměření.



                                            6/8
                                 Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 7 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Školní vzdělávací program platný ve školním roce 2025/2026
 2.   Rozvrh vyučovacích hodin platný ve školním roce 2025/2026
 3.   Třídní knihy vedené ve školním roce 2025/2026 (vzorek)
 4.   Školní matrika žáků vedená ve školním roce 2025/2026 (vzorek)
 5.   Doklady o dosaženém vzdělání pedagogických pracovníků školy (vzorek)
 6.   Koncepce rozvoje Střední průmyslové školy stavební, Havířov, p. o., 2024-2026
 7.   Výroční zpráva o činnosti školy za školní rok 2024/2025
 8.   Plán práce na školní rok 2025/2026
 9.   Dokumentace k plánu dalšího vzdělávání pedagogických pracovníků vedená
      ve školním roce 2025/2026 (vzorek)
10.   Plán kontrolní a hospitační činnosti pro školní rok 2025/2026
11.   Hospitační záznamy za školní roky 2024/2025 a 2025/2026 (vzorek)
12.   Zápisy z jednání pedagogické rady, zápisy a roční zprávy z předmětových komisí
      vedené ve školním roce 2024/2025 a 2025/2026 (vzorek)
13.   Dokumentace ke školnímu poradenskému pracovišti vedená ve školním
      roce 2025/2026 (vzorek)
14.   Dokumentace o zabezpečení praktického vyučování platná ve školním
      roce 2025/2026 (vzorek)
15.   Zápis z jednání s ředitelem školy ke školnímu vzdělávacímu programu
      ze dne 6. 11. 2025
16.   Dokumentace vztahující se k finančním podmínkám školy a zajištění bezpečnosti
      a ochrany zdraví žáků vedená ve školním roce 2025/2026 (vzorek)
17.   Smlouva o zabezpečení školního stravování vč. dodatků platná ve školním
      roce 2025/2026




                                         7/8
                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Mgr. Sylva Kyselová, Ph.D., MBA, školní inspektorka, vedoucí inspekčního týmu
 Mgr. et Mgr. Gabriela Guziurová Tomiczková, školní inspektorka
 Ing. Libor Jedlička, školní inspektor
 Mgr. Adéla Kulová, školní inspektorka
 Mgr. Lenka Wollná, školní inspektorka
 Ing. Klára Kudlíková, kontrolní pracovnice
12. 11. 2025




                                         8/8
