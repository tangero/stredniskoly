                                  Česká školní inspekce
                                   Plzeňský inspektorát
                               Koperníkova 26, 301 00 Plzeň
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIP-81/25-P
                                       Sp. zn. ČŠIP-S-29/25-P


Název                               Gymnázium, Plzeň, Mikulášské nám. 23
Sídlo                               Mikulášské nám. 23, 326 00 Plzeň
E-mail                              kontakt@mikulasske.cz
IČO                                 49 778 145
Identifikátor                       600 009 556
Právní forma                        příspěvková organizace
Zastupující                         Mgr. Jan Hosnedl
Zřizovatel                          Plzeňský kraj
Místo inspekční činnosti            Mikulášské nám. 23, Plzeň
Inspekční činnost na místě          3. 2. 2025 − 6. 2. 2025

Inspekční činnost byla zahájena předložením pověření k inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání poskytovaného podle
§ 174 odst. 2 písm. b) zákona č. 561/2004 Sb., o předškolním, základním, středním, vyšším
odborném a jiném vzdělávání (školský zákon), ve znění pozdějších předpisů, zjišťová ní
a hodnocení naplňování školních vzdělávacích programů podle § 174 odst. 2 písm. c)
školského zákona.


                                         Charakteristika
Právnická osoba Gymnázium, Plzeň, Mikulášské nám. 23 (dále „gymnázium“ nebo „škola")
poskytuje v denní formě osmileté, šestileté a čtyřleté střední vzdělávání s maturitní
zkouškou, v distanční formě čtyřleté střední vzdělávání s maturitní zkouškou.
V době inspekční činnosti škola vykázala 735 žáků ve 24 třídách, z nichž bylo devět tříd
osmiletého, šest šestiletého a devět tříd čtyřletého gymnázia. V distanční formě bylo zapsáno
15 žáků. V gymnáziu se vzdělávalo 17 žáků se speciálními vzdělávacími potřebami
na základě doporučení školských poradenských zařízení, z toho dva mimořádně nadaní.
Škola evidovala 18 žáků s odlišným mateřským jazykem bez jazykové bariéry.
Vzdělávání je poskytováno podle školních vzdělávacích programů Vzdělání – brána
do života se zaměřením na matematiku a přírodní vědy, podle něhož jsou vzděláváni žáci 13
tříd, a Vzdělání – brána do života se všeobecným zaměřením ve zbývajících třídách. Využití
časové dotace je posíleno funkčním dělením tříd na výuku části hodin některých předmětů,
zejména matematiky, českého jazyka a literatury, některých přírodovědných předmětů
i informatiky a výpočetní techniky. Nabídka povinně volitelných předmětů umožňuje žákům
profilovat vzdělávání ve shodě se svými zájmy a s ohledem na další studijní či profesní
cestu.
Školní stravování je zajištěno pro žáky nižšího gymnázia ve vlastní školní jídelně – výdejně,
pro žáky vyššího gymnázia v jídelně blízké střední školy.


                         Hodnocení podmínek vzdělávání
Ředitel školy (dále i „ředitel“) začal pracovat ve vedoucí pozici od srpna 2024. Při řízení
vychází z koncepce dalšího rozvoje s názvem Tradice, stabilizace, perspektiva, v níž
s využitím SWOT analýzy věcně a střízlivě popsal silné a slabé stránky i hrozby. V části
Perspektiva realisticky stanovil příležitosti rozvoje a z nich plynoucí kroky pro
bezprostřední i delší časový horizont. Deklaruje navázání na tradici prohloubené výuky
matematiky a přírodovědných předmětů a současně velmi dobrých žákovských výsledků
vzdělávání. K jeho prioritám patří konsolidace řízení, což koncipuje jako nastavení
základních pravidel pro fungování gymnázia, monitorování kvality vyučování s provazbou
na další vzdělávání pedagogů. K navazujícím cílům patří podpora moderních trendů
ve výuce, jazykového vzdělávání, rozvoj kulturního i sociálního klimatu školy,
prohlubování spolupráce s partnery aj. Ředitel s vizí seznámil své zástupce i celý
pedagogický sbor. Během inspekční činnosti bylo evidentní, že začal realizovat prioritní
kroky (pravidla fungování, monitoring vzdělávání, plánování školicích akcí pro pedagogy)
a že pedagogové jeho působení většinově akceptují.
Po nástupu do funkce ředitel zahájil spolupráci se zástupci předcházejícího ředitele školy
pro jejich detailní znalost prostředí, dlouholeté pedagogické zkušenosti a organizač ní
schopnosti. Navázaná úzká spolupráce, každodenní komunikace a racionální rozdělení
kompetencí vytvářejí předpoklad pro hladké fungování školy. Vnitřní komunikace i přenos
informací vůči aktérům vzdělávání jsou zajištěny. Kontrolní systém se vztahuje ke všem
oblastem chodu školy a je dodržován. Formální nedostatky ve vedení povinné dokumentace
byly odstraněny v průběhu inspekční činnosti. Ředitel zahájil sledování kvality vzdělává ní,
pověřil jím rovněž své zástupce. Více než třicet předložených hospitačních záznamů vedení
školy průkazně mapuje kvalitu výuky ve škole, dokládá sjednocená hlediska sledování
a velmi dobrou odbornou úroveň vzdělávání.
V gymnáziu je zřízeno 13 předmětových komisí, v jejichž čele stojí zkušení a respektovaní
pedagogové. Učitelé se scházejí k jednání dle pevného časového harmonogramu i operativně
podle potřeby. Projednávají naplňování školních vzdělávacích programů, organizac i
maturitní zkoušky, aktualizaci výukových materiálů, volbu aktivit pro obohacení obsahu
vzdělávání a zapojování žáků do soutěží. Zabývají se rovněž sdílením zajímavých metod,
výběrem vhodných školení i přenosem z nich, diskutují o dosažené úrovni žákovských


                                            2/9
výsledků. Vedoucí předmětových komisí byli též pověřeni sledováním kvality výuky
ve svém úseku, z něhož pořizují písemný záznam. O všech zjištěních z činnosti své sekce
komunikují v nastaveném intervalu s vedením školy, zajišťují i přenos informací k učitelům,
stali se faktickou součástí širšího vedení školy. Další inovací je výzva k vzájemným
hospitacím mezi učiteli, které byly v masivní míře započaty. Nově nastavené způsoby práce
v předmětových komisích přispívají ke zkvalitnění vzdělávání i transparentnosti správy
školy.
Početný pedagogický sbor, který prochází přirozenou personální obměnou, je stabilní
a odborně kvalifikovaný. Plán dalšího vzdělávání pedagogických pracovníků pro školní rok
2024/2025 vychází z analýzy potřeb školy jako celku i učitelského sboru. Byla doložena
série realizovaných akcí pro všechny, nebo pro příslušnou část pedagogů. Hlavními tématy
byla bezpečnost, duševní hygiena, úvod do formativního hodnocení i proškolení
ve funkcionalitě používané online platformy. Jsou naplánována další rozsáhlejší školení
(vztahová rovina mezi učitelem a žákem, formativní hodnocení). Školicí akce pro rozvoj
předmětové odbornosti si učitelé volí individuálně, eventuálně po domluvě v předmětové
komisi.
Z dotazníkového šetření České školní inspekce, které bylo v době inspekční činnosti
zadávané pedagogům a žákům, vyplývá, že většina učitelů hodnotí pozitivně dopad zpětné
vazby od vedení i kolegů na svoji práci. Dalším průběžným ukazatelem, jenž dokládá stav
aktuálního klimatu v pedagogickém sboru, představuje skutečnost, že převaha dotazovanýc h
hodnotí kladně interakci mezi vedením a pedagogy (poskytování zpětné vazby, navrhová ní
změn, rozporování kroků vedení, řešení neshod, kontinuální spolupráce).
Služby školního poradenského pracoviště zajišťuje výchovná poradkyně, školní speciální
pedagožka, psycholožka a metodička prevence. Poskytují konzultace žákům, pedagogům
i zákonným zástupcům, zabývají se péčí o žáky s potřebou podpory, o žáky nadané
a prevencí rizikového chování. Ve spolupráci s dalšími pedagogy (především třídními
učiteli) pomáhají se směřováním žáků k optimálnímu výběru navazující vzdělávac í
či profesní cesty. Tým se pravidelně jednou měsíčně schází, nově také za účasti ředitele
školy.
Prostory školy jsou vzhledem ke zvyšujícímu se počtu žáků a potažmo tříd využívá ny
v maximální míře jak v úrovni odborných a kmenových učeben, tak v zázemí pro tělesnou
výchovu. Interiéry školy jsou pečlivě udržovány, místnosti v suterénu však vyžadují sanaci
z důvodu dlouhodobé vlhkosti. Gymnázium disponuje přiměřeným množstvím výukovýc h
pomůcek a digitální techniky. Koordinovaný nákup licencí výukových aplikací by přispěl
k vyšší implementaci inovativních trendů do vzdělávání.
Pravidla pro zajištění bezpečnosti žáků jsou vymezena v dokumentech školy a všichni aktéři
dbají na jejich dodržování.
Vedle finančních zdrojů ze státního rozpočtu určených pro přímé náklady na vzdělává ní
a příspěvku od zřizovatele na provoz, škola vyhledává další zdroje příjmů z vyhláše nýc h
dotací nebo grantů. Tyto prostředky jsou využity zejména na podporu výchovně vzdělávac í
činnosti (rodilí mluvčí ve výuce cizích jazyků, tandemová výuka), dalšího vzdělává ní
pedagogů, činnost školního poradenského pracoviště i pro zlepšení materiálního vybavení
školy.




                                           3/9
                          Hodnocení průběhu vzdělávání
Sledované hodiny matematiky měly ve většině promyšlenou strukturu s jasným stanovením
cíle a tématu, byly organizačně a metodicky dobře připravené a zvládnuté. Vzdělávac í
strategie obvykle rozvíjely vědomosti a dovednosti žáků, odpovídaly charakteru probíraného
učiva i věku žáků a ve vyšších ročnících cíleně směřovaly k přípravě na maturitní zkoušku.
Většina hospitovaných hodin probíhala v příznivé pracovní atmosféře podporující učení.
Pozornost byla věnována pochopení, osvojování a procvičování učiva. Kvalita výuky byla
ovlivněna pedagogickými i odbornými zkušenostmi vyučujících a jejich zaujetím pro
vyučovaný předmět. Žáci dodržovali pravidla přirozené komunikace s učiteli a respektovali
stanovené postupy práce. Vyučující často uplatňovali frontální formu výuky v kombinaci
s metodicky dobře zvládnutým řízeným rozhovorem a samostatnou prací žáků. V menší míře
byly využity kooperativní formy práce (párová a skupinová). Žáci měli dostatečný prostor
pro komunikaci, nebáli se dotazovat a diskutovat k probíranému učivu. Během výuky
dostávali zpětnou vazbu využitelnou k jejich dalšímu učení. Ojediněle kvalitu vzdělává ní
snižovala monotónnost zadaných činností a nízká náročnost úloh. Ve všech sledovanýc h
hodinách byli žáci vedeni k dodržování odborné terminologie. Efektivní byla i práce
s chybou. Pro zvýraznění názornosti byl v jedné hodině zdařile využit software GeoGebra.
Chybějící diferenciace nevytvářela příležitosti pro výraznější uplatnění nadaných žáků
a využití jejich potenciálu bezprostředně v průběhu hodin. Pouze v menší části sledovanýc h
hodin byli žáci zapojeni do závěrečného vyhodnocení vzhledem ke stanoveným cílům.
Výuka přírodovědných předmětů probíhala nejčastěji frontálně a názorně, s vysokou mírou
odbornosti. Vyučující ve výuce vykládali učivo, nebo je nechávali žáky vyvozovat v řízené
diskusi. Komunikace mezi žáky a učiteli ve většině případů probíhala na velmi dobré úrovni.
Méně byly pozorovány skupinové formy výuky a rozvoj komunikace mezi žáky. Učivo bylo
žákům zpravidla předkládáno, žáci ve většině hodin nebyli systematicky vedeni
k vyhledávání, třídění a analyzování informací z různých zdrojů. Žáci dostávají nejčastěji
zpětnou vazbu od učitelů prostřednictvím testů, které doplňuje ústní zkoušení. Převaha
pozorovaných hodin nebyla efektivně zhodnocena žáky, ani učitelem, chyběla důležitá
zpětná vazba, která by pomohla zacílit a individualizovat budoucí výuku podle aktuálníc h
potřeb žáků.
Ve většině sledovaných hodin českého jazyka a literatury, dějepisu a základů společenských
věd žáci respektovali pokyny pedagogů a dodržovali pravidla práce. Vyučující často volili
promyšlenou motivaci, používali názorné didaktické pomůcky, pro procvičení látky
připravovali pracovní listy nebo zajímavé texty. Výukové materiály a prezentace často
sdíleli se žáky na společném úložišti. Malou pozornost vyučující věnovali práci s cílem
hodiny. Obvykle jej pouze sdělili, nikdy jej však nevyhodnotili. Výrazným společným rysem
hospitovaných hodin byla dominantní role učitele při frontální výuce, výklad byl doplňován
řízeným rozhovorem se žáky. Ti byli podporováni v hledání souvislostí, vedeni ke korektní
argumentaci a kultivovanému obhajování vlastního názoru. V několika hodinách bylo
zaznamenáno využití kooperativních forem. Žáci prokazovali velmi dobré schopnosti
spolupracovat i diskutovat ve dvojicích při plnění zadaných úkolů, většinou k procvičení
nového učiva, jindy bylo cílem aktivit zjišťování úrovně znalostí žáků. Skupinová práce byla
zařazována jen ojediněle, příkladem vhodného využití byla hodina literatury, při níž žáci
ve skupinách tvořili kreativní texty na vlastní zvolené motivy. Naopak neefektivní využití
kooperace ve dvojicích při minimálních pokynech bylo sledováno při hodině dějepisu, kdy
jediným cílem bylo vytvoření tajenky po samostatném přečtení a pochopení nové látky
v učebnici. V části hodin byla účelně využita didaktická technika k prezentačním účelům,
pro zvýšení názornosti či k ověření pochopení jazykových a literárních pojmů. V několika


                                            4/9
hodinách s ní pracovali sami žáci, vyhledávali však pouze na pokyn učitelů konkrétní
informace, práce se zdroji informací, jejich tříděním a ověřováním sledována nebyla. Úkoly
byly zadávané jednotně pro všechny žáky, bez ohledu na jejich náročnost. Všichni
pedagogové v průběhu hodin hodnotili individuální výkony, minimální prostor byl však
poskytnut žákům k sebehodnocení či vzájemnému hodnocení. V závěrech hodin nebyl
posun žáků vyhodnocován, hodnocení ze strany učitelů nemělo formativní charakter.
Výuka anglického, francouzského a německého jazyka probíhala v klidné pracovní
atmosféře, z metodického i organizačního hlediska byla bezproblémově vedena. Instrukce
k činnostem a komunikace probíhaly zpravidla v cílovém jazyce. Hodiny se vyznačo va ly
vhodnou stavbou, v níž byly uskutečňovány zajímavé aktivity. Vyučující rozvíjeli slovní
zásobu, upevňovali mluvnické struktury ústní i písemnou formou, realizovali poslechová
cvičení. Samozřejmou součástí téměř všech hodin bylo vytváření příležitostí pro nácvik
komunikace prostřednictvím párové či skupinové žákovské interakce. Žáci se chovali
ukázněně, zapojovali se soustavně a se zájmem, zvláště v anglickém jazyce prokazovali
vysokou úroveň komunikativních dovedností. Sledovaným hodinám cizích jazyků
povětšinou chyběl didaktický závěr, žáci dostávali minimální prostor pro své vyjádření
k průběhu vzdělávání či zhodnocení vlastního pokroku.


                         Hodnocení výsledků vzdělávání
Pravidla pro hodnocení výsledků vzdělávání a chování žáků jsou obecně stanovena
ve školním řádu, přístup učitelů k hodnocení je specifikován a sjednocován v rámci
předmětových komisí. Pedagogové sledují výsledky vzdělávání žáků s využitím
standardních hodnoticích nástrojů (pozorování, testy, písemné práce, ústní prověřování
i práce komplexnějšího charakteru). Monitorovány jsou rovněž související oblasti, kterými
jsou školní docházka žáků a jejich chování, klima žákovských kolektivů i zapojování
do soutěží. Interní evaluace výsledků vzdělávání má podobu srovnávacích testů
z matematiky a cizích jazyků především na začátku, v případě matematiky i v průběhu
studia.
Studijní předpoklady žáků pozitivně ovlivňují jejich velmi dobré výsledky vzdělává ní.
Každoročně počet zájemců o studium násobně převyšuje počet přijímaných, nejvíce
v osmiletém vzdělávacím programu. Ve školním roce 2023/2024 téměř 50 % žáků prospělo
s vyznamenáním, neprospělo nebo nebylo hodnoceno zhruba 1 % žáků. Tito jedinci buď
opakují ročník, nebo pokračují ve vzdělávání v jiné střední škole. Výsledky externího
testování dokládají velmi dobrou úroveň vzdělávání, ve všech testovaných oblastech
v každém období dosáhli žáci školy výborné úrovně. (Ve školních rocích 2021/2022
a 2022/2023 byla realizována tři šetření, a to z českého jazyka, matematiky, fyzik y,
francouzského a německého jazyka pro žáky posledního ročníku nižšího gymná zia,
z přírodovědné a čtenářské gramotnosti pro žáky vyššího gymnázia.) Dalším ukazatele m
kvalitního vzdělávání jsou výsledky u maturitní zkoušky. Ve školním roce 2023/2024
přibližně polovina žáků složila maturitní zkoušku s vyznamenáním, všichni prospěli,
přičemž zhruba 60 % žáků skládá každoročně zkoušku z matematiky většinou ve společné,
někteří z nich i v profilové části maturitní zkoušky.
Na výchovné poradenství je ve škole kladen velký důraz. Výchovná poradkyně vede
evidenci žáků se speciálními vzdělávacími potřebami a poskytuje účinnou metodickou
podporu ostatním pedagogům, žákům i jejich zákonným zástupcům v podobě konzultac í
konkrétních vzdělávacích problémů. O řešení vzdělávacích i výchovných problémů žáků
se pedagogický sbor průběžně informuje, jsou projednávány potřebné strategie, infor mace


                                           5/9
o žácích jsou sdíleny na společném interním úložišti. Žáci zařazení do systému podpory jsou
pedagogy průběžně sledováni, pravidelně probíhá také vyhodnocování poskytovanýc h
podpůrných opatření ve spolupráci s poradenskými zařízeními. Podporováni jsou žáci také
formou plánu pedagogické podpory a ve spolupráci s třídními učiteli i ostatními vyučujíc ími
také nadaní žáci formou individuálních studijních plánů a zapojováním do projektů (např.
Podpora talentů Plzeňského kraje: GoHigher). Preventivní, diagnostická a terapeutická
činnost je realizována u žáků s rizikovými faktory (přítomnost specifické poruchy učení
a chování, psychické onemocnění, kulturní odlišnosti nebo sociální vyloučenost). Školní
speciální pedagožka provádí ve škole individuální i skupinovou diagnostiku, věnuje se péči
o žáky s výukovými a výchovnými obtížemi, jedná se žáky i jejich zákonnými zástupci,
koordinuje svou činnost se školní psycholožkou. Ta se věnuje především žákům s projevy
úzkostně depresivního chování, poskytuje jim individuální péči a konzultuje s nimi možnost
pomoci externích odborníků.
Školní poradenské pracoviště se rovněž věnuje tvorbě a implementaci preventivníc h
strategií. Tyto postupy cílí především na prevenci šikany a budování pozitivního klimatu.
Program prevence šikany je pedagogům prezentován na začátku každého školního roku
a klíčovým nástrojem jsou třídnické hodiny, jež probíhají jednou za 14 dní pod vedením
třídních učitelů a v některých případech i metodičky prevence nebo školní psycholožk y.
Důležitou součástí je nastavení třídních pravidel, která vznikají ve spolupráci s třídními
učiteli a žáky, a realizace dalších preventivních aktivit v kooperaci s externisty. V případě
výskytu vztahových problémů je ve třídních kolektivech realizována sociometr ie.
Gymnázium pořádá adaptační kurzy pro žáky prvních ročníků. Škola se také zaměřuje
na podporu žáků ohrožených školním neúspěchem, pro které je vypracován program
opatření. Ve škole je zřízena schránka důvěry, pro přenos informací je využíván i Instagram
a platforma MS Teams. Důležitá je rovněž průběžná spolupráce všech pedagogů se členkami
školního poradenského pracoviště. Z dotazníkových šetření, které zadávala Česká školní
inspekce žákům v době inspekční činnosti, vyplynulo, že více než polovina z nich vnímá
neshody mezi učiteli a žáky a mezi spolužáky navzájem jako spíše neřešené. Na základě
hospitované výuky bylo zjištěno, že žáci dostávají velmi malý prostor pro vlastní vyjádření
ke vzdělávacímu procesu.
Školní parlament nabízí možnost podílet se na veřejném dění v prostoru gymnázia, jeho
prostřednictvím si žáci osvojují demokratické principy, učí se komunikovat a řešit různorodá
témata a situace. Jednání školního parlamentu probíhají nově za účasti ředitele.
Gymnázium se prezentuje jako moderní vzdělávací instituce s dlouhou tradicí, kvalitním
zázemím i výbornou dopravní dostupností. Škola podporuje kreativitu a zapojení žáků
prostřednictvím kulturních, vzdělávacích a sportovních aktivit, jako jsou vánoční koncerty,
exkurze či účast na Dnech vědy a techniky. Škola pořádá každoročně Plzeňskou
přednáškovou noc (PLNOC), čímž umožňuje žákům sdílet své znalosti a nadšení pro vědu,
techniku či volnočasové aktivity. Tato akce posiluje organizační schopnosti žáků
a podporuje jejich zájem o vzdělávání i komunitní zapojení. Gymnázium organizuje tři
fyzikální kroužky a kroužek astronomie pro podporu talentovaných žáků s hlubším zájmem
o fyziku a také pořádá přírodovědný kroužek pro dvě partnerské školy. Škola připravuje
matematickou soutěž "MaSo" a týmovou matematickou soutěž pro žáky 6. až 9. ročníků
základních škol a odpovídajících ročníků víceletých gymnázií, čímž podporuje zájem
o přírodovědné a technické vzdělávání.
Partnerství školy zahrnují účast v projektu Vzdělávání 4.0, mezinárodní spolupráci
s gymnázii v Německu a Francii, výměnné pobyty žáků v rámci programu AFS a projektu
Euregio Egrensis. Tato partnerství přispívají k rozvoji jazykových dovedností a kultur ního



                                            6/9
povědomí žáků. Spolupráce s univerzitami a firmami podporuje technické vzdělávání, což
dokládají úspěchy žáků v soutěžích. Tyto aktivity významně obohacují vzdělávací nabídku
gymnázia, rozvíjejí mezinárodní perspektivu žáků a posilují jejich kreativitu, dovednosti
a komunitní vazby.
Gymnázium se aktivně účastní různých soutěží na regionální, celostátní i mezinárod ní
úrovni. Žáci pravidelně reprezentují školu v předmětových olympiádách, kde dosahují
vynikajících výsledků. V rámci technických projektů vytvořili např. projekt Smart
Aquarium, který byl oceněn redakcí časopisu Praktická elektronika pro svou originalitu,
způsob zpracování, plán dalšího vývoje a praktický přínos. Žáci dosahují rovněž úspěchů
ve sportovních i uměleckých soutěžích, umístili se na devátém místě v celostátním kole
Mediální olympiády. Mimořádným úspěchem je účast žákyně školy v týmu LASAR (Laser
Satellite Recovery) ve finále prestižní mezinárodní soutěže Conrad Challenge, pořádané
NASA. Tým LASAR zvítězil ve dvou kategoriích a stal se prvním českým finalisto u
v historii soutěže.


                                         Závěry
Vývoj školy
– Došlo ke změně ve vedení gymnázia: ředitel školy byl jmenován do vedoucí pozice
  s účinností od 1. srpna 2024. Dochází k přirozené obměně pedagogického sboru.
– Od inspekční činnosti v roce 2018 vzrostl počet žáků v denní formě vzdělávání, a to z 659
  na 735, s čímž souvisí i zvýšení počtu tříd o dvě.
– Bylo zahájeno intenzivní monitorování kvality vzdělávacího procesu ředitelem školy,
  jeho zástupci a předsedy předmětových komisí, kteří se stali součástí širšího vedení
  gymnázia. Učitelé uskutečňují vzájemné hospitace.
– Ve vztahu k potřebám pedagogů a požadavkům na vzdělávání byl nastaven plán dalšího
  vzdělávání, který se postupně realizuje.
– Škola nově čerpá finanční prostředky z dostupných projektů a grantů pro rozvoj
  a obohacení vzdělávání.
– Za podpory zřizovatele byla ve školním roce 2024/2025 otevřena školní jídelna –
  výdejna.
Silné stránky
– Ředitel školy analyzoval situaci v gymnáziu, vypracoval realistickou koncepci rozvoje,
  která reflektuje komplexně jeho potřeby. S vizí seznámil své zástupce a pedagogy.
  Postupně zavádí opatření ke konsolidaci, což konkrétně znamená fungování školy podle
  jasných pravidel, vytváření partnerských vztahů na všech úrovních, monitorování kvality
  vzdělávání a navazující další vzdělávání pedagogů. (1.1)
– Žáci školy dosahují stabilně velmi dobrých průběžných i celkových výsledků vzdělává ní.
  Hojná je jejich účast v široké řadě soutěží napříč předměty, v nichž dosahují
  i mimořádných úspěchů. Jsou úspěšní v přijímacím řízení do navazujícího studia. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz




                                            7/9
Slabé stránky (oblasti ke zlepšení)
– Sledovaná výuka se vyznačovala většinovým využíváním frontální formy práce.
  Vytváření příležitostí pro žákovskou interakci bylo zaznamenáno v nižší míře, stejně jako
  jejich vedení k práci s různými zdroji informací. Diferenciace podle tempa, úrovně či
  na základě různé kognitivní náročnosti úloh byla uplatněna zřídka. Vyhodnocování cíle
  vzdělávání, zapojování žáků do procesu hodnocení přínosu vyučování a vlastního
  pokroku probíhalo ojediněle. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Nastavit a pravidelně dodržovat kontrolní mechanismy ve vztahu k vedení povinné školní
  dokumentace a jejímu souladu s příslušnými právními předpisy.
– Ke zjištěným závěrům hospitační činnosti formulovat konkrétní opatření, ověřovat jejich
  dopad.
– Vyzdvihnout metodicky zdatné pedagogy a inovátory, do jejich hodin směřovat kolegy
  na náslechy, a to i nad rámec předmětových specializací učitelů.
– Ve výuce cíleně podporovat aktivitu žáků, jejich vzájemnou interaktivitu, kritický
  přístup, prohlubovat schopnost pracovat se zdroji informací. Vytvářet žákům prostor pro
  vyjádření k vlastnímu vzdělávání. Umožnit volbu úloh, zohledňovat individuální pokrok.
– Nadále zefektivňovat prevenci rizikového chování, zaměřit náplň třídnických hodin
  na pěstování prosociálních vztahů, zvládání stresu, zdravou životosprávu i etické vztahy
  v kyberprostoru.
– Nastavit účinné preventivní postupy pro řešení kyberšikany.
– Koordinovat nákup výukových aplikací pro zpestření a individualizaci výuky.
– Revidovat vnitřní režim školy s ohledem na psychohygienu žáků i učitelů, přezkoumat
  časové rozvržení vyučovacích hodin a přestávek.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Jmenování na vedoucí pracovní místo ředitele s účinností od 1. srpna 2024 na základě
      výsledků konkurzního řízení ze dne 28. května 2024
 2.   Osvědčení ředitele školy o absolvování Studia pro vedoucí pedagogické pracovníky
      z 31. 7. 2017, vydala Univerzita Karlova



                                            8/9
 3.   Další dokumentace školy podle § 28 odst. 1 školského zákona platná v tomto školním
      roce


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Alena Wirthová, školní inspektorka, vedoucí inspekčního týmu
 Mgr. Jana Bervidová, školní inspektorka
 Mgr. Pavel Janča, školní inspektor
 Mgr. Kristýna Šimůnková, školní inspektorka
 Mgr. Miroslava Vlčková, školní inspektorka
 Ing. Monika Zelená, kontrolní pracovnice


5. 3. 2025




                                          9/9
