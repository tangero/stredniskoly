                                Česká školní inspekce
                                Liberecký inspektorát
                          Masarykova 801/28, 460 01 Liberec
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIL-1251/24-L
                                       Sp. zn. ČŠIL-S-241/24 L


Název                               Gymnázium, Česká Lípa, Žitavská 2969, příspěvková
                                    organizace
Sídlo                               Žitavská 2969, 470 06 Česká Lípa
E-mail                              gym-cl@gym-cl.cz
IČO                                 62 237 004
Identifikátor                       600 009 998
Právní forma                        příspěvková organizace
Ředitel školy                       Mgr. Michal Kosina
Zřizovatel                          Liberecký kraj
Místo inspekční činnosti            Žitavská 2969, Česká Lípa
Inspekční činnost na místě          26. 11. 2024 − 28. 11. 2024

Inspekční činnost byla zahájena předložením pověření k inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání, naplňování školního
vzdělávacího programu a jeho souladu s právními předpisy, případně s rámcovým
vzdělávacím programem podle § 174 odst. 2 zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.


                                         Charakteristika
Gymnázium, Česká Lípa, Žitavská 2969, příspěvková organizace (dále „škola“) poskytuje
gymnaziální vzdělání s nejvyšším povoleným počtem 600 žáků a školní stravování
pro nejvýše 600 strávníků. K datu inspekční činnosti se ve škole vzdělávalo 463 žáků v denní
formě vzdělávání, z toho 231 v oboru vzdělání 79-41-K/41 Gymnázium (čtyřleté)
a 232 v oboru vzdělání 79-41-K/81 Gymnázium (osmileté). V aktuálním školním roce škola
eviduje 14 žáků se speciálními vzdělávacími potřebami a 21 žáků s odlišným mateřským
jazykem. Dvěma žákům povolil ředitel školy vzdělávání podle individuálního vzdělávac ího
plánu z jiných závažných důvodů.


                         Hodnocení podmínek vzdělávání
Ředitel školy působí ve vedoucí funkci od září 2023, s institucí je dlouhodobě profesně spjat
a účinně využívá znalost prostředí i specifik školy. Část svých kompetencí efektivně
delegoval na své zástupce, s nimiž tvoří dobře spolupracující tým. Ve své koncepci řízení
školy navazuje na dlouhodobě naplňovanou vizi předchozího vedení zaměřenou na zajištění
vysoké odbornosti pedagogů a umožnění profilace žáků pro úspěšný přechod na různé typy
vysokých škol. Monitorování úrovně pedagogického procesu probíhá komplexně ,
včetně využití dotazníků pro pedagogy, žáky i jejich zákonné zástupce. Vzájemná
komunikace všech účastníků vzdělávání probíhá zejména prostřednictvím školního
elektronického informačního systému. Zjištění inspekčního týmu dokládá vysokou míru
sounáležitosti pedagogů i žáků se školou, která se projevuje příznivou atmosférou
pro vzdělávání.
Širší propojení obsahově příbuzných vyučovacích předmětů v rámci metodických orgánů
umožňuje účinnou koordinaci mezipředmětových vazeb a participaci pedagogů na chodu
školy. Týmová práce některých z nich vytváří vhodnou platformu pro postupnou změnu
pedagogického stylu, zahrnující rozvoj kritického myšlení nebo využití vzájemného učení
či žákovského hodnocení.
Dlouhodobě stabilní pedagogický sbor je tvořený převážně zkušenými, odborně
kvalifikovanými učiteli. Jejich erudice má pozitivní vliv na výchovu a vzdělávání žáků, např.
v oblasti výchovného poradenství, prevence rizikového chování nebo využívá ní
informačních a komunikačních technologií. Plán dalšího vzdělávání pedagogickýc h
pracovníků se v aktuálním školním roce zaměřuje na oborové semináře, podporu projektové
činnosti a studium ke splnění kvalifikačních předpokladů vedení. Je utvářen podle potřeb
a finančních možností školy s ohledem na preference jednotlivých pedagogů, jeho
nedostatkem je absence vzdělávání zaměřeného na didakticko-metodické aspekty výuky.
Ekonomická stabilita a promyšlené hospodaření školy zajišťuje plynulý chod organizace
v oblasti provozu i výchovně vzdělávacího procesu. Přínosný je současný trend
vícezdrojového financování, především zapojení školy do projektů spolufinancova nýc h
Evropskou unií. Postupně se daří zlepšovat materiální podmínky pro vzdělávání, např.
modernizovat a nově vybavit laboratoře pro chemii a biologii, získávat nové digitá lní
technologie, zajišťovat potřebnou personální podporu žákům (doučování) nebo další
vzdělávání pedagogických pracovníků.
Celý komplex školní budovy působí čistě, moderně a esteticky. Kromě kmenových tříd
se žáci vzdělávají v jazykových, počítačových a dalších odborných učebnách a laboratořích.
Škola využila rozlehlá prostranství na chodbách a pro žáky vytvořila relaxační koutky
s malými knihovnami, pingpongovým stolem i prostory pro setkávání. Pro přípravu žáků
na výuku jsou zpřístupněny studovny. Jedna je určena pro vzájemnou komunikaci a další,
tzv. tichá, s notebooky a připojením na internet pro samostudium. Žáci zde nastavená
pravidla respektují. Škola je dostatečně vybavena informační a komunikační technikou,
dostupnou ve všech třídách, i mobilní digitální učebnou s notebooky, určenými
i pro zápůjčku žákům. V současnosti nelze využívat pro výuku tělesné výchovy venkovní


                                            2/7
hřiště, která jsou z hlediska bezpečnosti již nevyhovující.      K dispozici je tělocvič na
s lezeckou stěnou a posilovna.
Podmínky k zajištění bezpečnosti a ochrany zdraví jsou stanoveny ve školním řádu
i v provozních řádech odborných učeben, žáci jsou s nimi na začátku školního roku
a průběžně seznamováni. Případné úrazy žáků jsou evidovány a záznamy o úrazech
zpracovávány. Škola věnuje pozornost fyzickému bezpečí žáků, vstupní prostory zajistila
elektronickým systémem.


                          Hodnocení průběhu vzdělávání
Všechny sledované vyučovací hodiny probíhaly v příjemné pracovní atmosféře, učitelé
projevovali respekt k osobnosti žáků. Žáci dodržovali nastavená pravidla, byla u nich patrná
vlastní motivace k učení. Ve vyučovacích hodinách převažovala činnost učitele nad činností
žáků. Frontální forma výuky převážně kombinovala výklad doplněný důkladně připravenou
prezentací a samostatnou práci žáků, často s využitím kvalitních pracovních listů. Učitelé
se průběžně snažili udržovat se žáky kontakt prostřednictvím dílčích otázek, odpověď byla
většinou jednoslovná nebo si vyučující odpovídali sami. Odkazovali žáky na jejich
zkušenosti z předchozí výuky či z běžné praxe. Ojediněle bylo zaznamenáno přínosné
samostatné vyhledávání informací žáky v učebnici či s využitím internetových zdrojů.
Ve sledovaných hodinách bylo zřídka zaznamenáno zařazení řízené žákovské diskuze
na dané téma, která by podněcovala rozvíjení komunikačních dovedností a kritického
myšlení. Cílená a efektivní spolupráce žáků se objevovala jen výjimečně, její potenciál
pro rozvoj kooperačních kompetencí nebyl plnohodnotně využit. V průběhu samostatné
žákovské práce nechybělo motivační hodnocení, objevovala se i práce s chybou.
Dominantní role pedagoga ve vyšších ročnících umožňovala efektivní předávání vysokého
objemu informací, méně rozvíjela komunikativní kompetence a kreativitu žáků. Obsahová
náročnost odpovídala charakteru gymnaziálního vzdělávání.
Výuka cizích jazyků byla vedena téměř výhradně v cílovém jazyce. Žáci aktivně reagovali
na podněty pedagogů, jejich maximální aktivizaci zajišťovalo cílené střídání různých metod
a forem výuky. Účelné využití digitální techniky podporovalo rozvoj percepce. Volené
způsoby práce odpovídaly komplexní přípravě na maturitní zkoušku. Navštívená výuka
v nižších ročnících víceletého gymnázia byla přizpůsobena dané věkové skupině.
V navštívených hodinách chybělo stanovení cílů hodin, většinou bylo zaměněno s tématem
či obsahem hodiny. Nedocházelo tak v závěru k jeho účelnému vyhodnocení, poskytujíc ímu
kvalitní zpětnou vazbu všem zúčastněným. Nedostatečná byla diferenciace výuky s ohledem
na možnosti a studijní předpoklady jednotlivých žáků. Možnost samostatně volit úlohy
s různou kognitivní náročností a realisticky odhadovat své schopnosti zaznamenána nebyla.
V závěru hodin většinou nebyl ponechán prostor pro závěrečné zhodnocení hodiny ani
individuálního učebního pokroku jednotlivých žáků. Příležitostí pro učitele je efektivnějš í
hospodaření s časem a přenesení části aktivit ve vzdělávacím procesu na samotné žáky.


                          Hodnocení výsledků vzdělávání
Žáci jsou ke vzdělávání přijímáni na základě transparentních a nediskriminačních kritérií.
Pro přijetí jsou rozhodující výsledky uchazečů u jednotné přijímací zkoušky
(83 %), výsledky v předchozím vzdělávání a umístění v předmětových soutěžích



                                            3/7
a olympiádách. Škola dlouhodobě vykazuje významný převis počtu zájemců o studium
(čtyřletý obor o 70 %, osmiletý trojnásobný počet uchazečů).
Škola sleduje a vyhodnocuje vzdělávací výsledky žáků průběžně i na konci klasifikač níc h
období, a to na úrovni jednotlivých vyučujících i pedagogické rady. Zákonní zástupci
nezletilých žáků i rodiče zletilých žáků jsou o průběhu a výsledcích vzdělávání informo vá ni
prostřednictvím školního informačního systému a na pravidelně organizovaných třídníc h
schůzkách.
Tým školního poradenské pracoviště tvoří výchovný poradce, který je zároveň kariérovým
poradcem, a školní metodik prevence. Výchovný poradce podle doporučení školských
poradenských zařízení a ve spolupráci s pedagogy nastavuje podpůrná opatření, která jsou
cíleně vyhodnocována. Důraz je kladen na předcházení školní neúspěšnosti. Strategie
prevence je systematicky aplikována, vytipovaným žákům jsou nabízeny a poskytovány
individuální prostředky k eliminaci neúspěšnosti. Jedním z úkolů metodika prevence
je zajištění adaptačních pobytů pro první ročníky čtyřletého i osmiletého gymná zia.
Spolupráce s třídními učiteli a dalšími pedagogy zabývajícími se osobnostní výchovou
zvyšuje efektivitu pobytu. S žáky, nejen posledních ročníků, intenzivně pracuje kariérový
poradce ve spolupráci s úřadem práce nebo prostřednictvím besed s úspěšnými absolventy
gymnázia o možnostech dalšího vzdělávání či uplatnění na trhu práce. Účinná je spolupráce
se školním psychologem, který žákům poskytuje převážně individuální formu konzultací.
V posledních dvou školních letech prospělo na konci druhého pololetí s vyznamená ním
v průměru 42 % žáků. Neprospívající jsou zpravidla pouze jednotlivci. Dlouhodobě
nadprůměrné vzdělávací výsledky žáků v celorepublikovém srovnání jsou potvrzovány
i při externích testováních, do kterých se škola zapojuje.
Ve společné části maturitní zkoušky uspěli ve sledovaném období (od školního roku
2021/2022) všichni žáci, kteří byli k maturitní zkoušce přihlášení. Neúspěšnost žáků školy
(hrubá i čistá) v profilové části se pohybuje v řádech jednotek procent a je srovnatelná
s celorepublikovým průměrem. Neúspěšní žáci zpravidla uspějí při opravné zkoušce.
Podpora rozvoje nadání a specifických zájmů žáků je realizována prostřednictvím
volitelných předmětů a motivováním k účasti v předmětových soutěžích a olympiádác h.
Vysoký podíl žáků zapojených do soutěží různého zaměření a jejich úspěchy na krajské
i celostátní a, v mimořádných případech, i na mezinárodní úrovni jsou dokladem vysoké
motivace žáků ke vzdělávání (ve školním roce 2023/2024 např. stříbrná medaile
v mezinárodní soutěží Golden Fleece, 3. místo v mezinárodním kole soutěže Pohár vědy,
1. místo v celostátním kole soutěže v programování). K rozvoji jazykových kompetenci
žáků a jejich mobility přispívá úspěšné zapojení žáků do projektů v rámci Expo-Sciences
Internacional 2023, počínající spolupráce s Lycée Pierre-Gilles de Gennes nebo realizace
jazykových pobytů v zahraničí. Osobnostní rozvoj žáků pozitivně ovlivňuje jejich aktivní
zapojení do charitativních akcí či projektu společnosti Post Bellum. Prostor pro další
zlepšení nabízí systematická podpora rozvoje kompetencí souvisejícíc h se samostatnou
odbornou prací žáků, např. prostřednictvím Středoškolské odborné činnosti.
Škola sleduje a vyhodnocuje úspěšnost svých absolventů při přijímání k dalšímu vzdělává ní.
V posledních dvou školních letech jich pokračovalo ve studiu na některé z vysokých škol
v průměru 95 %. S ohledem na všeobecně vzdělávací charakter školy je zastoupena pestrá
škála oborů, nejvíce absolventů pokračuje ve studiu některého z přírodovědných (30-40 %)
nebo humanitních (20-30 %) oborů.
Pravidelně organizované kurzy v průběhu studia (estetický, sportovní) podporují
všestrannou kultivaci vztahů mezi všemi aktéry. Významné místo ve vzdělávací nabídce


                                            4/7
instituce má již tradičně široké spektrum volitelných předmětů, školních projektů
a volnočasových aktivit, které přispívají k všestrannému rozvoji osobnosti každého žáka.
Ve škole působí Studentský parlament, který vedle účasti na chodu školy zajišťuje i akce
pro spolužáky, např. k jednotlivým výročím. Žáci se aktivně účastní realizace řady
tradičních akcí (např. den otevřených dveří, maturitní ples, Noc vědců).
Spolupráce s vysokými školami je přínosná pro lepší orientaci žáků v jejich profesním
směřování. V rámci spolupráce se zřizovatelem je pravidelně organizována prezentace školy
na veletrhu škol, s Asociací školních sportovních klubů spolupracuje na organizaci akcí
sportovního charakteru. Rodičovská veřejnost se jako významný partner intenzivně podílí
na vnitřním životě školy a podporuje její aktivity zejména prostřednictvím Sdružení
pro gymnázium.


                                         Závěry
Vývoj školy
– Změna ve vedoucí funkci ředitele školy.
– Zlepšení materiálně technického vybavení školy (zřízeny relaxační koutky, dvě studovny,
  laboratoře pro biologii a chemii)
Silné stránky
– Zapojení školy do projektů mezinárodní spolupráce podporuje rozvoj jazykovýc h
  kompetencí žáků. (1.5.)
– Efektivní spolupráce se zřizovatelem a dalšími sociálními partnery se pozitivně
  odráží ve zkvalitňování materiálně technických podmínek pro vzdělávání. (2.4.)
– Školní informační systém je účelně využíván k předávání informací o výsledcíc h
  vzdělávání žáků a ke vzájemné komunikaci mezi vedením školy, pedagogy, žáky
  a zákonnými zástupci či rodiči žáků. (5.1.)
– Vysoký podíl žáků zapojených do soutěží různého zaměření a jejich úspěchy na krajské
  i celostátní úrovni jsou dokladem vysoké motivace žáků ke vzdělávání. (5.3.)
– Absolventi školy sdílejí své úspěchy se žáky v rámci společných projektů a besed. (5.4.)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Vzdělávací cíle jsou zaměřeny převážně na objem vědomostí, ojediněle byla
  zaznamenána aktivizace žáků k samostatnému získávání a zpracování informac í
  a ke kritickému myšlení. (4.1)
– Převaha frontální výuky a málo využívaná diferenciace úloh nedostatečně zohledňuje
  odlišné potřeby jednotlivců. (4.2)
– Ve výuce téměř chybí žákovské diskuze při řešení úloh a žákovské hodnocení vlastního
  učebního pokroku. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy



                                            5/7
– Více využívat aktivizující formy učení a prvků sebehodnocení či vzájemného hodnocení
  žáků napříč všemi předměty.
– Více podporovat kritické myšlení a samostatné vyhledávání informací.


                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Zřizovací listina č.j.: ZL-5/24-Š, ze dne 28. 5. 2024
 2.   Výpis z rejstříku škol a školských zařízení, ke dni inspekce
 3.   Jmenování na vedoucí pracovní místo ředitele Gymnázia, Česká Lípa, Žitavská 2969,
      příspěvková organizace, USNESENÍ č. 1649/23/RK, s účinností od 30. 9. 2023,
      ze dne 19. 9. 2023
 4.   Školní vzdělávací programy realizované ve školním roce 2024/2025
 5.   Rozvrhy vyučovacích hodin, ve školním roce 2024/2025, platné k datu inspekce
 6.   Školní řád včetně pravidel pro hodnocení výsledků vzdělávání žáků, vydaný
      28. 8. 2022
 7.   Třídní knihy vedené v elektronické podobě k datu inspekce, vzorek
 8.   Školní matrika vedená v elektronické podobě k datu inspekce
 9.   Koncepce rozvoje školy, ve školním roce 2024/2025
10.   Souhrnná dokumentace školního poradenského pracoviště
11.   Výroční zprávy o činnosti školy za školní roky 2022/2023 a 2023/2024
12.   Zápisy z jednání pedagogické rady za školní rok 2024/2025, ke dni inspekce
13.   Kritéria přijímacího řízení v roce 2024
14.   Souhrnná dokumentace k přijímacímu řízení na školní rok 2024/2025
15.   Plán dalšího vzdělávání pedagogických pracovníků školy, školní rok 2024/2025
16.   Personální dokumentace pedagogických pracovníků, vzorek
17.   Smlouva o zajištění školního stravování, ze dne 28. 8. 2019
18.   Souhrnná dokumentace k hodnocení finančních podmínek
19.   Souhrnná dokumentace k hodnocení bezpečnosti a ochrany zdraví žáků
20.   Zápis z jednání školské rady, ze dne 23.10. 2024
21.   Inspekční zpráva čj. ČŠIL-558/17-L, ze dne 30. 10. 2017
22.   Webové stránky školy na adrese www.gymcl.cz




                                          6/7
                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Romana Jůnová, školní inspektorka, vedoucí inspekčního týmu
 Ing. Jana Kočí, školní inspektorka
 Mgr. Jiří Machačný, školní inspektor
 Ing. Andrea Trejtnarová, kontrolní pracovnice
19. 12. 2024




                                         7/7
