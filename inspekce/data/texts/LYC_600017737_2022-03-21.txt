                                  Česká školní inspekce
                                Moravskoslezský inspektorát
______________________________________________________________________________________________________ ______




                         IN S P E K Č N Í ZP R ÁVA
                                           Čj. ČŠIT-518/22-T


Název                                Střední zahradnická škola, Ostrava,
                                     příspěvková organizace
Sídlo                                Žákovská 288/20, Hulváky, 709 00 Ostrava
E-mail                               reditel@szas-ostrava.cz
IČ                                   00602027
Identifikátor                        600017737
Právní forma                         příspěvková organizace
Zastupující                          Ing. Jan Šenk
Zřizovatel                           Moravskoslezský kraj
Místo inspekční činnosti             Žákovská 288/20, Hulváky, 709 00 Ostrava
                                     Dolní 385/78, Zábřeh, 700 30 Ostrava
                                     U Hrůbků 50/115, 709 00 Ostrava
Termín inspekční činnosti            21. 3. 2022 − 25. 3. 2022


Inspekční činnost byla zahájena předložením pověření k inspekční činnosti.


                                  Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.




2021/2022
                                   Charakteristika
Střední zahradnická škola, Ostrava, příspěvková organizace (dále škola) vykonává činnost
střední školy, školního hospodářství, domova mládeže, školní jídelny a školní
jídelny - výdejny.
Ve školním roce 2021/2022 škola vzdělává ve 14 třídách 308 žáků. Ke dni inspekční činno sti
škola evidovala 40 žáků se speciálními vzdělávacími potřebami. Škola realizuje v denní
formě vzdělávání obory 78-42-M/05 Přírodovědné lyceum, 41-44-M/01 Zahradnic tví,
41- 52-H/01 Zahradník a obor 66-51-H/01 Prodavač.
Teoretická výuka probíhá v hlavní budově školy (Žákovská 288/20, Hulváky) a praktická
výuka v areálu školního hospodářství – zahradnictví (U Hrůbků 50/115, Nová Ves).
Odbornou praxi žáci konají v areálu školního hospodářství – zahradnictví (dále ŠHZ), školní
prodejně a ve smluvních pracovištích. Žáci školy mají možnost se ubytovat v domově
mládeže (Dolní 385/78, Zábřeh), který se nachází v samostatné budově. Ve školském
zařízení je ubytováno 58 žáků, kteří jsou rozděleni do dvou výchovných skupin. Školní
jídelna zajišťuje obědy pro žáky i celodenní stravování pro ubytované žáky. V hlavní budově
školy se nachází školní jídelna - výdejna.


                         Hodnocení podmínek vzdělávání
Ředitel školy vykonává funkci od roku 2019, v předchozích letech působil na pozici
zástupce ředitele školy. Systém řízení je koncepční a funguje podle jasných, všeobecně
akceptovaných pravidel. Je pozitivně ovlivněn otevřeným způsobem komunikace vedení
školy s vyučujícími, se žáky a s jejich zákonnými zástupci. Koncepce školy je jasně
formulovaná a srozumitelná všem účastníkům vzdělávání. Na vizi školy se aktivně podílejí
pedagogové, což přispívá k naplňování jednotlivých kroků její realizace a jasnému
směřování k vytyčeným cílům. Postup je průběžně sledován a vyhodnocován v rámci porad
a setkávání členů pedagogického sboru i ostatních zaměstnanců. Řízení školy je založeno
na úzké spolupráci mezi ředitelem školy a ostatními členy týmu. Věnuje se plánování chodu
školy a jejím ekonomickým záležitostem. Jako poradní orgány fungují pedagogická rada,
předmětové a výchovné komise, jejichž činnost spočívá v analyzování průběžných možností
týkajících se výchovně vzdělávací oblasti. Postupně si poradní orgány určují a nastavují
vhodná pravidla pro vzdělávání žáků, následně provádí realizaci v praxi a zabývají
se zlepšováním podmínek výuky s cílem zvýšení uplatnění žáků v profesním životě.
Organizační struktura, funkční rozdělení kompetencí, delegování pravomocí a odpovědnosti
na nižší stupně řízení odpovídají typu a velikosti školy. Hospitační činnost členů vedení
školy na jednotlivých pracovištích probíhá plánovitě a intenzivně, v rámci školy jsou
sjednocena pravidla pro sledování vzdělávacích cílů a jejich naplňování.
K naplňování koncepčních záměrů a zkvalitnění své činnosti škola efektivně využívá cíleně
zaměřenou aktivní spolupráci se sociálními a profesními partnery. Zástupci těchto
smluvních partnerů se průběžně podílejí na aktualizacích školních vzdělávacích programů
(dále ŠVP).
Škola má stabilizovaný pedagogický sbor, kterému vedení školy poskytuje zpětnou vazbu.
Na základě daných zjištění jsou stanovena doporučení, jejichž realizace je následně
kontrolována. Zpětnou vazbu má škola pro svou další práci i z každoročního dotazníkové ho
šetření žáků. Ředitel podporuje profesní rozvoj učitelů rozšiřováním jejich dovedností podle
potřeb školy. Pravidelně provádí motivační rozhovory, kde s jednotlivými pedagogy
vyhodnocuje jejich dosavadní práci a plán profesního rozvoje v souvislosti s dalším


2021/2022                                    2
vzděláváním. Priority ve vzdělávání pedagogů stanovilo vedení školy v oblastech
informačních technologií, vzdělávání žáků se speciálními vzdělávacími potřebami
a v inovativních metodách výuky a formativním hodnocení. Vychovatelky své další
vzdělávání směřují k aktivitám v domově mládeže.
Poradenské služby na škole zajišťují v rámci školního poradenského pracoviště výchovná
poradkyně, která je zároveň i metodičkou prevence a kariérový poradce. V případě potřeby
se setkávají a řeší aktuální problémy žáků, třídních kolektivů, zabývají se také podněty
od vyučujících. Mají mezi sebou promyšleně rozdělené kompetence odpovídajíc í
standardním činnostem poradenských pracovníků školy. Výchovná poradkyně systematick y
koordinuje péči o žáky se speciálními vzdělávacími potřebami, informuje vyučujíc í
o vzdělávacích potřebách žáků, v případě nutnosti spolupracuje se školskými poradenskými
zařízeními. Pro oblast rizikového chování má škola vytvořenu preventivní strategii, jejíž
naplňování zajišťuje výchovná poradkyně. Na dobré úrovni má škola vytvořený vlastní
systém preventivních opatření ke snížení neomluvené a vysoké absence žáků. Za tímto
účelem se pravidelně konají výchovné komise. Oblast kariérového poradenství zajišťuje
kariérový poradce. Jednou ročně je vyhodnocováno klima školy. Žáci nastupujíc í
ke vzdělávání ve škole se účastní adaptačního kurzu, kde jsou nastavována základní pravidla
třídy, která se dle potřeby doplňují. Z dokumentace vedené metodičkou prevence vyplývá,
že škola se rizikovým chováním žáků zabývá, v případě negativních zjištění přijímá
operativně vhodná opatření.
Vedení školy průběžně vyhodnocuje stav materiálních podmínek pro vzdělávání a usiluje
o jejich zkvalitňování. Škola má dostatek běžných i odborných učeben pro teoretické
i praktické předměty. V budově školy je žákům k dispozici po celý den studovna s počítači
připojenými k internetu, dále sbírkový skleník, v celém areálu včetně učeben ŠHZ je
k dispozici wifi síť. Rozsáhlá modernizace objektů školy a odborného výcviku přispěla
ke zlepšení bezpečného prostředí pro žáky ve škole i při praktické výuce. Vyučování
převážně probíhá v areálu školy a ŠHZ , kde jsou pro jeho realizaci optimální podmínky.
Žáci mají k dispozici moderní prostory, které jim umožňují nejen rozvoj odborných
kompetencí, ale zároveň pozitivně ovlivňují jejich estetické vnímání a vytváří podnětné
prostředí pro výuku.
Vícezdrojové financování a aktivní přístup vedení školy v oblasti získávání dalších
finančních prostředků umožňuje úspěšně realizovat vzdělávací programy. Škola hospodařila
především s finančními prostředky poskytnutými ze státního rozpočtu na přímé výdaje
na vzdělávání, dále získala navýšení dofinancování, které umožnilo vhodné rozdělení žáků
do skupin při odborném výcviku.
Škola iniciativně realizuje prodej výrobků a služeb z praktického vyučování žáků, rovněž
úspěšně probíhá doplňková činnost na školním zahradnictví, zisk škola využívá pro úhradu
nákladů v hlavní činnosti.


                          Hodnocení průběhu vzdělávání
Průběh vzdělávání byl sledován ve všech vyučovaných oborech vzdělávání ve všeobecně
vzdělávacích, v odborných předmětech i v praktickém vyučování.
Vzdělávání bylo ovlivněno pozitivní pracovní atmosférou spočívající ve vstřícném vztahu
učitelů k žákům, vzájemném respektu a toleranci. Lepší pochopení probíraného učiva
podporovalo jeho propojení s praktickým životem a jinými předměty. Ve sledovanýc h
vyučovacích jednotkách teoretické i praktické výuky byly střídány činnosti, bylo využito
různých forem a metod výuky (práce s textem, badatelská výuka, řízený rozhovor,


2021/2022                                   3
samostatná či skupinová práce, častá byla práce ve dvojicích s využitím vzájemného učení).
Materiály k podpoře výuky mají žáci uloženy v on-line prostředí. Struktura hodin byla
promyšlená, vyučující dokázali žáky aktivizovat a vhodně podporovat v jejich činnosti. Žáci
často dostávali zadávány stejné úkoly, čímž nedocházelo k diferencování učiva vzhlede m
k jejich schopnostem, možnostem a potřebám. V teoretických předmětech byla méně
věnována pozornost závěrečnému motivační shrnutí učiva a zhodnocení výuky. Ne vždy byl
jasně stanoven cíl, který byl často zaměňován s tématem hodiny. Ve sledovaných hodinách
teoretické výuky se jen v malé míře projevilo formativní hodnocení žáků.
Sledovaná výuka českého jazyka a literatury byla vedena odborně správně. Převládala
pracovní atmosféra podněcující žáky k plnění zadaných úkolů. K naplnění cílů vyučovac íc h
hodin učitelé volili moderní metody a formy výuky, především práci ve dvojicích či
skupinách a samostatnou práci. Pedagogové účelně střídali výukové formy, které svým
charakterem vedly žáky k samostatnému mluvenému projevu a poskytovaly žákům prostor
k zapojení kritického myšlení. Téměř ve všech hodinách žáci pracovali s texty, učitelé
promyšleně používali didaktickou techniku.
Hospitovaná výuka cizích jazyků probíhala většinou ve frontální formě, vyučující v malé
míře využívali práci žáků ve dvojicích či skupinách. Žáci tak jen ojediněle dostávali
příležitost ke vzájemné komunikaci, didaktické metody práce nevedly žáky k rozvoji
spolupráce a interakci. Ne vždy bylo zřejmé, co ve vyučovací hodině představovalo novou
dovednost či znalosti. Jen ojediněle docházelo k diferenciaci výuky s ohledem na dovednosti
a schopnosti žáků. Méně často bylo využíváno střídání forem výuky, což způsobovalo její
jednotvárnost. Ojediněle bylo na konci výuky využíváno formativní hodnocení
a sebehodnocení žáků.
Ve všeobecně vzdělávacích předmětech byli učitelé dobře připraveni a většinou se jim dařilo
splnit stanovený vzdělávací cíl. Žáci pracovali ve skupinách, kde se snažili porozumět
zadanému textu nebo se zdařile věnovali řešení problémových úloh. V těch hodinách, kde
převažovala frontální výuka, byla podpořena aktivní diskusí celé třídy. Použité metody
a formy výuky byly ve většině hodin zvoleny účelně vzhledem ke vzdělávacímu cíli. Hlavní
prostor byl věnován výkladu a procvičování učiva. Učivo bylo uspořádáno systematick y
a v logické návaznosti. Správné využití odborné terminologie a symboliky bylo
samozřejmostí. Učitelé dobře pracovali s chybou a poskytovali žákům průběžnou zpětnou
vazbu. Pozitivy hospitované výuky byla vysoká odborná úroveň, komunikativní klima
a vzájemný vstřícný vztah mezi pedagogy a žáky. Závěrečná rekapitulace probraného učiva
se vyskytla ve většině sledované výuky. Výuka přírodovědných předmětů probíhala
v odborných učebnách. Ve výuce žáci prováděli pokusy a také zpracovávali projekty, které
kladou zejména důraz na žákovy dovednosti, jejichž využití je zásadní pro chování
a rozhodování v konkrétních situacích reálného života. Ve výuce se vyskytla dobře
zvládnuta práce s chybou. Žáci dodržovali nastavená pravidla, kritéria hodnocení jim byla
zřejmá.
Sledovaná výuka tělesné výchovy se vyznačovala promyšlenou organizací, potřebný důraz
byl kladen na dodržování zásad bezpečnosti a prevenci úrazu. Žáci byli vhodně motivo vá ní
k pohybovým činnostem a vedeni k uvědomění si důležitosti pohybu a kondice v běžném
životě. Žáci byli po celou dobu výuky aktivizování ke vzájemné spolupráci. Pohybovým
aktivitám žáků předcházela názorná ukázka učitele, která účinně přispívala k naplnění
stanovených cílů. V závěru hodiny žáci s učitelem zhodnotili naplnění cílů hodiny.
Hodiny odborných předmětů byly vedeny v příjemné pracovní atmosféře, která podněcovala
žáky k aktivnímu přístupu při vzdělávání. Důraz byl kladen na používání odborné
terminologie, praktické řešení problémů, získávání nových informací, znalostí a dovedností


2021/2022                                   4
na základě dříve získaných poznatků. Učitelé podle možností volili úkoly s ohledem
na dosavadní znalosti žáků a jejich návaznost na využití v praktické výuce nebo reálném
životě. Pedagogové jen okrajově používali frontální způsob výuky, snažili se zapojit žáky
formou řízeného rozhovoru. Žáci se do výuky zapojovali, měli potřebný prostor k prezentaci
vlastních názorů, což napomáhalo k rozvoji jejich komunikačních dovedností. Pravidla
pro hodnocení byla vhodně nastavena a známá. Pedagogové dbali na využití názornýc h
pomůcek, podporu badatelství formou pokusů nebo pozorováním a používání digitá lní
techniky pro zvýšení efektivity vyučovacích hodin. Ve většině sledovaných hodin nechybělo
zhodnocení učitelem i žáky nebo zopakování probraných poznatků k jejich upevnění. Důraz
byl kladen na používání odborné terminologie, praktické řešení problémů. Učitelé podle
možností volili úkoly s ohledem na dosavadní znalosti žáků a jejich návaznost na využití
v praktické výuce nebo reálném životě. Ve většině hodin bylo zřejmé, že žáci probíranou
látku chápou. Průběžně byli žáci v hodinách odkazováni na hledání informací v učebnicíc h
a pracovních listech, zde byla velmi dobře podpořena čtenářská gramotnost.
Odborný výcvik probíhal na ŠHZ , kde měli žáci dostatek prostoru i výukového materiálu
pro získávání odborných dovedností. Aktivní individuální přístup učitelů k žákům, vhodné
instruktážní ukázky jednotlivých úkonů, motivovaly žáky k dodržování technologick ýc h
postupů. Žáci pod vedením učitelů aplikovali získané teoretické znalosti do praktické výuky.
Pracovali převážně samostatně na zadaných úkolech, učitelé jim poskytovali průběžnou
zpětnou vazbu k jejich práci. Během výuky byli žáci vedeni k upevňování znalostí
a vlastnímu popisu vykonávaných činností, čímž byly rozvíjeny jejich komunikač ní
dovedností. Při praktickém vyučování žáků, zejména při odborném výcviku žáků oboru
zahradník a prodavač škola plně neidentifikovala zdravotní a bezpečnostní rizika, škola
žákům neposkytla osobní ochranné pracovní pomůcky. Žáci používali vlastní osobní
a ochranné pracovní pomůcky, které většinou nesplňovaly požadovaný atest osobních
ochranných pracovních pomůcek. Během činností dbali učitelé na upevňování zásad
bezpečné práce a ochrany zdraví.
V průběhu sledované učební praxe, která byla realizována v prostorách skleníku, byli žáci
vedeni k osvojení obecných oborových dovedností, propojení získaných znalostí s jejich
praktickou zručností. Při činnostech žáci vzájemně spolupracovali a komunikovali.
Činnost domova mládeže vychází ze zpracovaného vzdělávacího programu, zohledňuje
zájmy ubytovaných a je organizována napříč výchovnými skupinami. Ubytovaní žáci jsou
motivováni k zájmové činnosti, která přispívá k jejich osobnostnímu rozvoji, a jsou vedeni
k efektivnímu využívání volného času.



                          Hodnocení výsledků vzdělávání
Individuální výsledky vzdělávání žáků škola průběžně sleduje, informace k výsledkům
vzdělávání jsou snadno přístupné aktérům vzdělávání včetně zákonných zástupců přes
elektronický systém školy. Zákonní zástupci mohou také využívat pravidelné třídní schůzky
a konzultace s jednotlivými vyučujícími. Pedagogové průběžně ověřují znalosti a dovednosti
žáků formou standardních hodnotících nástrojů. Využívají k tomu převážně běžných
evaluačních nástrojů jako je ústní a písemné zkoušení nebo praktické ověřování znalostí.
Škola provádí interní srovnávací testy vždy v pololetí školního roku v hlavních a odborných
předmětech, zapojuje se i do externího testování, vždy v 1. a 3. ročnících.
Distanční výuka v době protiepidemiologických opatření probíhala pomocí jednotné
platformy. U některých žáků škola zaznamenala problémy s nedostatečným technick ým


2021/2022                                    5
vybavením, tyto problémy škola řešila zápůjčkou techniky žákům. Žáci se účastnili distanční
výuky pravidelně, zasílali vypracované úkoly a komunikovali s pedagogy. Ti, kteří byli
ohrožení školním neúspěchem, využili nabízené on-line konzultace.
Ve školním roce 2020/2021 v oborech vzdělání zakončených maturitní zkouškou, se
vzdělávalo, celkem 137 žáků z toho prospělo s vyznamenáním 57 žáků, neprospělo 6 žáků.
V oborech vzdělání zakončených závěrečnou zkouškou s výučním listem prospělo
s vyznamenáním 16 žáků z celkového počtu 135 žáků a podíl neprospívajících žáků je okolo
18 %. Škola neprospěch žáků řeší zejména nabídkou doučování na základě identifikace žáků
ohrožených školním neúspěchem. Odchody žáků ze školy v průběhu vzdělávání jsou
zejména v oborech vzdělávání ukončených závěrečnou zkouškou s výučním listem.
Ke zvýšení motivace žáků poskytuje zřizovatel škole finanční prostředky na vyplácení
prospěchového stipendia žákům oboru 41-52-H/01 Zahradník.
Ve školním roce 2020/2021 konalo maturitní zkoušku 36 žáků, 8 žáků prospělo
s vyznamenáním a podíl neprospívajících činil 22 %. Závěrečné zkoušky konalo celkem 19
žáků a všichni žáci prospěli. Další uplatnění svých absolventů škola sleduje systematick y
prostřednictvím kariérového poradce. Část žáků pokračuje ve studiu a další část žáků získává
pracovní uplatnění zejména ve spolupracujících firmách. Získané informace od absolventů
školy využívá škola v rámci kariérového poradenství.
Výsledky vzdělávání se systematicky zabývá školní poradenské pracoviště. Výchovná
poradkyně ve spolupráci s třídními učiteli sleduje a vyhodnocuje vzdělávání žáků s potřebou
podpůrných opatření a poskytuje pedagogům metodickou pomoc při jejich vzdělává ní.
Pro žáky se školním neprospěchem je zajišťováno pravidelné doučování. Doučování nyní
poskytují tři učitelé, zapojeno je 43 žáků v pěti skupinách. Velký důraz je kladen na primární
prevenci, vybrané okruhy jsou součástí tematických plánů jednotlivých předmětů
a probírány v třídnických hodinách. Škola organizuje pro žáky besedy s odborníky a řadu
školních aktivit, které podporují spolupráci a sociální interakci žáků a vytváření pozitivního
školního klimatu. Z negativních jevů se vyskytovala zejména neomluvená absence žáků.
Chování žáků je sledováno průběžně, škola oceňuje úspěchy žáků (zejména při reprezentaci
školy, aktivní přístup ke vzdělávání apod.) a přijímá opatření k posílení kázně při neplnění
povinností stanovených školním řádem. Zvýšená absence je důsledně řešena ve spolupráci
se žáky samotnými, příp. s jejich zákonnými zástupci v institutu výchovných komisí.
Profesní a osobnostní rozvoj žáků podle jejich schopností a individuálního nadání podporuje
škola jejich zapojením do odborných soutěží a produktivních prací pro sociální partnery.
V soutěži v odborných dovednostech na národní úrovni se žáci umísťují na předních
místech. Žáci mají možnost se účastnit prestižních produktivních zakázek pro význa mné
státní organizace, jejich zapojení jim pomáhá získávat a prohlubovat odborné kompetence.
Pedagogové motivují žáky k aktivní práci na přípravě i realizaci různých školních akcí
pro veřejnost a žáky základních škol v okolí, tím dochází k posílení jejich sounáležitost se
školou i s místem, kde se vzdělávají. Mezi pravidelné a významné akce se řadí vánoční
výstava s názvem „Vánoční inspirace“ a na přelomu května a června „Festival květin
a bylinek“.
Škola cíleně vytváří velmi dobré podmínky pro spolupráci s partnery ve prospěch žáků
a vzhledem ke svému zaměření udržuje a rozvíjí kontakty se sociálními partnery obdobně
oborově zaměřenými. Požadavky sociálních partnerů se smysluplně zapracovávají do výuky
odborných předmětů a praktické výuky. Žákům jsou tak vytvářeny vhodné příležitos ti
pro seznamování se s běžným provozem a úkoly, které plní zaměstnanci firem daných
odborností. Tradiční formy spolupráce se týkají praktické výuky, materiální i finanč ní
podpory škole. Příkladná je spolupráce se základními školami s cílem intenzivně ji


2021/2022                                     6
podporovat polytechnické vzdělávání. Žáci základních škol se účastní aktivit v areálu ŠHZ.
Mezi hlavní partnery v oblasti vzdělávání lze také považovat vysoké školy. Škola získala
statut univerzitní cvičné školy Mendelovy univerzity v Brně.
V rámci projektu Odborné, kariérové a polytechnické vzdělávání v MSK II probíhá činnost
kroužku biologicko-ekologického, matematiky a logiky, odborné angličtiny, kroužku
čtenářského, v rámci kterého se uskutečnilo i divadelní představení. V rámci projektu se
realizovaly odborné exkurze žáků, učitelé se účastnili vzdělávání v oblasti moderních trendů
ve floristice, což ihned zaváděli do výuky žáků.


                                          Závěry
Vývoj školy
    -   Od poslední inspekční činnosti ve školním roce 2015/2016 došlo ke změně vedení
        školy na pozicích ředitele školy a zástupkyně ředitele školy pro teoretické vyučová ní.
    -   Modernizovaly se materiální podmínky pro zkvalitnění vzdělávání v jednotlivýc h
        oborech a zefektivnila se spolupráce se sociálními partnery poskytujícími praktické
        vzdělávání i regionálními školami v rámci podpory polytechnického vzdělávání.
    -   Slabé stránky identifikované v poslední inspekční zprávě týkající se organizace
        praktického vyučování, kontrolního systému vzhledem ke všem součástem školy či
        problematiky žáků vzdělávaných dle individuálního vzdělávacího plánu se podařilo
        eliminovat.
Silné stránky
    -   Přínosná spolupráce školy se sociálními partnery pozitivně ovlivňuje vzdělává ní
        žáků, podporuje rozšiřování jejich odborných dovedností a znalostí, přispívá ke
        zvýšení jejich komunikativních, pracovních i sociálních kompetencí.
    -   Příznivé klima ve škole a práce s žáky založená na empatickém přístupu, vstřícné
        komunikaci a vzájemném respektu účinně podporuje pozitivní vztahy mezi účastníky
        vzdělávání.
    -   Účelné využívání aktivizačních metod, posílené využíváním moderních pomůcek
        slouží k upevňování učiva u žáků jak v oborech ukončených maturitní i závěrečnou
        zkouškou.
    -   Cílená podpora rozvoje odborných kompetencí žáků se projevovala především
        v praktickém vyučování.
Slabé stránky a/nebo příležitosti ke zlepšení
    -   Práce se vzdělávacím cílem v teoretické výuce a jeho stanovení bylo většinou
        zjednodušeno na informaci o plánovaném obsahu vyučovací hodiny nebo aktuálně
        probíraném učivu.
    -   Sebereflexi a vzájemnému hodnocení žáků byl obvykle ve sledovaných hodinách
        věnován jen menší časový prostor v závěru vyučovací hodiny, často se jednalo spíše
        o formální aktivitu.
    -   V nastaveném způsobu hodnocení žáků chybělo v části sledované výuky
        teoretických předmětů výraznější využití formativních prvků a širší diferenc iace
        výuky.



2021/2022                                     7
      Doporučení pro zlepšení činnosti školy
          -   Zaměřit se na zřetelné stanovení konkrétních výukových cílů tak, aby jednoznačně
              vyjadřovaly to, co by měl žák po skončení vyučovací hodiny chápat.
          -   Pravidelně využívat efektivní způsob sebehodnocení a vzájemné hodnocení mezi
              žáky v procesu učení. Zařadit do dalšího vzdělávání pedagogů semináře s tématikou
              formativního hodnocení a získané znalosti postupně uvádět do praxe při vzdělává ní
              žáků.
          -   Při odborném výcviku žáků oboru zahradník a prodavač provést nově identifik ac i
              zdravotních a bezpečnostních rizik. Na základě vyhodnocení rizik žákům poskytnout
              osobní ochranné pracovní pomůcky.
          -   V průběhu vzdělávání efektivně využívat diferenciaci          zadávaných    úkolů
              i vzdělávacích cílů podle individuálních potřeb žáků.
          - Zvyšovat u žáků motivaci ke studiu a důsledně vytrvat v nastavených přijatých
              opatřeních vedoucích k postupnému zlepšování výsledků vzdělávaní.


                                         Stanovení lhůty
   Česká školní inspekce v souladu s § 175 odst. 1 školského zákona ukládá řediteli školy
   ve lhůtě do 14 dnů přijmout adekvátní opatření k prevenci nedostatků zjištěných při
   inspekční činnosti a ve stejné lhůtě písemně informovat Českou školní inspekci, jaká
   byla přijata opatření.
   Zprávu zašlete na adresu Česká školní inspekce, Moravskoslezský inspektorát,
   Matiční 20, 702 00 Ostrava, případně prostřednictvím datové schránky (g7zais9), nebo
   na e-podatelnu csi.t@csicr.cz s připojením elektronického podpisu.


                  Seznam dokladů, o které se inspekční zjištění opírají
 1.       Školní vzdělávací program pro obor vzdělávání 78-42-M/05 Přírodovědné lyceum
          platný od 1. 9. 2017
 2.       Školní vzdělávací program pro obor vzdělávání 41-44-M/01 Zahradnictví s názvem
          Exteriéry, interiéry a design platný od 1. 9. 2017
 3.       Školní vzdělávací program pro obor vzdělávání 41-52-H/01 Zahradník platný
          od 1. 9. 2017
 4.       Školní vzdělávací program pro obor vzdělávání 66-51-H/01 Prodavač s názvem
          Prodavač květin-florista platný od 1. 9. 2015
 5.       Vnitřní kontrolní systém, platnost od 1. 1. 2019
 6.       Hospitační záznamy ředitele školy ve školním roce 2021/2022 (vzorek)
 7.       Rozvrh vyučovacích hodin všech tříd školy platný ve školním roce 2021/2022
 8.       Organizační směrnice praktického vyučování platnost vnitřního předpisu od 1. 9. 2021
 9.       Organizační řád platnost od 1. 1.2019
10.       Třídní knihy vedené ve školním roce 2021/2022 (vzorek)
11.       Školní matrika vedená ve školním roce 2021/2022 (vzorek)
12.       Dokumentace žáků se speciálně vzdělávacími potřebami vedená ve školním roce
          2021/2022 (vzorek)



      2021/2022                                   8
13.       Zápisy z jednání pedagogické rady vedené ve školních letech 2021/2022 (vzorek)
14.       Záznam jednání s žákem ve školním roce 2021/2022 (vzorek)
15.       Doklady o dosaženém vzdělání pedagogických pracovníků školy (vzorek)
16.       Výroční zpráva o činnosti školy za školní rok 2020/2021
17.       Zápisy z jednání předmětových komisí ve školním roce 2020/2021 a 2021/2022 (vzorek)
18.       Plán práce na školní rok 2021/2022
19.       Minimální preventivní program ve školním roce 2021/2022
20.       Organizace školního roku 2021/2022
21.       Dokumentace školního poradenského pracoviště ve školním roce 2021/2022
22.       Dokumentace vztahující se k finančním podmínkám školy, roky 2020 a 2021
23.       Dokumentace vztahující se k bezpečnosti a ochraně zdraví ve školním roce 2020/2021
          a 2021/2022 (vzorek)
24.       Dokumentace vztahující se ke školnímu stravování ve školním roce 2020/2021
          a 2021/2022 (vzorek)
25.       Dokumentace školního zahradnictví ve školním roce 2021/2022
26.       Dokumentace domova mládeže ve školním roce 2021/2022




      2021/2022                                  9
                                         Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Moravskoslezský inspektorát,
Matiční 20, 702 00 Ostrava, případně prostřednictvím datové schránky (g7zais9), nebo
na e-podatelnu csi.t@csicr.cz s připojením elektronického podpisu, a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Ing. Magda Dirgasová, školní inspektorka,         Ing. Magda Dirgasová v. r.
 vedoucí inspekčního týmu
 Ing. Martina Čaputová, školní inspektorka         Ing. Martina Čaputová v. r.
 Mgr. Adéla Kulová, školní inspektorka              Mgr. Adéla Kulová v. r.
 Mgr. Jana Svačinová, školní inspektorka            Mgr. Jana Svačinová v. r.
 Mgr. Jan Szotkowski, školní inspektor              Mgr. Jan Szotkowski v. r.
 Bc. Ludmila Kubicová, kontrolní                   Bc. Ludmila Kubicová v. r.
 pracovnice
 Bc. Marcela Zahradníková, kontrolní               Bc. Marcela Zahradníková v. r.
 pracovnice

V Ostravě 19. 4. 2022


Datum a podpis ředitele školy potvrzující projednání a převzetí inspekční zprávy


 Ing. Jan Šenk,                                        Ing. Jan Šenk v. r.
 ředitel školy

V Ostravě 21. 4. 2022




2021/2022                                    10
