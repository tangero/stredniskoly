                                     Česká školní inspekce
                                      Zlínský inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIZ-275/22-Z


Název                               Gymnázium Kroměříž
Sídlo                               Masarykovo náměstí 496/13, 767 01 Kroměříž
E-mail                              gymkrom@gymkrom.cz
IČ                                  70843309
Identifikátor                       600014941
Právní forma                        příspěvková organizace
Zastupující                         Mgr. Josef Havela
Zřizovatel                          Zlínský kraj
Místo inspekční činnosti            Masarykovo náměstí 496/13, 767 01 Kroměříž
Termín inspekční činnosti           17. − 18. 3. a 21. − 22. 3. 2022


Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou podle
§ 174 odst. 2 písm. b) a c) zákona č. 561/2004 Sb., o předškolním, základním, středním,
vyšším, odborném a jiném vzdělávání (školský zákon), ve znění pozdějších předpisů,
za období od poslední inspekční činnosti.


                                         Charakteristika
Zřizovatelem právnické osoby Gymnázium Kroměříž je Zlínský kraj. Právnická
osoba vykonává činnost střední školy (dále „škola“). Poskytuje vzdělávání v oborech
vzdělání 79-41-K/41 Gymnázium a 79-41-K/81 Gymnázium prostřednictvím Školních
vzdělávacích programů s motivačními názvy „Za hranice všednosti“ a „Šance“.
Od poslední inspekční činnosti škola vykazuje pozvolné zvyšování počtu podaných


2021/2022
přihlášek ke vzdělávání. V případě víceletého gymnaziálního vzdělávání v roce 2020
projevil zájem více jak dvojnásobek uchazečů o studium a v případě čtyřletého
gymnaziálního vzdělávání v roce 2021 projevil zájem více jak trojnásobek uchazečů
o studium. Ve školním roce 2021/2022 se ve škole vzdělávalo ve 4 třídách oboru vzdělání
79-41-K/41 Gymnázium 117 žáků a v 16 třídách oboru vzdělání 79-41-K/81 Gymnázium
433 žáků. Škola vzdělávala 8 žáků se speciálními vzdělávacími potřebami, kterým byla
poskytována podpůrná opatření v rozsahu 1. – 3. stupně, z toho 4 žáci byli vzděláváni podle
individuálního vzdělávacího plánu a 1 žáku byla poskytována podpora na základě jeho
mimořádného nadání. Školní stravování zajišťuje školní jídelna v Domově mládeže při
Tauferově střední odborné škole veterinární Kroměříž a školní jídelna při Arcibiskup ské m
gymnáziu Kroměříž.


                         Hodnocení podmínek vzdělávání
Koncepce dalšího rozvoje školy srozumitelně vymezuje jednotlivé oblasti výchovně
vzdělávacího procesu, které vycházejí ze zásad vzdělávání a účelně podporují přípravu žáků
na jejich uplatnění v dalším vzdělávání. Škole se dlouhodobě dařilo naplňovat stanovené cíle
především v oblastech podporujících vyhledávání a realizaci dotačních výzev a programů,
klimatu školy a partnerskou spolupráci, rozvoj čtenářské a matematické gramotnosti, výuk u
cizích jazyků či vzdělávací výsledky žáků při ukončování vzdělávání. Promyšlenou úpravou
organizace výuky se škole daří postupně navyšovat podíl výuky žáků v menších, dělených
skupinách. Již méně se dařilo optimalizovat přístup všech učitelů v oblasti intenzivněj š ího
využití cílené podpory rozvoje studijního potenciálu jednotlivých žáků. Školní akční plán
na základě analýzy stavu potřeb věcně podporuje naplňování školou deklarovaného profilu
absolventa ve shodě s uceleným všeobecným vzděláním. Školou realizovaná autoevaluace
neposkytovala jejímu vedení ucelené podklady k systematickému vyhodnocení dosažených
cílů v oblasti řízení kvality a úrovně vzdělávání.
Porady vedení školy, jednání pedagogické rady a následně i účelně zapojené předmětové
komise se zabývaly problémy zjištěnými v období vzdělávání distančním způsobem, což
škola využila při zavádění opatření usnadňujících návrat žáků k prezenční výuce. Nastavený
kontrolní systém umožňoval průběžné sledování výchovně vzdělávacího procesu. Vedením
školy realizovaná hospitační činnost svým zaměřením významně preferovala pozorování
a zaznamenávání průběhu vyučovací hodiny před sledováním a následným vyhodnocením
účinnosti použitých výchovných a vzdělávacích strategií, které jsou deklarovány v obou
školních vzdělávacích programech. Vyučujícím tak nebyly průběžně poskytovány potřebné
zpětnovazební podněty k využití příležitostí uplatnitelných i z oblasti nově získanýc h
pedagogických dovedností.
Škola vhodnými formami a v náležitém rozsahu informovala veřejnost i uchazeče o studium
o vyučovaných oborech vzdělání, podmínkách studia, organizaci přijímacího řízení
a kritériích přijetí. Aktualizace školních vzdělávacích programů vycházela z potřeb školy,
které reagují jak na obecně závazná opatření, tak na vyhodnocování vzdělávacích výsledků
žáků v průběhu jejich vzdělávání i při jeho ukončování.
Jednotliví členové školního poradenského pracoviště spolu navzájem účelně spolupracova li,
cíleně řešili vzniklé problémy s třídními učiteli i dalšími vyučujícími. Výchovná poradkyně
kromě systematické péče o žáky se speciálními vzdělávacími potřebami poskytovala
vhodnou metodickou pomoc i pedagogům. Škola průběžně sleduje případné signály všech
forem rizikového chování, přičemž má jasná pravidla postupu, jak v případech takového
chování efektivně postupovat. Jednotlivé preventivní aktivity a programy organizo va né



2021/2022                                    2
školou se vhodně promítaly do konkrétních činností žáků jak ve výuce, tak i při ostatních
akcích školy.
Vzdělávání bylo zabezpečeno převážně odborně kvalifikovanými zkušenými učiteli. Tři
vyučující, kteří nezískali potřebné vzdělání, si je studiem doplňovali. Škola prokázala
trvalou snahu při hledání kvalifikovaného pedagogického pracovníka. K zajištění
pedagogické asistence škola vhodně využívala dvou asistentek pedagoga. Další vzdělává ní
pedagogických pracovníků vedení školy cíleně zaměřilo nejen na jejich osobnostní růst
a rozšíření odborných znalostí, ale také na rozvoj potřebných pedagogických dovedností.
V souladu s koncepčně podporovaným profesním rozvojem škola vytvářela všem učitelům
podmínky pro účast na vzdělávacích akcích. Uvádění začínajících učitelů napomáhalo
k jejich komplexní adaptaci na školní prostředí. V menší míře se škole dařilo sledovat
a následně vyhodnocovat rozsah a účinnost uplatněných nově získaných pedagogickýc h
dovedností jednotlivými učiteli ve výuce.
Vedení školy aktivně přistupovalo k vícezdrojovému financování, které bylo účelně využito
ke zvýšení úrovně materiálních podmínek a technického stavu i k realizaci projektových
aktivit. Tyto cíleně podporovaly další vzdělávání pedagogických pracovníků a rozvoj
strategických partnerství. Modernizací vybavení učeben, laboratoří, rozšířením
a zkvalitněním informačních a komunikačních technologií se výrazně zvýšil uživate lsk ý
komfort pro vzdělávání a také estetická úroveň interiéru. Pro výuku tělesné výchovy škola
využívá jak veřejná sportoviště města Kroměříže, tak malou školní tělocvičnu, jejíž podlaha
byla značně opotřebená.
Prostředí školy bylo čisté a upravené a nevykazovalo zjevná bezpečnostní rizika. Na zajištění
bezpečného prostředí kladlo vedení školy patřičný důraz. Škola pravidelně vyhodnocova la
bezpečnostní rizika, v případě potřeby přijímala adekvátní opatření a průběžně cíleně
informovala a poučovala žáky o bezpečném chování.


                          Hodnocení průběhu vzdělávání
Výuka byla sledována v předmětech český jazyk a literatura, anglický a německý jazyk,
společenské vědy, občanská výchova, matematika, chemie, fyzika, biologie, informač ní
a komunikační technologie, informatika a výpočetní technika, výtvarná a tělesná výchova.
Ve všech sledovaných vyučovacích hodinách byl vhodně podporován sociální a osobnostní
rozvoj žáků, učitelé motivovali žáky k učení a projevovali zájem o jejich vzdělává ní.
Požadavky kladené na žáky při výuce byly přiměřené a srozumitelné, převažovala
neformální a otevřená komunikace mezi žáky a učiteli. Žáci využívali své zkušenosti
z reálného života k uvedení odpovídajících příkladů, které vycházely z jejich znalostí
a dovedností a bezprostředně souvisely s obsahem učiva. Taktéž se dařilo vytvářet podmínky
pro propojování poznatků různých vzdělávacích oborů, přičemž žáci dokázali účelně
používat znalostí a dovedností z jiného vyučovacího předmětu při řešení úloh v náročnosti
odpovídající jejich věku. V menším rozsahu měli žáci možnost interpretovat infor mace
získané z různých zdrojů a v různých formách jako součást řešení učební úlohy s následnou
analýzou dat a vyvozováním závěrů. Sporadicky se dařilo navodit u žáků cílenou diskusi
k zadanému úkolu v rámci řešení problému či cílené rozvíjení spolupráce při řešení úloh.
Žáci výjimečně komentovali návrh řešení před zahájením, nebo průběh či výsledek své práce
po jejím skončení. Pouze ojediněle byl cíleně podporován rozvoj potenciálu jednotlivýc h
žáků možností výběru z úloh odlišné kognitivní náročnosti, zejména v případě nedělenýc h
vyučovacích hodin.



2021/2022                                    3
Ve většině sledovaných hodin českého jazyka a literatury žáci využívali možnost aktivního
zapojeni do výuky prostřednictvím efektivně nastavené motivace pro probíraný obsah učiva.
Zvolené vzdělávací cíle reflektovaly žáky dosažené znalosti a dovednosti. Účelně
poskytnutý prostor pro samostatnou práci žáků umožnil prezentaci efektivního rozboru děl
a objasňování literárních pojmů. Příležitostně měli žáci možnost práce ve dvojicích a při
smysluplně využité audiovizuální technice byla rovněž vhodně rozvíjena jejich kreativita.
Poskytnutá zpětná vazba napomáhala žákům k vhodnému využití chyby pro své další učení.
Ve sledovaných hodinách literatury byly u žáků příkladně rozvíjeny schopnosti práce
s uměleckým i vlastním literárním textem, což u nich na vysoké úrovni rozvíjelo čtenářskou
gramotnost.
Ve sledované výuce cizích jazyků převažovala frontální výuka doplněná o individuá lní
práci, práci ve dvojicích, popř. ve skupinách. Vedení sledované výuky převážně
ve vyučovacích jazycích u žáků efektivně podporovalo rozšiřování jejich lexikální zásoby
a prohlubování znalostí gramatiky v návaznosti na faktografické znalosti reálií. Aktivizujíc í
metody vedoucí k účelnému využití iniciativy žáků a efektivně podporující rozšíření,
prohloubení či utužení již nabytých vědomostí byly využívány pouze ojediněle. Sporadicky
byl žákům poskytován prostor pro interpretaci informací získaných z různých zdrojů.
Ve všech sledovaných přírodovědných předmětech byli žáci správně vedeni k dodržování
odborné terminologie. V matematice a ve fyzice bylo účelně rozvíjeno logické myšle ní,
v biologii byla cíleně podporována přírodovědná gramotnost. Ve výuce chemie bylo
efektivně využito mezipředmětových vztahů, aplikace poznatků žáků z reálného života
i didaktické techniky. Žáci měli dostatečný prostor pro komunikaci, nebáli se dotazovat
a diskutovat k probíranému učivu. Během výuky žáci dostávali zpětnou vazbu využite lno u
k jejich dalšímu učení, chybělo však shrnutí učiva zejména vzhledem ke stanoveným cílům,
současně chyběla práce se žáky celého spektra nadání. Ve většině sledovaných hodin
probíhala frontálně vedená výuka založená na výkladu učitele doplněném řízeným
rozhovorem s žáky, pouze minimálně byly využity aktivizující metody a formy. Zejména při
výuce ve třídách nižšího stupně víceletého gymnázia tyto metody a formy podněcujíc í
motivaci žáků chyběly.
Ve sledované výuce společenskovědních předmětů převládala účelná úvodní motivace
k probíranému obsahu učiva, která podněcovala žáky k otevřené komunikaci. V ústním
projevu žáci uváděli výstižné příklady z praxe, které dokreslovaly příhodné souvislos ti
s reálnými situacemi. Ojediněle vytvářené příležitosti pro spolupráci při řešení
problémových úloh žáci většinou účelně využívali. Jednotlivci prokazovali schopnost
prezentace a obhajoby vlastních názorů. Použití dataprojektoru podporovalo lepší upevnění
probíraného učiva, zejména v případě prezentace názorných ukázek či odkazů. Ve sledované
výuce se v menší míře vyskytovaly aktivizující výukové metody a postupy vedoucí
k diferenciaci úkolů podle schopností jednotlivých žáků, ocenění jejich pokroku a dalšího
možného rozvoje.
Sledovaná výuka předmětů vycházejících ze vzdělávací oblasti Informační a komunikač ní
technologie se vyznačovala tvořivou atmosférou, která vycházela z přiměřeně zvolené ho
tempa zohledňujícího specifika základního a středního vzdělávání. Vedení k chápání
a správnému užívání pojmů zdůrazňováním vhodných postupů cíleně podporovalo osvojení
nových poznatků žáky. Organizace vyučování rovněž zohledňovala vzdělávací potřeby
jednotlivých žáků. Především žáci projevující zájem o konkrétní téma využívali nabízeno u
možnost výběru z úloh odlišné kognitivní náročnosti. Sledovaná výuka výtvarné výchovy
poskytovala žákům rozvoj kreativního potenciálu a výtvarných dovedností skrze projekci
vnitřních pocitů a účelného využití grafické techniky.



2021/2022                                     4
Výuka tělesné výchovy rozvíjela u žáků kladný vztah k osvojování pravidelnýc h
pohybových činností. Dobře organizačně promyšlená a realizovaná výuka vhodně
podněcovala žáky k aktivnímu přístupu. Účelně zvolené metody a formy jim napomáhaly
zvládnout nové pohybové dovednosti a rozvíjet již zvládnuté činnosti. Žáci prokazovali
schopnost vzájemné spolupráce, čímž spontánně podpořili a motivovali méně zdatné žáky
k prožitku úspěchu při nácviku nových pohybových dovedností nebo v rámci sportovních
her.
V závěru většiny sledovaných vyučovacích hodin proběhlo povětšinou formální shrnutí
obsahu učiva a činnosti žáků bez využití možného zhodnocení dosaženého pokroku
konkrétními žáky a poukázání na jejich další možný rozvoj.


                          Hodnocení výsledků vzdělávání
Pedagogičtí pracovníci pravidelně sledovali a zaznamenávali průběžné výsledky vzdělává ní
jednotlivých žáků. Jednotlivé předmětové komise při hodnocení individuálníc h
i skupinových výsledků vzdělávání žáků účelně využívaly podklady školního hodnocení.
Sumarizované výsledky vzdělávání spolu s úspěchy žáků v regionálním i celorepubliko vé m
srovnání sice byly následně projednány na jednáních předmětových komisí, pedagogické
rady i vedení školy, avšak bez vyhodnocení účinnosti realizovaných opatření.
Škole se dařilo účelně pracovat s informacemi získanými prostřednictvím předmětových
komisí, které vyplynuly z jejich zkušeností při vzdělávání distančním způsobem. Jednotliví
žáci projevující se byť jen dílčími zhoršenými výsledky vzdělávání byli systematick y
sledováni a individuálně podporováni. Přijatá a realizovaná opatření byla průběžně
vyhodnocována a v případě potřeby upravována, což se projevilo zlepšenou klasifik ac í
na konci školního roku u převažující většiny sledovaných žáků. Škola rovněž identifiko va la
individuální potřeby žáků, kterým jsou poskytována podpůrná opatření a efektivně
spolupracuje se školskými poradenskými zařízeními. Dopady využívaných podpůrných
opatření výchovná poradkyně promyšleně vyhodnocovala ve spolupráci s vyučujíc ími
a v případě potřeby i s cílenou podporou školní psycholožky. Zákonní zástupci žáků měli
možnost prostřednictvím třídní schůzky získávat informace o průběhu vzdělávání jejich
dětí a v případě potřeby řešení specifických okolností se škole osvědčilo poskytování
individualizované podpory.
Promyšlenou úpravou hodinových dotací a dělením nejen maturitních předmětů v průběhu
celého studia jsou žákům závěrečných ročníků vytvářeny vhodné podmínky pro přípravu
na maturitní zkoušku a udržení výborných výsledků při ukončování vzdělávání.
Kvalitní znalosti a dovednosti žáků v matematické a přírodovědné gramotnosti,
v matematice, jazyce českém a anglickém se potvrdily při výběrovém externím testování
žáků, kdy tito dlouhodobě dosahovali značně lepšího hodnocení ve srovnání s ostatními
zúčastněnými školami.
Ve společné i profilové části maturitní zkoušky škola v meziročním srovnání dlouhodobě
vykazovala vysokou úspěšnost žáků u maturitní zkoušky a v porovnání s průměrnou úrovní
výsledků žáků ostatních škol ve stejné skupině oborů za celou Českou republiku měly tyto
výsledky výbornou úroveň. Společnou část maturitní zkoušky vždy konali všichni přihláše ní
žáci, přičemž v matematice taktéž vždy prospěli. I přes dílčí neúspěchy jednotlivců docílila
škola v roce 2019 v anglickém jazyce a v roce 2020 v anglickém jazyce i matematice nejlepší
úspěšnost v regionálním srovnání. V roce 2021 prokázali zejména žáci osmiletého gymná zia
výborné výsledky v didaktickém testu z českého i cizího jazyka ve srovnání s ostatními



2021/2022                                    5
gymnázii v celostátním srovnání. V případě didaktického testu z matematiky výborné
výsledky dosáhli žáci osmiletého i čtyřletého gymnázia.
Maturitní výsledky vedení školy cíleně sledovalo, sumarizovalo a vyhodnocovalo, avšak
nenastavovalo vhodná opatření k dosažení lepších výsledků v konkrétních tematickýc h
okruzích didaktických testů. Pro zachování dosahovaných žákovských výsledků škola
nabízela možnost individuálních konzultací s jednotlivými učiteli, které byly žáky aktivně
využívány. Vnitřní motivovanost žáků je účelně podporována jak prostřednictvím nového
vybavení odborných učeben, tak rozmanitými aktivitami popularizujícími technické
a přírodovědné vzdělávání. Škola umožňuje žákům získat velmi dobré všeobecné znalosti
a dovednosti s možností prohlubování odborných znalostí ve volitelných předmětech.
Škola žákům vytváří velmi dobré podmínky pro zapojení do vědomostních a dovednostníc h
soutěží a olympiád. Žáci úspěšně reprezentovali školu na regionální, republikové
i mezinárodní úrovni v rozmanitých sportovních, vědomostních a dovednostních soutěžích
a akcích. Dlouhodobě kvalitních a velmi dobrých výsledků dosahovali žáci zejména
v přírodovědných, matematických, společenskovědních i cizojazyčných soutěžích,
olympiádách i středoškolské odborné činnosti.


                                         Závěry
Vývoj školy
- Výběr žáků v průběhu přijímacího řízení vychází z trendu postupně se zvyšujícího počtu
  uchazečů.
- Rozšíření činností školního poradenského pracoviště o služby školního psychologa.
Silné stránky
- Modernizace a rozšíření materiální podpory přírodovědného vzdělávání.
- Dlouhodobě výborné výsledky žáků při ukončování studia i ve vědomostníc h
  a dovednostních soutěží na regionální a celostátní úrovni.
Slabé stránky a/nebo příležitosti ke zlepšení
- Účinnost opatření zaváděných k využívání širokého spektra výchovně – vzdělávac íc h
  strategií není hospitační činností systematicky sledována a vyhodnocována.
- Školou uplatňovaný přístup k vlastnímu hodnocení neposkytoval pravidelné a komplexní
   vyhodnocení oblasti řízení kvality a úrovně vzdělávání.
Doporučení pro zlepšení činnosti školy
- Intenzivněji využívat příležitosti cíleně podporující diferenciaci výuky vzhlede m
  k individuálním schopnostem žáků, zejména v případě nedělených vyučovacích hodin.
- Obsahové zaměření hospitační činnosti vedení školy nastavit rovněž na sledování
  a následné vyhodnocení účinnosti využívání aktivizujících metod a forem ve výuce.
- Účinnost přijatých opatření v oblasti řízení kvality a úrovně vzdělávání pravidelně
  a komplexně vyhodnocovat.




2021/2022                                   6
            Seznam dokladů, o které se inspekční zjištění opírají
 1.    Zřizovací listina Gymnázia, Kroměříž, Masarykovo náměstí 496, čj., 3120/2001/ŠK
       ze dne 28. 11. 2001, ve znění pozdějších dodatků č. 1 až 4
 2.    Výpis správního řízení čj. MSMT-21423/2017-1 ze dne 3. 8. 2017 s platností
       od 3. 8. 2017
 3.    Jmenování na pracovní místo ředitele Gymnázia Kroměříž Čj. KUZL 56232/2020
       ze dne 7. 9. 2020 s účinností od 1. 11. 2020, vydané Zlínským krajem
 4.    Koncepce dalšího rozvoje školy ze dne 23. 6. 2020
 5.    Organizační řád ze dne 31. 8. 2015
 6.    Školní řád ze dne 1. 9. 2021
 7.    Školní vzdělávací program pro gymnaziální vzdělávání „Šance“ (čtyřletý
       vzdělávací program zpracovaný podle RVP ZV pro nižší stupeň osmileté ho
       gymnázia, obor 79-41-K/81, denní forma vzdělávání) s platností od 1. 9. 2021
 8.    Školní vzdělávací program pro gymnaziální vzdělávání „Za hranice všednosti“
       (čtyřletý vzdělávací program zpracovaný podle RVP G pro vyšší stupeň osmileté ho
       gymnázia, obor 79-41-K/81 a čtyřleté gymnázium, obor 79-41-K/41, denní forma
       vzdělávání) s platností od 1. 9. 2021
 9.    Školní akční plán rozvoje vzdělávání na období 2019 – 2022 z června 2019
10.    Výroční zpráva o činnosti školy za školní rok 2018/2019, 2019/2020 a 2020/2021
11.    Školní matrika a třídní knihy vedené ve školním roce 2021/2022 k datu inspekce
12.    Povolení výjimky z počtu ve třídě pro školní rok 2021/2022 č. j.: KUZL 61 938/2021
       ze dne 8. 9. 2021
13.    Výkaz M8 o střední škole podle stavu k 30. 9. 2021
14.    Zápisy z jednání pedagogické rady ve školním roce 2019/2020, 2020/2021
       a 2021/2022 k datu inspekce
15.    Plány činnosti a zápisy z předmětových komisí ve školním roce 2019/2020,
       2020/2021 a 2021/2022 k datu inspekce
16.    Plán dalšího vzdělávání pedagogických pracovníků ve školním roce 2021/2022
17.    Vyhodnocení dalšího vzdělávání pedagogických pracovníků ve školním roce
       2018/2019, 2019/2020 a 2020/2021
18.    Zajištění kompletní adaptace začínajících učitelů do praxe pedagogického působení
       na škole ze dne 1. 9. 2021
19.    Doklady o dosaženém vzdělání pedagogických pracovníků ve školním roce
       2021/2022 k datu inspekce
20.    Rozvrh vyučovacích hodin tříd a učitelů ve školním roce 2021/2022 k datu inspekce
21.    Plán hospitační a kontrolní činnosti ve školním roce 2021/2022
22.    Záznamy z hospitací ve školním roce 2019/2020, 2020/2021 a 2021/2022 k datu
       inspekce
23.    Doklady o přijímání ke vzdělávání, jeho průběhu a ukončování k datu inspekce
24.    Dokumentace výchovného poradenství a prevence rizikového chování žáků
       ve školním roce 2021/2022 k datu inspekce
25.    Dokumentace k zajištění podmínek bezpečnosti a zdraví žáků ve školním roce
       2021/2022 k datu inspekce
26.    Podklady k vyhodnocení příjmů a výdajů školy za rok 2019 až 2021 k datu inspekce


2021/2022                                   7
                                         Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Zlínský inspektorát, Zarámí 88,
P. O. Box 125, 760 01 Zlín, případně prostřednictvím datové schránky (g7zais9), nebo
na e-podatelnu csi.z@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy



 PhDr. Josef Hitmár, školní inspektor,               PhDr. Josef Hitmár v. r.
 vedoucí inspekčního týmu
 Ing. Zuzana Mücková,                               Ing. Zuzana Mücková v. r.
 školní inspektorka
 Mgr. Zuzana Tydlačková,                           Mgr. Zuzana Tydlačková v. r.
 školní inspektorka
 Mgr. Jana Zámečníková,                            Mgr. Jana Zámečníková v. r.
 školní inspektorka
 Mgr. Radovan Zicháček,                            Mgr. Radovan Zicháček v. r.
 školní inspektor
 Ing. Anna Zámečníková,                            Ing. Anna Zámečníková v. r.
 kontrolní pracovnice

Ve Zlíně 14. 4. 2022


Datum a podpis ředitele školy potvrzující projednání a převzetí inspekční zprávy



 Mgr. Josef Havela,                                   Mgr. Josef Havela v. r.
 ředitel školy

V Kroměříži 25. 4. 2022




2021/2022                                   8
