                                 Česká školní inspekce
                               Moravskoslezský inspektorát
                               Matiční 20, 702 00 Ostrava
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIT-304/24-T
                                       Sp. zn. ČŠIT-S-53/24-T


Název                               Střední škola společného stravování,
                                    Ostrava-Hrabůvka, příspěvková organizace
Sídlo                               Krakovská 1095, 700 30 Ostrava-Hrabůvka
E-mail                              sekretariat@ssss.cz
IČO                                 00 577 260
Identifikátor                       600 171 272
Právní forma                        příspěvková organizace
Zastupující                         Mgr. Ivana Matulová
Zřizovatel                          Moravskoslezský kraj
Místo inspekční činnosti            Krakovská 1095, Ostrava-Hrabůvka
Inspekční činnost na místě          12. 2. 2024 − 16. 2. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                   Charakteristika
Střední škola společného stravování, Ostrava-Hrabůvka, příspěvková organizace (dále
„škola“) vykonává činnost střední školy a školní jídelny. Ve školním roce 2023/2024
vzdělává žáky ve dvou oborech středního vzdělání s výučním listem: Cukrář
a Kuchař-číšník, a ve čtyřech oborech středního vzdělání s maturitní zkouškou: Cestovní
ruch, Gastronomie a nástavbové studium v oborech vzdělání Podnikání a Gastronomie.
V oborech vzdělání Podnikání, Gastronomie nástavbové studium a Kuchař-číšník probíhá
výuka v denní i dálkové formě vzdělávání. Po vyhodnocení pokusného ověřování škola od
školního roku 2021/2022 poskytuje v oboru Gastronomie střední vzdělání s výučním listem
(po 3. ročníku) a střední vzdělání s maturitní zkouškou. K termínu inspekční činnosti se ve
30 třídách vzdělávalo celkem 648 žáků, z toho 275 žáků v oborech vzdělání s maturitní
zkouškou. Škola eviduje 48 žáků se speciálními vzdělávacími potřebami, jednomu žákovi
bylo povoleno vzdělávání podle individuálního vzdělávacího plánu z jiných závažnýc h
důvodů.
Škola informuje o své vzdělávací nabídce prostřednictvím webových stránek, sociálních sítí,
organizováním dne otevřených dveří, účastí na veletrzích středních škol, v regionálním tisku
a televizi. Je organizátorem soutěže pro žáky základních škol „O čokoládovou vařečku“
a celostátní soutěže s mezinárodní účastí „Mladý průvodce“.


                         Hodnocení podmínek vzdělávání
Ředitelka vykonává funkci od července 2016. Organizační struktura, vymezení kompetencí
na její čtyři zástupkyně a delegování úkolů na jednotlivé pracovníky odpovídá potřebám
školy. Při řízení vychází ředitelka z reálně nastavené strategie rozvoje školy, která je
dostupná všem aktérům vzdělávání. Naplňování vytýčených cílů je každoročně
vyhodnocováno. Škola má funkčně nastavený systém porad, pracovních schůzek, interní
komunikace a sdílení informací o žácích. Ředitelka vytváří podmínky pro další vzdělává ní
pedagogických pracovníků a věnuje dostatečnou pozornost také vlastnímu profesnímu
rozvoji. Poznatky z absolvovaných vzdělávacích akcí si učitelé předávají v předmětových
komisích, jejich praktické využití ve výuce je vedením školy ověřováno. Hospitační činnost
je prováděna v dostatečné míře, pedagogům je poskytována potřebná zpětná vazba na kvalitu
výuky. Přínosem pro profesní rozvoj pedagogů jsou také hodnotící rozhovory s vedením
školy včetně zjišťování jejich aktuálních potřeb. Účelně je nastaven harmonogram práce se
začínajícími učiteli. Spolupráce pedagogů je zaměřena nejen na záležitosti organizač ního
charakteru a výměnu informací o žácích, nýbrž i na samotný proces výuky. Učitelé sdílí
materiály k výuce a využívají vzájemné hospitace k předávání pedagogických zkušeností
a k inspiraci v osvědčených vzdělávacích strategiích. Pravidelné setkávání a aktivní
spolupráce učitelů teoretického a praktického vyučování, která je mimo jiné zacílena na
upevňování odborných kompetencí žáků a jejich přípravu na odborné soutěže, umožňuje
efektivně propojit teoretické poznatky s praktickými dovednostmi. Velkým přínosem pro
vzdělávání je rovněž realizace tandemové výuky s odborníky z praxe, kteří přenášejí do
prostředí výuky praktické zkušenosti a znalosti nejnovějších technologií.
Ředitelka se pravidelně účastní zasedání školské rady a se zástupci žákovské samosprávy
projednává jejich náměty a připomínky. Žákům i zákonným zástupcům jsou prostřednictvím
školního poradenského pracoviště poskytovány poradenské a konzultační služby. Sociální
pracovnice a školní asistentka zajišťují účinnou podporu žákům s odlišným mateřským
jazykem.



                                            2/7
Do vzdělávání žáků se pozitivně promítá úzká spolupráce školy s partnerskými firma mi,
které umožňují absolvování odborného výcviku a odborné praxe v reálném pracovním
prostředí. Od zástupců zaměstnavatelů získává škola potřebnou zpětnou vazbu na kvalitu
dosahovaných výsledků vzdělávání zejména v oblasti požadovaných odborných kompetencí
žáků, které následně využívá pro případnou úpravu školních vzdělávacích programů. Žáci
se ve spolupráci se zaměstnavateli účastní exkurzí, seminářů, kurzů a přednášek. Aktivní
zapojení pedagogů do činnosti profesních organizací podporuje udržení potřebného kontaktu
s problematikou praxe. Zapojení školy do četných projektových aktivit umožňuje např.
mobilitu žáků i pedagogů, výuku anglického jazyka rodilým mluvčím, podporu aktivit
v rámci prevence rizikového chování žáků, vzdělávání a zvyšování odborných kompetencí
pedagogů. Finanční prostředky z projektových aktivit škola využila také na zajištění služeb
školní psycholožky, kariérové poradkyně a školní asistentky.
Prostorové a materiální podmínky školy odpovídají potřebám školních vzdělávac íc h
programů, ředitelka jejich stav průběžně vyhodnocuje a ve spolupráci se zřizovatelem je
realizována postupná modernizace prostoru školy. Vedení školy provádí analýzu úrazovosti,
žáci jsou i opakovaně seznamováni s pravidly bezpečného chování a ochrany zdraví při
vzdělávání a souvisejících aktivitách. Školní stravování je zajištěno ve vlastní školní jídelně.


                           Hodnocení průběhu vzdělávání
Průběh vzdělávání byl sledován v teoretickém i praktickém vyučování napříč obory
vzdělání. V teoretickém vyučování probíhala výuka v příznivé pracovní atmosféře se
vstřícným přístupem učitelů. Většina vyučujících volila vhodné výukové formy a metody
vzhledem k stanovenému cíli a charakteru probíraného učiva. Převažující frontálně vedená
výuka s využitím výkladu a řízeného rozhovoru byla většinou účelná a vhodně propojena se
samostatnou prací žáků. V části sledované výuky byl vytvářen prostor i pro spolupráci žáků.
Zařazení práce ve dvojicích nebo ve skupině účinně podpořilo vzájemné předávání
zkušeností a rozvíjení jejich dovedností plnit zadané úkoly v týmu. Zvolené vzdělávac í
strategie vedly k naplnění stanovených cílů, které byly převážně zaměřeny na získávání
znalostí a dovedností, v menší míře byla věnována pozornost také formování postojů žáků.
Velký důraz byl v průběhu vzdělávání kladen na rozvoj čtenářské, matematické, jazykové
i digitální gramotnosti a praktických dovedností s využitím získaných poznatků v reálném
životě. Vzdělávání v cizích jazycích rozvíjelo produktivní i receptivní dovednosti žáků.
Výrazným přínosem pro rozvoj řečových dovedností žáků v anglickém jazyce je zapojení
rodilého mluvčího. V nižší míře byly v průběhu vzdělávání zařazovány aktivity rozvíjejíc í
kritické myšlení a samostatnou práci žáků s informacemi z více různých zdrojů (jejich
vyhledávání, porovnávání a vyhodnocení). V menší části sledované výuky vedla dominantní
role učitele a jednostranně volené činnosti ke snížené aktivitě žáků a ztrátě jejich pozornosti.
Vzdělávací obsah byl žákům prezentován srozumitelně v návaznosti na již osvojené znalosti.
Náročnost učiva i zvolené pracovní tempo odpovídalo možnostem a schopnostem žáků.
Učivo bylo předkládáno v souvislostech s důrazem na mezipředmětové vztahy, účinnost
výuky zvyšovala práce s chybou. Porozumění učivu bylo podpořeno propojením s reálnými
situacemi, praktickými příklady i vlastními zkušenostmi žáků. Vhodně byly v průběhu
vzdělávání využity digitální učebnice, videoukázky, audionahrávky, interaktivní cvičení,
výukové aplikace, pracovní listy, texty, názorné ukázky, vlastní výukové materiály i umělá
inteligence. Dostatečný důraz byl kladen na pochopení, procvičení a upevnění učiva. Dílčím
nedostatkem v některých hodinách byla absence zpětné vazby učitele na prezentace žáků
před třídou i nevyužití příležitosti pro vzájemné hodnocení.



                                              3/7
V závěru většiny sledované výuky nebyl vytvářen dostatečný časový prostor pro ověření
porozumění učivu. Jeho shrnutí proběhlo spíše formálně ze strany vyučujících bez
výraznějšího zapojení žáků. Společným nedostatkem většiny sledované výuky bylo
chybějící sebehodnocení žáků jako součást ověření dosažení stanoveného vzdělávacího cíle.
Výuka nebyla diferencovaná podle individuálních schopností žáků např. zadáváním úkolů
rozdílného rozsahu nebo obtížnosti.
Odborný výcvik byl sledován napříč příslušnými obory vzdělání jak na školních pracovištíc h
(v odborných učebnách střední školy a ve školní jídelně), tak na pracovištích smluvníc h
partnerů, kde žáci prováděli činnosti pod vedením učitelů odborného výcviku a instruktor ů.
Odborný výcvik probíhal ve vstřícné pracovní atmosféře a na odpovídající odborné úrovni.
Z výukových forem převažovala přínosná samostatná práce, případně práce ve dvojicích. Při
sledované výuce docházelo k ověřování znalostí a dovedností žáků, učitelé a instrukto ř i
korigovali práci žáků a kontrolovali správnost provádění jednotlivých pracovních operací
i technologických postupů. Upozornění na případné nedostatky v práci žáků bylo prováděno
motivačním způsobem. Žáci pracovali se zájmem, během výukového dne jim byla
poskytována průběžná zpětná vazba a v závěru byla hodnocena produktivita a kvalita jejich
práce, v některých případech i s využitím sebehodnocení. Škola přikládá velký význa m
činnosti žáků v reálném pracovním prostředí, což vede ke zkvalitnění obsahu vzdělává ní
s cílem následného uplatnění absolventů na trhu práce.


                          Hodnocení výsledků vzdělávání
Dosažené znalosti a dovednosti žáků jsou průběžně sledovány a vyhodnocovány na
jednáních pedagogické rady. Zákonní zástupci jsou o prospěchu žáků informo vá ni
prostřednictvím, elektronického informačního systému, na třídních schůzkách a případně při
osobních konzultacích s vyučujícími. Ve školním roce 2022/2023 prospělo 8 % žáků
s vyznamenáním, 11 % neprospělo. V porovnání s předchozím školním rokem 2021/2022
jsou výsledky žáků srovnatelné. Škola má zpracovanou strategii předcházení školní
neúspěšnosti, žákům jsou nabízeny konzultace s vyučujícími a doučovací aktivity, které
zajišťují individuálně někteří učitelé. Zpětnou vazbu na dosaženou úroveň poskytovaného
vzdělávání získává škola rovněž z výsledků v externím výběrovém zjišťování, které mají pro
školu pouze informativní charakter.
Významným ukazatelem kvality poskytovaného vzdělávání je úspěšnost žáků při
ukončování vzdělávání. Příslušné metodické orgány s výsledky žáků u závěrečnýc h
a maturitních zkoušek cíleně pracují, identifikují a analyzují problémové oblasti a neúspěšně
řešené úlohy a využívají daná zjištění k dalšímu směřování vzdělávacího procesu. V oborech
vzdělání s výučním listem dosahují žáci při ukončování vzdělávání více než 90% úspěšnost.
V jednotlivých oborech vzdělání nejsou ve výsledcích žáků u závěrečné zkoušky výrazné
rozdíly. Ve školním roce 2022/2023 dosáhli žáci oboru vzdělání Gastronomie ve společné
části maturitní zkoušky z českého jazyka a cizího jazyka vyšší úspěšnost, než je průměr
v České republice v dané skupině oborů. V oboru vzdělání Cestovní ruch byla úspěšnost
žáků v českém jazyce vyšší a v cizím jazyce mírně nižší, než je průměr za Českou republiku
v dané skupině oborů. V obou oborech vzdělání se úspěšnost žáků ve společné části
maturitní zkoušky z českého jazyka ve srovnání s přechozím školním rokem 2022/2023
zlepšila. Výrazně vyšší neúspěšnost ve společné části maturitní zkoušky měli žáci oboru
vzdělání nástavbového studia Gastronomie v českém jazyce a cizím jazyce. Rovněž
v předchozích školních letech (2021/2022 a 2020/2021) je zřejmá výrazně vyšší neúspěšnost
žáků ve srovnání s celorepublikovým průměrem zejména v českém jazyce.



                                            4/7
V průběhu vzdělávání se žáci účastní tematicky zaměřených preventivních aktivit, které
vychází ze zjištěných potřeb školy. Témata primární prevence jsou začleňována také do
výuky jednotlivých předmětů. Ve škole jsou zavedeny třídnické hodiny, podle aktuálníc h
zjištění pracuje s kolektivy žáků školní psycholožka, jsou realizována sociometrická šetření.
Pro nové třídní kolektivy jsou organizovány adaptační aktivity. Žáci mají k dispozic i
anonymní schránku důvěry i v elektronické verzi. Negativní projevy chování jsou řešeny ve
výchovných komisích, škola využívá individuální výchovné programy, spolupracuje se
zákonnými zástupci žáků a případně externími odborníky. Škola přijímá opatření ke
snižování absencí žáků a předčasných odchodů ze vzdělávání. Třídní učitelé úzce
spolupracují s učiteli odborného výcviku, jsou zohledňovány individuální možnosti žáků při
organizování oborného výcviku na smluvních pracovištích, žákům jsou umožňo vá ny
přestupy do jiných oborů a forem vzdělávání. Ke zvyšování motivace žáků škola
zprostředkovává příklady dobré praxe úspěšných absolventů. Pro žáky jsou organizo vá ny
workshopy cíleně zaměřené na efektivní učení (první ročníky), sebepoznání a vztahové
záležitosti (druhé ročníky) a zvládání stresu (třetí ročníky). Z porovnání absencí žáků ve
školních letech 2021/2022, 2022/2023 a prvního pololetí školního roku 2023/2024 je patrný
pozvolný pokles celkové míry absence i neomluvené absence na žáka.
Zapojením žáků do četných školních a mimoškolních aktivit škola cíleně podporuje jejich
angažovanost, iniciativu i rozvoj občanských a sociálních kompetencí. V průběhu školního
roku jsou žáci motivováni k účasti ve školních kolech soutěží a olympiád, úspěšně
reprezentují školu zejména v četných odborných soutěžích na regionální i celostátní úrovni.
Svůj talent a hlubší zájem o daný obor mohou žáci rozvíjet zapojením se do činnosti
specializovaných klubů (např. Foodstyling, Carving, Sommeliérství, Beermanství,
Freestyle, Baristika) a účastí v jednorázových specializačních kurzech. Ve spolupráci
s vysokou školou jsou pro žáky realizovány přednášky a exkurze. Prostřednictvím
žákovského parlamentu mají příležitost spolupodílet se na dění ve škole. Aktivně se zapojují
do charitativních sbírek, ekologických projektů, aktivit pro žáky základních škol k propagaci
řemesel. Spolupracují v programu města Ostravy „Fajne školní bistro“, který je zaměřený
na zlepšování kvality školního stravování. V rámci mezinárodních projektů získávají cenné
pracovní zkušenosti na odborných stážích v zahraničí a zdokonalují své jazykové, odborné,
digitální a sociální dovednosti. Všestranný osobní rozvoj žáků podporuje i jejich účast
v programu „Mezinárodní cena vévody z Edinburghu“.


                                         Závěry
Vývoj školy
– Od inspekční činnosti ve školním roce 2015/2016 byla rozšířena vzdělávací nabídka
  o obor vzdělání Podnikání (od školního roku 2023/2024). V oboru vzdělání Gastronomie
  škola pilotně ověřila a zavedla model, který umožňuje získat v rámci středního vzdělání
  s maturitní zkouškou i střední vzdělání s výučním listem. Škola se zapojila do četných
  projektů, zavedla elektronické vedení dokumentace. Ve škole začala pracovat žákovská
  samospráva.
– Závěry z předchozích inspekčních činností byly zohledněny. Škola přijímá opatření ke
  stabilizaci absencí žáků a předčasného ukončování vzdělávání, došlo ke zlepšení
  organizace odborného výcviku.




                                            5/7
Silné stránky
– Dlouhodobá spolupráce s profesními partnery a účast školy v mezinárodních projektech
  účinně přispívá k rozvoji odborných kompetencí žáků. (1.5)
– Funkční spolupráce pedagogů se pozitivně promítá do efektivního propojení teoretického
  a praktického vyučování. (3.3)
– Zapojení žáků do četných školních a mimoškolních aktivit podporuje rozvoj jejich
  osobnostních a sociálních dovedností. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– V teoretickém vyučování jsou žáci jen minimálně vedeni k sebehodnocení a vzájemné mu
  hodnocení, ve výuce nejsou uplatňovány diferencované úlohy zohledňující individuá lní
  schopnosti žáků. (4.3)
– Žáci oboru vzdělání Gastronomie nástavbové studium vykazují ve společné části
  maturitní zkoušky v celorepublikovém srovnání nižší úspěšnost. (5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Vytvářet prostor pro sebereflexi žáků a vyhodnocení dosažení vzdělávacího cíle.
  Využívat příležitosti pro vzájemné hodnocení, nastavit hodnotící kritéria.
– Uplatňovat ve výuce diferencované úlohy podle individuálních schopností žáků.
– Podporovat ve větší míře kritické myšlení a práci s různými informačními zdroji.
– Přijmout účinnější opatření ke zlepšení výsledků žáků nástavbového studia ve společné
  části maturitní zkoušky.
– Zaměřit se na podporu žáků ohrožených školním neúspěchem a zlepšování průběžnýc h
  výsledků vzdělávání.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 10 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Školní vzdělávací programy platné ve školním roce 2023/2024
 2.   Strategie rozvoje školy 2022–2024
 3.   Výroční zpráva o činnosti školy za školní rok 2022/2023


                                            6/7
 4.   Plán dalšího vzdělávání pedagogických pracovníků na školní rok 2023/2024
 5.   Záznamy z hospitační činnosti ve školním roce 2023/2024 (vzorek)
 6.   Zápisy z porad ve školním roce 2023/2024 (vzorek)
 7.   Dokumentace školního poradenského pracoviště, včetně dokumentace žáků se
      speciálními vzdělávacími potřebami (vzorek)
 8.   Personální dokumentace pedagogických pracovníků (vzorek)
 9.   Matrika školy vedená ve školním roce 2023/2024 (vzorek)
10.   Třídní knihy vedené ve školním roce 2023/2024 (vzorek)
11.   Dokumentace k organizaci odborného výcviku (vzorek)
12.   Smlouvy o obsahu, rozsahu a podmínkách praktického vyučování (vzorek)
13.   Sdělení k přijímacímu řízení ve školním roce 2022/2023 ze dne 19. 1. 2023 (povolení
      výjimky z nejvyššího počtu žáků ve třídě)
14.   Dokumentace vztahující se k finančním podmínkám školy a zajištění bezpečnosti
      a ochrany zdraví žáků pro školní rok 2023/2024 (vzorek)



                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Šárka Šustková, školní inspektorka, vedoucí inspekčního týmu
 Mgr. Petr Novotný, školní inspektor
 Ing. Hana Maľarová, školní inspektorka
 Ing. Jaroslav Král, školní inspektor
 Mgr. Sylva Kyselová, Ph.D., MBA, školní inspektorka
 Bc. Marcela Zahradníková, kontrolní pracovnice
26. 2. 2024




                                          7/7
