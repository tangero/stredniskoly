CSI0X00CY9H7




                                 Česká školní inspekce
                               Moravskoslezský inspektorát
                               Matiční 20, 702 00 Ostrava
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIT-2139/24-T
                                       Sp. zn. ČŠIT-S-507/24-T


Název                               Střední škola technická a dopravní,
                                    Ostrava-Vítkovice, příspěvková organizace
Sídlo                               Moravská 2/964, 703 00 Ostrava-Vítkovice
E-mail                              sekretariat@sstd.cz
IČO                                 14 451 093
Identifikátor                       600 171 311
Právní forma                        příspěvková organizace
Zastupující                         Ing. Stanislav Zapletal
Zřizovatel                          Moravskoslezský kraj
Místa inspekční činnosti            Moravská 964/2, 703 00 Ostrava-Vítkovice
                                    Počáteční 1962/36, 710 00 Ostrava-Slezská Ostrava
Inspekční činnost na místě          4. 11. 2024 − 8. 11. 2024

Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b), c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Střední škola technická a dopravní, Ostrava-Vítkovice, příspěvková                organizace
(dále „škola“) vykonává činnost střední školy a školní jídelny − výdejny.
Ve školním roce 2024/2025 se v 31 třídách školy vzdělávalo 808 žáků, z toho je 61 žáků
se speciálními vzdělávacími potřebami, kterým byla poskytována podpůrná opatření
v rozsahu 2. a vyššího stupně.
K termínu inspekční činnosti škola poskytovala střední vzdělávání s výučním listem
v oborech vzdělání 26-52-H/01 Elektromechanik pro zařízení a přístroje, 26-57-H/01
Autoelektrikář, 23-51-H/01 Strojní mechanik, 23-55-H/02 Karosář, 23-61-H/01
Autolakýrník, 23-68-H/01 Mechanik opravář motorových vozidel, 37-52-H/01 Železničář.
Střední vzdělávání ukončené maturitní zkouškou umožňuje v oborech vzdělává ní
23-45-M/01 Dopravní prostředky, 26-41-M/01 Elektrotechnika, 37-41-M/01 Provoz
a ekonomika dopravy, 26-41-L/01 Mechanik elektrotechnik, 39-41-L/01 Autotronik
a v nástavbovém studiu 39-41-L/51 Autotronik.
Stravování je žákům poskytováno ve školní jídelně − výdejně, jež je součástí areálu školy.


                         Hodnocení podmínek vzdělávání
Ředitel školy (dále „ředitel“) působí ve funkci od roku 2018. K systematickému řízení
provozu školy a jejímu pedagogickému vedení využívá své rozsáhlé životní a praktické
zkušenosti. Zpracoval koncepci rozvoje školy pro období 2024-2027. Formulo va l
v ní strategické cíle (např. péče a vytváření podmínek, které budou podporovat přirozený
a dynamický rozvoj aktivit souvisejících se zaváděním a využíváním nových technologií,
důraz na rozvoj klíčových kompetencí a odborných dovedností vedoucí k vyšší
uplatnitelnosti absolventů na trhu práce, profesní zodpovědnost pedagogů, soustavné
ověřování a zlepšování výstupů školního vzdělávacího programu). Naplňování koncepce
rozvoje školy podporují dlouhodobě rozvíjené partnerské vztahy. Sociální partneři účinně
kooperují se školou při inovaci obsahu učiva v souladu s požadavky trhu práce a při rozvíje ní
praktických dovedností žáků formou praktického vyučování na reálných pracovištíc h.
Podnětná je pro žáky i učitele spolupráce s vysokými školami. Přínosné vztahy jsou
rozvíjeny s okolními základními školami, pro které škola organizuje Dny otevřených dveří,
v jejichž rámci jsou žáci motivováni ke vzdělávání v některém z nabízených oborů.
Konstruktivní partnerské vztahy vytváří vedení školy se zřizovatelem, který se mj. podílí
na zlepšování materiálních podmínek školy.
Organizační struktura odpovídá potřebám školy. Na realizaci řízení školy se vedle ředitele
podílí dva zástupci pro teoretické vyučování a jeden zástupce pro praktické vyučování. Mají
přesně vymezené kompetence a odpovědnost. Na širším vedení školy se podílí školní
poradenské pracoviště a předsedové předmětových komisí. Efektivitu řízení zvyšují také
společná jednání vedení školy a pedagogické rady. Žákovský parlament je komunikač ním
prostředníkem mezi žáky, učiteli a vedením školy. Jeho činnost přispívá k rozvoji občanské
gramotnosti, zvyšuje zájem žáků o školní společenství, přináší podněty k řešení
z jednotlivých tříd, podílí se na vytváření pozitivního klimatu a dává žákům možnost aktivně
se zapojovat do akcí a projektů školy.
Kontrolní činnost ředitele a dalších pracovníků pověřených jejím vedením probíhá ,
na základě plánů kontrolní a hospitační činnosti, pravidelně a podle potřeby i operativně.
Jejich plnění je průběžně vyhodnocováno. Hospitační činnost se zaměřuje na podporu


                                             2/9
dosahování vzdělávacích cílů, rozvoje klíčových kompetencí žáků, na práci se žáky
se speciálními vzdělávacími potřebami, práci s nadanými žáky, žáky ohroženými školním
neúspěchem a na začínající učitele. Obsahem hospitačních záznamů jsou doporučení
poskytující pedagogům konkrétní informace pro jejich pedagogický růst. Hospitační činnost
je dostatečná, probíhá plánovitě.
Informační systém školy je funkční. Informovanost pracovníků školy je zajištěna šesti
dotykovými panely (rozvrh, suplování, jídelníček, školní řád aj.), školním informač ní m
systémem (třídní kniha, klasifikace a absence žáků, komunikace mezi zákonnými zástupci
a školou) a prostřednictvím sdíleného úložiště (např. plán akcí, speciální vzdělávací potřeby
žáků, sdílené výukové podklady). Osobní komunikace probíhá na pravidelných poradách
a v rámci předmětových komisí.
Škola má zpracovaný plán dalšího vzdělávání pedagogických pracovníků vycházejíc í
primárně z potřeb školy, finančních možností a aktuální nabídky. Učitelé jsou motivo vá ni
k profesnímu seberozvoji. Zúčastnili se vzdělávání potřebného pro výkon svěřených funkcí,
na rozvoj informatického myšlení a digitálních kompetencí, zvýšení jazykových kompetencí
a vzdělávání v oblasti inovativních výukových a učebních metod. Získané infor mace
a zkušenosti si vzájemně předávají v rámci předmětových komisí, při vzájemnýc h
hospitacích a náslechů.
Efektivní vícezdrojové financování vytváří optimální finanční předpoklady pro zajištění
plynulého chodu školy. Výrazným prvkem řízení, který umožňuje realizovat finanč ně
náročné obory vzdělání, je úspěšné zapojování organizace do projektů za účelem získání
dalších finančních prostředků. V souladu s profilací školy a udržením moderních trendů
ve výuce ředitel věnuje pozornost obnově a rozvoji materiálně technických podmínek. Škola
disponuje dostatečným počtem kmenových tříd a účelně vybavených odborných učeben
a dílen. Efektivitu vzdělávání podporuje výpočetní a didaktická technika, množství
pomůcek, specializovaných zařízení a strojů.
V oblasti bezpečnosti a ochrany zdraví i požární prevence jsou žáci pravidelně poučováni
a seznamováni s riziky. Vedení školy provádí analýzu úrazovosti, věnuje stálou pozornost
úrazové prevenci žáků, která se projevuje v nízké míře úrazovosti.


                          Hodnocení průběhu vzdělávání
Průběh vzdělávání byl sledován na úrovni všech školou realizovaných vzdělávacích oborů,
připravujících odborníky pro výkon specifických technických profesí. Metodicky
propracovaná, promyšlená výuka byla v souladu s kurikulárními dokumenty. Zvolené
vzdělávací strategie vedly k naplnění stanovených cílů, náročnost učiva odpovídala
schopnostem žáků. Zkušení pedagogové dokázali, na základě tematické blízkosti,
propojovat vzdělávací obsahy jednotlivých oblastí teoreticky všeobecného a odborného
vzdělávání s praktickým vzděláváním. Záměrně tak přispívali lepšímu pochopení vzájemné
návaznosti teorie na reálné situace v praxi. Respektující vstřícný přístup vyučujících a žáků,
jejich komunikace a spolupráce pozitivně ovlivňovala příjemnou atmosféru a vytvářela
příznivé podmínky podporující proces učení.
Hospitovaná výuka všeobecně vzdělávacích předmětů byla většinou dobře organizová na,
převládalo frontální vyučování metodou výkladu s účelným střídáním činností. Vyučuj íc í
přiměřeně dbali na obsahovou správnost odpovědí, snažili se rozvíjet logické myšlení žáků,
vhodně byla zařazena práce s chybou. Nechyběla ani efektivní podpora informač ní
gramotnosti, vyhledávání z různých informačních zdrojů a interpretování získanýc h


                                             3/9
informací. Učitelé pracovali s žáky celého spektra nadání a potřeb. Výuka byla pro žáky
motivující a byla propojena s běžnými situacemi ze života. Zvýšení názornosti výuky
se vyučujícím dařilo účelným využitím didaktické techniky.
Realizaci a zvládnutí nároků teoretické části odborného vzdělávání pozitivně ovlivňo va la
osobnost učitelů a praktické zkušenosti. Obsahově náročná výuka byla žákům podávána
v logických souvislostech a přibližována názornými příklady. Výklad učiva byl veden jasně
a srozumitelně, nové pojmy byly zařazovány do již známých souvislostí. Důraz byl kladen
zejména na přesnost a jednoznačnost užívání odborné terminologie, na osvojování,
procvičování a fixaci nabytých vědomostí a dovedností s následnou schopností aplikace
na nové učivo. Účelně byly uplatňovány mezipředmětové vztahy včetně propojení teorie
s praxí. Zvolené postupy a metody výuky, formy práce a procvičované úlohy podporovaly
dosažení vzdělávacího cíle. Pro upevnění učiva a jeho propojení s odbornou praxí vyučujíc í
účelně využívali názorné pomůcky i přístrojovou techniku. Učitelé žáky seznamova li
se vzdělávacími cíli, v menší míře však ověřovali, zda jim dokonale porozuměli.
Zhodnocení výuky teoretických předmětů všeobecně vzdělávacích i odborných probíhalo
v mnoha případech pouze stručným shrnutím učiva převážně ze strany vyučujíc íc h
bez výraznějšího zapojení žáků a jejich sebereflexe k naplnění stanovených cílů vzdělává ní.
Ojediněle bylo využito účelné poskytování zpětné vazby prostřednictvím formativního
hodnocení a funkčního sebehodnocení a jen minimálně byly využity příležitos ti
pro vzájemné hodnocení.
Výuka praktického vyučování probíhala v odborných učebnách a dílnách v areálu školy,
na odloučeném pracovišti školy v objektu Dopravního podniku Ostrava, a. s. a na smluvníc h
pracovištích, pod vedením zkušených pedagogů anebo pod vedením instruktor ů
(zaměstnanců firem). Žáci byli vybaveni předepsanými pracovními oděvy a ochrannými
pomůckami. Kvalita praktické výuky dosahovala velmi dobré úrovně, vhodně navazova la
na teoretické předměty, vycházela z očekávaných dovedností uvedených ve školním
vzdělávacím programu. Seznamovala žáky s moderními technologiemi a cíleně rozvíje la
jejich pracovní postoje i odpovídající klíčové kompetence. Žáci pracovali se zájmem,
zodpovědně plnili stanovené úkoly, respektovali nastavená pravidla včetně dodržování zásad
bezpečnosti práce a dokázali cíleně diskutovat k zadaným úkolům. Byli průběžně hodnoceni
v dílčích činnostech i v rámci svého pokroku. Při provádění přidělených úkolů byli žáci
vhodným způsobem vedeni ke správné volbě pracovních postupů, umožňujících splnit úkol
v požadované kvalitě a zároveň dodržet požadované hygienické zásady a bezpečnostní
předpisy.
Ve sledované teoretické výuce i při praktickém vyučování bylo zřejmé, že škola dlouhodobě
vytváří dobré podmínky pro vzdělávání žáků se speciálními vzdělávacími potřebami.
K jejich potřebám škola přistupuje individuálně, vhodnou podporu jim zajišťuje v souladu
s doporučeními školských poradenských zařízení nebo jsou také přijímána konkrétní
opatření zvyšující účinnost podpory na základě zpětné vazby získané od jednotlivýc h
pedagogů.
K všestrannému pozitivnímu rozvoji osobnosti, talentu a nadání žáků přispívají pravidelně
organizované aktivity (adaptační, sportovní i poznávací kurzy, účast na soutěžích, exkurze
do firem apod.), které vhodně navazují na školní vzdělávací programy a podílí
se na vytváření prosociálních vazeb uvnitř třídních kolektivů a k předcházení sociálně
patologickým jevům.




                                            4/9
                          Hodnocení výsledků vzdělávání
Škola zjišťuje informace o kvalitě a výsledcích vzdělávání žáků, přijímá a v praxi realizuje
opatření ke zvyšování kvality poskytovaného vzdělávání. Průběžnými žákovskými výsledky
vzdělávání se škola zabývá, vyhodnocuje je a podle potřeby přijímá opatření k jejich
zlepšování na úrovni jednotlivých vyučujících i na všech stupních řízení pedagogického
procesu. Pro hodnocení výsledků vzdělávání žáků škola stanovila pravidla, která jsou
součástí školního řádu. Vyučující získávají přehled o znalostech jednotlivých žáků
a výsledcích vzdělávání prostřednictvím běžných hodnotících nástrojů. Jedná se hlavně
o ústní zkoušení, písemné práce, on-line testy, pozorování, aktivitu žáků ve výuce
a rozhovory.
Výsledky žáků vyučující prezentují v rámci jednání pedagogické rady a na schůzkách
předmětových komisí. Nastavují další postup omezující neúspěšnost žáků. Součástí
programu poradenských služeb ve škole je strategie předcházení školní neúspěšnosti.
Zákonným zástupcům škola poskytuje informace prostřednictvím školního informač ního
systému, výročních zpráv, v průběhu školních akcí a třídních schůzek.
Významným ukazatelem kvality poskytovaného vzdělávání je úspěšnost žáků u maturitníc h
a závěrečných zkoušek. Ve školním roce 2023/2024 v oborech vzdělání ukončených
maturitní zkouškou ze 115 žáků prospělo s vyznamenáním 14 a neprospělo 20 žáků
(tzn. podíl neprospívajících žáků je 17 %). U oborů vzdělání zakončených výučním listem
ze 148 žáků 19 prospělo s vyznamenáním a 30 žáků neprospělo (tzn. podíl neprospívajíc íc h
žáků byl 20 %). Škola na výsledky reaguje a přijímá opatření k jejich eliminaci spočívajíc í
v nabídce doučování, dělení hodin a v poskytování individuálních konzultací, které jsou
žákům nabízeny ze všech vyučovacích předmětů.
Vybrané obory kategorie H jsou podporovány prospěchovou složkou stipendia,
poskytovanou zřizovatelem, s cílem zvýšit zájem žáků o vzdělávání a motivo vat
je k dosahování dobrých výsledků při vzdělávání. Zapojení do dalších stipendijníc h
programů je žákům, vybraných oborům H a L, nabízeno také od některých sociálníc h
partnerů, vč. nabídky získání jistoty pracovního místa přímo v jejich společnosti.
Objektivní srovnání výsledků s ostatními školami umožňuje účast školy v externím
výběrovém zjišťování výsledků žáků. Ve výběrovém zjišťování výsledků žáků středních
škol (2022/2023), v moderních dějinách a čtenářské gramotnosti, dosáhli žáci školy
podprůměrných a slabých výsledků. Výsledky žáků jsou sledovány a konzultovány v rámci
příslušných předmětových komisí, které se soustředí na analýzu vlivů a hledání podpory
vedoucí ke zlepšení.
Školní poradenské pracoviště pracuje ve složení výchovná poradkyně, školní metodik
prevence a interní školní psycholožka. Úzce spolupracují s koordinátorkou pro práci
s nadanými žáky a žáky ohroženými školním neúspěchem (dále „koordinátorka“). Funkčně
je také nastavena spolupráce s třídními učiteli i s dalšími vyučujícími. Výchovná poradkyně
kromě systematické péče o žáky se speciálními vzdělávacími potřebami poskytuje vhodnou
metodickou podporu i pedagogům. Škola průběžně sleduje případné náznaky všech forem
rizikového chování, přičemž má jasná pravidla postupu, jak v případech rizikového chování
efektivně postupovat. Jednotlivé preventivní aktivity a programy organizované školou
se vhodně promítaly do konkrétních činností žáků jak ve výuce, tak i při ostatních akcích.
Škola aktivně vytváří pozitivní klima a dobré vztahy v nových třídních kolektivec h
a efektivně předchází možným obtížím při přechodu žáků ze základního na střední
vzdělávání. Prevence školní neúspěšnosti je zajišťována nabídkou individuálních konzultac í



                                            5/9
a doučování. Posun takto podporovaných žáků je sledován a v pravidelných interva lec h
vyhodnocován koordinátorkou a vyučujícími dotčených předmětů.
Chování žáků je sledováno průběžně, škola oceňuje jejich úspěchy (zejména při reprezentaci
školy, za aktivní přístup ke vzdělávání apod.) a přijímá opatření k posílení kázně při neplnění
povinností stanovených školním řádem. Zaznamenané projevy problémového chování žáků
jsou důsledně řešeny ve spolupráci se žáky samotnými, příp. s jejich zákonnými zástupci.
Snížená známka z chování ve školním roce 2023/2024 byla udělena dvaceti dvěma žákům,
a to zejména za neomluvenou absenci. Výchovné opatření formou podmíněného vylouče ní
ze studia se týkalo šesti žáků.
Podnětné a motivační prostředí, s individuálním přístupem pedagogů k nadaným žákům
anebo žákům s hlubším zájmem o studijní obor, přispívá k četným úspěchům na školní,
regionální i celostátní úrovni (např. 2. místo v kategorii Autotronik 29. ročníku celostátního
finále soutěže odborných znalostí a dovedností Autoopravář junior 2024, Soutěž odborných
dovedností, PišQworky, branná soutěž Wolfram, Zdravotnická soutěž, streetfootbalo vý
turnaj v rámci charitativního projektu Každý gól pomáhá, školní kola olympiády z českého
jazyka, dějepisné olympiády, soutěž v reáliích anglicky mluvících zemích).
Významnou a společensky velmi prospěšnou činností je spolupráce se sociálními partnery,
přičemž škola aktivně reaguje na jejich požadavky v oblasti odborných kompetencí
absolventů, na tomto základě pravidelně aktualizuje vzdělávací obsah učiva, smyslup lně
je zapracovává do školních vzdělávacích programů a kontinuálně tak zajišťuje nejen
systematické propojování teoretické výuky ve škole a praktické přípravy na pracovišti,
ale také zabezpečuje efektivitu vzdělávání a lepší uplatnitelnost absolventů na trhu práce.


                                          Závěry
Vývoj školy
– Od posledního inspekčního hodnocení v roce 2018 byl zaznamenán 18% nárůst
  v celkovém počtu žáků a téměř trojnásobný nárůst počtu žáků se speciálně vzdělávac ími
  potřebami.
– Došlo cca k 15% přirozené obměně pedagogického sboru.
– Byl zaznamenán kvalitativní posun školy v oblasti materiálních podmínek, aktualizac i
  povinné dokumentace a realizovaných školních vzdělávacích programů.
– Škola si také udržuje velmi dobré podmínky v oblasti spolupráce s partnery, systematické
  a aktivní podpory rozvoje dovedností a odborných znalostí žáků.
– I přes přijatá opatření se nedaří škole trvale snížit vyšší neúspěšnost v průběhu
  a při ukončování vzdělávání žáků.
Silné stránky
– Kvalitní a oboustranně přínosné vztahy se zřizovatelem, sociálními partnery, externími
  odborníky a profesními organizacemi se promítají do kvality vzdělávání a vytvářejí
  podmínky pro lepší uplatnitelnost absolventů na trhu práce. (1.5)
– Vedení školy aktivně a systematicky řídí pedagogické procesy, kontroluje a vyhodnoc uje
  práci školy, což se odráží v jeho kvalitě. (2.1)
– Systematické hodnocení práce pedagogů na všech místech poskytovaného vzdělává ní
  s předáním užitečné zpětné vazby k jejich práci. (2.3)


                                             6/9
– Zapojení školy do projektů umožňuje kontinuální zlepšování materiálních podmínek
  pro vzdělávání s pozitivním dopadem na kvalitu vzdělávání žáků. Vedení školy aktivně
  usiluje o optimální materiální podmínky vzdělávání, pečuje o jejich účelné využívá ní
  a jejich průběžné zkvalitňování. (2.4)
– Vysoká odbornost a profesionální přístup vyučujících plynoucí z praktických zkušeností
  v teoretických odborných předmětech a v praktickém vyučování přispívá k efektivnímu
  propojení teorie s praxí. (3.1)
– Učitelé aktivně spolupracují, sdílejí dovednosti a zkušenosti z dalšího vzdělává ní
  pedagogických pracovníků, vzájemně si hospitují a podporují se, což vede
  ke zkvalitňování výuky. (3.3)
– Výuka byla promyšlená, dobře připravená v souladu s kurikulárními dokumenty,
  vyučující žáky systematicky motivují k dosahování lepších výsledků a účinně je vedou
  ke vzájemné spolupráci. (4.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Učitelé jen ojediněle zapojovali žáky do hodnocení jejich práce vzhlede m
  ke stanovenému vzdělávacímu cíli a nevedli je ke vzájemnému hodnocení podle předem
  vymezených kritérií. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Výuku plánovat s ohledem na závěrečné shrnutí a zhodnocení probíraného učiva
  za aktivní účasti žáků vzhledem k nastavenému vzdělávacímu cíli a tím získat okamžitou
  zpětnou vazbu o míře dosažení stanoveného cíle a efektivitě výuky.
– Zařazovat cíleně v průběhu výuky zdůvodněné sebehodnocení a vzájemné hodnocení
  žáků a tím poskytovat žákům kvalitní zpětnou vazbu využitelnou pro jejich další učení.
– Vyhodnocovat důsledně účinnost dílčích opatření přijímaných školou v souvislos ti
  s neúspěšností žáků v průběhu vzdělávání i při jeho ukončování.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 7 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).




                                            7/9
          Seznam dokladů, o které se inspekční zjištění opírají
 1.   Školní vzdělávací programy platné ve školním roce 2024/2025
 2.   Rozvrh vyučovacích hodin platný ve školním roce 2024/2025
 3.   Třídní knihy vedené ve školním roce 2024/2025 (vzorek)
 4.   Školní matrika žáků vedená ve školním roce 2024/2025 (vzorek)
 5.   Doklady o dosaženém vzdělání pedagogických pracovníků školy (vzorek)
 6.   Koncepce rozvoje školy pro období 2024-2027
 7.   Organizace školy ve školním roce 2024/2025
 8.   Plán dalšího vzdělávání pedagogických pracovníků pro školní rok 2024/2025
 9.   Plán kontrolní a hospitační činnosti pro školní rok 2024/2025
10.   Hospitační záznamy za školní roky 2023/2024 a 2024/2025 (vzorek)
11.   Zápisy z jednání pedagogické rady, z jednání předmětových komisí vedené
      ve školním roce 2023/2024 a 2024/2025 (vzorek)
12.   Minimální preventivní program pro školní rok 2024/2025
13.   Školní preventivní strategie 2020-2024
14.   Strategie předcházení školní neúspěšnosti pro školní rok 2024/2025
15.   Dokumentace žáků se speciálními vzdělávacími potřebami (vzorek)
16.   Výroční zpráva o činnosti školy za školní rok 2023/2024
17.   Smlouvy o obsahu, rozsahu a podmínkách praktického vyučování žáků platné
      ve školním roce 2024/2025 (vzorek)
18.   Dokumentace související se zajištěním bezpečnosti a ochrany zdraví žáků
      při poskytování vzdělávání vedená ve školním roce 2024/2025 (vzorek)
19.   Dokumentace vztahující se k finančním podmínkám školy a zajištění školního
      stravování pro školní rok 2024/2025 k datu inspekční činnosti (vzorek)




                                      8/9
                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Sylva Kyselová, Ph.D., MBA, školní inspektorka, vedoucí inspekčního týmu
 Mgr. Šárka Šustková, školní inspektorka
 Mgr. Ing. Martina Colledani, školní inspektorka
 PaedDr. Ivana Marková, Ph.D., školní inspektorka
 Ing. Vítězslav Martykán, odborník na automobilní obory
 Bc. Irena Heryánová, DiS., kontrolní pracovnice
20. 11. 2024




                                         9/9
