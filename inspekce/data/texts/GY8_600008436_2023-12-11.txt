                                   Česká školní inspekce
                                Inspektorát v Kraji Vysočina
                                Zborovská 3, 586 01 Jihlava
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIJ-1439/23-J
                                       Sp. zn. ČŠIJ-S-257/23-J


Název                               Gymnázium a Obchodní akademie Pelhřimov
Sídlo                               Jirsíkova 244, 393 01 Pelhřimov
E-mail                              gype@gymnazium-pe.cz
IČO                                 62 540 009
Identifikátor                       600 008 436
Právní forma                        příspěvková organizace
Zastupující                         Mgr. Aleš Petrák
Zřizovatel                          Kraj Vysočina
Místo inspekční činnosti            Jirsíkova 244 a 875, Pelhřimov
Inspekční činnost na místě          11.–12. a 14.–15. 12. 2023

Inspekční činnost byla zahájena doručením oznámení o inspekční činnosti.

                                 Předmět inspekční činnosti
Zjišťování a hodnocení informací o vzdělávání a činnosti školy, podmínkách, průběhu
a výsledcích vzdělávání, naplňování školních vzdělávacích programů a jejich souladu
s právními předpisy a rámcovým vzdělávacím programem podle § 174 odst. 2 písm. a), b), c)
zákona č. 561/2004Sb., o předškolním, základním, středním, vyšším odborném a jiném
vzdělávání (školský zákon), ve znění pozdějších předpisů.
Inspekční činnost byla provedena v souladu s § 174 odst. 6 školského zákona na základě
podnětu.

                                         Charakteristika
Gymnázium a Obchodní akademie Pelhřimov (dále škola) vykonává činnost střední školy.
V době inspekční činnosti se v oboru 79-41-K/41 Gymnázium vzdělávalo 211 žáků, v oboru
79-41-K/81 Gymnázium 224 žáků, v oboru 63-41-M/02 Obchodní akademie 96 žáků,
v oboru 78-42-M/02 Ekonomické lyceum 116 žáků. Počet žáků v gymnaziálních oborech
je stabilní, počet žáků odborného vzdělávání se navyšuje. V oboru ekonomického lycea
se v posledním třech letech téměř zdvojnásobil.


                         Hodnocení podmínek vzdělávání
Řízení školy odpovídá její velikosti a odbornému zaměření. Ředitel školy účelně delegoval
dílčí řídící kompetence na další pracovníky. Při své práci vycházejí z reálné koncepce
rozvoje školy, která je průběžně vyhodnocována a upravována v souvislosti s aktuálním
vývojem. Odpovídající pozornost je věnována všem součástem školy. Nastavené cíle se daří
průběžně naplňovat, např. koncipovat vzdělávací nabídku s cílem umožnit prostupnost
a návaznost oborů a rozvíjet jejich vzájemnou spolupráci.
Škola využívá dobře fungující informační systém, což je nezbytné vzhledem ke dvěma
místům poskytovaného vzdělávání. K účinnému stylu řízení přispívají i pravidelné porady
širšího vedení. Pozitivní je sdílení informací o žácích mezi vedením školy, výchovnými
poradci a metodiky prevence s cílem nastavit vhodnou podporu a včasnou pomoc žákům
při řešení různých problémů včetně školní neúspěšnosti. Kvalifikovaný pedagogický sbor
se dále vzdělává se zaměřením na aktuálně potřebné oblasti. Dlouhodobá spolupráce
s odborníky z praxe se mimo jiné pozitivně projevuje ve využívání aktuálních trendů
v oblastech, kde budou její žáci působit, např. ve firmách, obchodních společnostech.
Zpětnou vazbu ke kvalitě průběhu výuky získávají pedagogové od členů vedení školy,
popř. od kolegů v rámci sdílených náslechů. Je však spíše formálního charakteru a není vždy
zcela efektivní, což potvrdila i zjištění z inspekčních hospitací. Nově nastupujíc ím
pedagogům je poskytována podpora ze strany uvádějících učitelů, v případě zkušenějš íc h
pedagogů ze strany dalších spolupracovníků. Zpětnou vazbu poskytuje vedení školy také
prostřednictvím osobních pohovorů.
Materiální vybavení je účelně modernizováno a doplňováno, a to postupně ve všech částech
školy. Jedná se např. o rekonstrukci víceúčelového hřiště včetně venkovní učebny a lezecké
stěny, výstavbu nové multimediální učebny s účelným využitím 3D tisku ve výuce, zřízení
další počítačové učebny a obnovu stávajících, pořízení projekční techniky a dalšího
vybavení v badatelském centru nejen pro projektovou činnost. Ve spolupráci
se zřizovatelem byly mimo jiné dovybaveny přírodovědné laboratoře podporující rozvoj
odborných kompetencí žáků školy. V rámci účinné podpory činnosti Studentského
parlamentu probíhá v současné době modernizace relaxačního centra pro žáky, které
je využíváno také jako studovna. Tímto škola vhodně podporuje rozvoj sociálníc h
kompetencí a psychohygieny žáků.


                          Hodnocení průběhu vzdělávání
V hospitovaných hodinách převládala vstřícná pracovní atmosféra, žáci se neobávali vyjádřit
vlastní názor nebo požádat vyučujícího o dodatečné vysvětlení. Pedagogové vedli výklad
se zřejmým zaujetím pro nově osvojované učivo a toto zaujetí se jim úspěšně dařilo přenášet
na žáky a přispívalo tak k jejich aktivnímu přístupu k výuce. Občas se však vyučujíc í
ve snaze předat žákům co nejvíc informací a upozornit je na možné problémy při řešení
nevyvarovali nadbytečného komentáře při samotné práci žáků, čímž rušili jejich soustředění.




                                           2/6
Funkčně zvolená frontální výuka vhodně doplněná řízeným rozhovorem rozvíjela kritické
myšlení žáků a poskytovala prostor pro jejich argumentaci. Je pozitivní, že vyučující kladli
otázky, které nebyly návodné a vyžadovaly od žáků přemýšlet v souvislostech. Jen méně
často však žáci dostali prostor pro formulaci uceleného vyjádření alespoň v několika větách.
Ve většině sledovaných hodinách nebyl formulován vzdělávací cíl nebo byl nahrazen
jen stručnou informací o předpokládaném průběhu hodiny, a to pedagogům neumožňo va lo
provést efektivní zhodnocení splnění cíle hodiny v jejím závěru.
Pouze sporadicky byl uplatněn diferencovaný přístup vzhledem k potenciálu jednotlivýc h
žáků. Částečně byl uplatněn v těch hodinách, kde měli vyučující předem připravené
výsledky samostatných prací a různými formami žákům umožňovali se s nimi seznámit.
V některých hodinách však negativně ovlivnila účinnost výuky společná kontrola výsledků,
kdy pohotovější žáci čekali na ostatní a méně úspěšným žákům byla znemožněna efektivní
práce s chybou. Výjimečně byla zaznamenána kooperace žáků ve skupinách, chybělo
sebehodnocení či vzájemné hodnocení žáků.
Velmi efektivně byla uplatněna podpora výuky prostřednictvím vlastních mobilů a tabletů
žáků. Funkčně byly zařazovány pomůcky, využívány byly pracovní listy a soubory
praktických úkolů v odborných předmětech. Velmi zdařile byly uplatněny mezipředměto vé
vztahy a jejich propojení s reálnými situacemi či vlastními zkušenostmi žáků. Kvalitní
spojení výuky s praxí v odborných předmětech podporuje rozvoj odborných kompetencí
a osobnostní rozvoj žáků.


                          Hodnocení výsledků vzdělávání
Objektivní informace o výsledcích jednotlivých žáků a tříd škola získává prostřednictvím
výše uvedeného funkčního informačního systému i v rámci pedagogických rad. Na základě
analýzy výsledků jednotlivých žáků jsou stanovována cílená opatření (doučování,
konzultace se zákonnými zástupci, spolupráce s pedagogicko-psychologickou poradnou).
V závislosti na efektivitě těchto opatření je podpora upravována. V rámci strategie
předcházení školnímu neúspěchu je stanoven systém účinného doučování, v němž jsou
zapojeni také žáci školy, kteří se doučují navzájem.
Úroveň kvality vzdělávání škola hodnotí interními i externími nástroji. V rámci
gymnaziálních oborů probíhá dvakrát ročně školou připravované vstupní i výstupní testování
z matematiky, českého a anglického jazyka v prvním a třetím ročníku osmiletého i čtyřletého
gymnázia. Výsledky jsou analyzovány na různých stupních řízení. V externím testování žáci
dosahují výborných a nadprůměrných výsledků. Výsledky maturitních zkoušek jsou
dlouhodobě stabilní v gymnaziálních i negymnaziálních oborech. O velmi dobrých
znalostech žáků těchto oborů svědčí vysoké procento absolventů přijatých
k vysokoškolskému studiu. Pouze minimum žáků volí např. vyšší odborné vzdělávání nebo
případně zdokonaluje svoje znalosti studiem v zahraničí a na jazykových školách.
Systematicky je podporován rozvoj profesních a komunikačních dovedností v cizích
jazycích. Motivačně působí výjezdy žáků do zahraničí. Zároveň dochází k vyšší
uplatnitelnosti žáků, a to i na evropském trhu práce. Řada žáků má v současné době možnost
složit mezinárodní jazykovou zkoušku přímo ve škole na základě partnerství s jazykovou
školou Cambridge P.A.R.K. Jazykové nadání žáků je rovněž podporováno účastí v různých
jazykových soutěžích.
Od loňského školního roku se škola stala akreditovaným testovacím střediskem
mezinárodního konceptu ECDL (Mezinárodní vzdělávací a certifikační koncept digitálníc h


                                            3/6
znalostí a dovedností). Žáci i učitelé aktuálně využívají možnosti složení ECDL/ICDL
zkoušky včetně mezinárodně uznávaných certifikátů, které dokládají dosažení určité úrovně
kvalifikace pro práci s digitálními technologiemi.
Systém odborné praxe žáků obchodní akademie zahrnuje exkurze ve výrobních podnicích,
zařízeních sociálních služeb, základních školách speciálních (podle oboru a zaměření), stáže
na Městském úřadu Pelhřimov. Ve třetím ročníku žáci absolvují dvoutýdenní praxi
v obchodních společnostech, neziskových organizacích, na úřadech i u živnostníků. Firmy
a organizace pro odborné stáže a souvislé praxe jsou vybírány společně s žáky a pedagogy,
a tak vedení školy pravidelně získává zpětnou vazbu o činnostech svých žáků v rámci
odborného vzdělávání. Dále jsou do školy zváni (podle oborů a zaměření) odborníci z praxe,
jejich promyšlený výběr odráží zaměření školy. Tímto zároveň dochází k posilová ní
pracovních a sociálních kompetencí žáků školy.
Systém odborného vzdělávání je doplněn účastí v odborných soutěžích (např. celostátní
soutěž Má dáti dal, Účtování versus účetnictví, Finanční gramotnost) a dalšími školními
i mimoškolními aktivitami v oblasti zdraví a sportu, jazykově kulturní oblasti (poznávací
zájezdy do zahraničí, exkurze po ČR, návštěva Parlamentu ČR či jiných institucí) a zejména
v systému prevence (např. adaptační kurzy, workshopy s tématy duševního zdraví).
Nastavený systém poradenských služeb i primární prevence zohledňuje specifika instituce
(různé druhy vzdělávání s odlišným zaměřením) a vychází z identifikovaných potřeb žáků
(např. adaptační proces při přechodu ze základní školy, budování pozitivních školních vazeb,
zvládnutí studijních požadavků). Koncepce primární prevence zahrnuje i nabídku tematicky
cílených přednášek a besed k negativním jevům chování. Realizovaná prevence sociálně
patologických jevů je kladně ovlivněna všeobecně vstřícným individuálním přístupem
většiny vyučujících k žákům. Základní informace o žácích se speciálně vzdělávac ími
potřebami sdílí výchovní poradci s ostatními vyučujícími a spolupracují s nimi na realizac i
podpůrných opatření doporučených školskými poradenskými zařízeními. V případě výskytu
počátečních stádií rizikového chování žáků je postupováno podle stanovených pravidel,
do řešení jsou zapojováni i zákonní zástupci žáků. Škola flexibilně reaguje na zjištěné
problémy, např. na základě vyhodnocení dotazníků či zvýšené poptávky ze strany žáků.
Hlavním cílem školního poradenského pracoviště je zajištění školního psychologa za účelem
zajištění včasné psychosociální intervence. Systém kontroly dodržování zajištění
bezpečnosti žáků na chodbách je nastaven a monitorován vedením školy. V rámci
vyhodnocování škola realizuje příslušná opatření.
Škola aktivně podporuje zapojování žáků do různých aktivit (např. i v rámci Studentského
parlamentu), projektů s cílem rozvoje občanských a sociálních kompetencí (např. Talent
Vysočiny, Cena města Pelhřimova). S dalšími základními školami probíhá spolupráce
při pořádání soutěží pro žáky. Vzdělávací nabídku zkvalitňuje partnerství s vybranými
vysokými školami. Škola podporuje zapojení žáků do různých charitativních činností.
V rámci projektu Zpět na jedna probíhá bezplatné doučování žáků základních škol, které
vedou žáci školy. Všechny různorodé aktivity, které jsou v rámci spolupráce organizo vá ny
s dalšími subjekty, jsou vedeny s cílem podporovat všestranný rozvoj osobnosti žáků.


                                         Závěry
Vývoj školy
– Zkvalitnění v materiální oblasti s pozitivním dopadem na kvalitu a funkčnost výuky.




                                            4/6
Silné stránky
– Škola aktivně podporuje zapojování žáků do různých aktivit, projektů, včetně
  charitativních činností s cílem všestranného rozvoje osobnosti žáka. (1.5)
– Zkvalitnění v materiální oblasti s pozitivním dopadem na kvalitu výuky a jeho účelné
  využívání s cílenou podporou digitální gramotnosti. (2.4)
– Empatický a vstřícný přístup pedagogů k žákům vedoucí k jejich aktivnímu přístupu
  k výuce. (3.2)
– Kvalitní propojení výuky s praxí podporující rozvoj odborných kompetencí a osobnostní
  rozvoj žáků. (4.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Jen výjimečně uplatněna práce s cíli hodin a jejich vyhodnocování. (4.3)
– Nedostatek efektivní diferenciace vzhledem k potenciálu jednotlivých žáků, pouze
  sporadicky vytvářeny příležitosti k souvislému mluvenému projevu, absence
  sebehodnocení a vzájemného hodnocení. (4.3.)
– Ojediněle zařazované činnosti podporující rozvoj kooperace žáků ve skupinách. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Zaměřit se na cíle hodin a jejich vyhodnocení poskytující kvalitní zpětnou vazbu všem
  zúčastněným.
– Podporovat diferenciaci s ohledem na potenciál jednotlivých žáků, využívat vhodné
  příležitosti pro souvislý mluvený projev, sebehodnocení, vzájemné hodnocení žáků.
– Více zařazovat činnosti podporující kooperaci žáků ve skupinách.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k prevenci nedostatků zjištěných inspekční činností. Tyto nedostatky jsou formulovány
v části slabé stránky (oblasti ke zlepšení). Ve stejné lhůtě písemně informujte Českou
školní inspekci, jaká byla přijata opatření, a to prostřednictvím datové schránky
(g7zais9).


            Seznam dokladů, o které se inspekční zjištění opírají
 1.   Školní řád, ze dne 31. 10. 2022
 2.   Organizační řád, ze dne 21. 8. 2019
 3.   Rozvrhy hodin, školní rok 2023/2024


                                            5/6
 4.   Zápisy z jednání pedagogické rady, školní roky 2021/2022 a 2022/2023
 5.   Výroční zpráva o činnosti školy, školní rok 2021/2022
 6.   Plán DVPP a personálního rozvoje pedagogických pracovníků, školní rok 2023/2024
 7.   Program poradenských služeb, ze dne 20. 8. 2023
 8.   Preventivní program – školní neúspěšnost, ze dne 20. 8. 2023
 9.   Preventivní program, školní rok 2023/2024, ze dne 25. 8. 2023
10.   Školní preventivní strategie, ze dne 1. 9. 2023
11.   Kariérové poradenství


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Mgr. Petra Koubková, školní inspektorka, vedoucí inspekčního týmu
Mgr. Bc. Kateřina Hlaváčková, školní inspektorka
Mgr. Marie Jadrná, školní inspektorka
Mgr. Miroslav Pospíšil, školní inspektor
Mgr. Stanislav Pulkrab, školní inspektor
Ing. Hana Vejvodová, kontrolní pracovnice


8. 1. 2024




                                         6/6
