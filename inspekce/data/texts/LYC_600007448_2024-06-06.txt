CSI0X00CL60U




                                  Česká školní inspekce
                                 Středočeský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIS-2532/24-S
                                       Sp. zn. ČŠIS-S-484/24 S


Název                               Střední průmyslová škola, Mladá Boleslav,
                                    Havlíčkova 456
Sídlo                               Havlíčkova 456/1, Mladá Boleslav II, 293 01 Mladá
                                    Boleslav
E-mail                              sekretariat@spsmb.cz
IČO                                 48 683 795
Identifikátor                       600 007 448
Právní forma                        příspěvková organizace
Zastupující                         Ing. Václav Bohata
Zřizovatel                          Středočeský kraj
Místo inspekční činnosti            Havlíčkova 456/1 a Boženy Němcové 636/3,
                                    Mladá Boleslav
Inspekční činnost na místě          6. − 7. a 10. − 11. června 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání podle přísluš nýc h
školních vzdělávacích programů (dále „ŠVP“), naplňování ŠVP a jeho souladu s právními
předpisy a rámcovým vzdělávacím programem podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů.
                                    Charakteristika
Příspěvková organizace (dále „škola“) vykonává činnost střední školy, domova mládeže
a školní jídelny.
Škola ke 30. září 2023 vzdělávala 451 žáků. Nejvyšší povolený počet žáků je využit ze 68 %.
Žáky vzdělává ve čtyřletých oborech středního vzdělání s maturitní zkouškou (dále „MZ“)
Strojírenství, Dopravní prostředky a Informační technologie. Od předešlé inspekční činnosti
(2017) počet žáků celkově vzrostl o 12 %. Škola rozšířila svou vzdělávací nabídku o obor
Technické lyceum, který se bude realizovat od školního roku 2024/2025. Obor Dopravní
prostředky proto utlumuje a v oboru Ekonomika a podnikání škola žáky od roku 2022/2023
nevzdělává.
V domově mládeže s nově upraveným nejvyšším povoleným počtem 52 lůžek bylo
k 31. říjnu 2023 zapsáno ve dvou výchovných skupinách 31 ubytovaných žáků (naplněno st
60 %).
K termínu inspekční činnosti eviduje škola 44 žáků se speciálními vzdělávacími potřebami
s doporučením školského poradenského zařízení, z nichž pět se vzdělává dle individuálního
vzdělávacího plánu. Další čtyři žáci mají individuální vzdělávací plán z jiných závažnýc h
důvodů. Škola vzdělává 15 žáků s odlišným mateřským jazykem, kteří nemají jazykovou
bariéru.


                         Hodnocení podmínek vzdělávání
Ředitel školy (dále „ředitel“) působí ve své funkci od roku 2019 a spolu se svými
zástupkyněmi, vedoucím praktického vyučování a vedoucí domova mládeže vytváří funkční
tým. Při řízení postupuje plánovitě v návaznosti na reálnou koncepci školy, přičemž
vyhodnocuje její naplňování a přijímá opatření ke zlepšení. Škole se daří naplňovat odborný
profil absolventa, rozvíjet spolupráci se sociálními partnery a výrazně zlepšovat materiá lní
podmínky. Ředitel optimalizoval vzdělávací nabídku v souladu s koncepčními záměry
Středočeského kraje. Méně se daří snížit počty žáků ohrožených školním neúspěchem.
Systém řízení je realizován většinou efektivně a převážně účelně se na něm podílejí
předmětové komise a pedagogická rada. K tomu přispívají pravidelné týdenní porady
pedagogů a přenos informací ve sdíleném digitálním prostředí. Kontrola pedagogického
procesu probíhá plánovitě formou hospitací ředitele a jeho zástupkyň, v případě potřeby ji
realizují i vedoucí předmětových komisí. Příležitostí ke zlepšení zůstává i nadále přijímá ní
opatření a jejich vyhodnocování především v oblasti výukových forem a metod za účelem
systematické aktivizace všech žáků a důsledného získávání zpětné vazby o jejich dosaženém
učebním pokroku.
Ve škole pracuje 48 převážně odborně kvalifikovaných pedagogických pracovníků včetně
vychovatelů a asistentů pedagoga. Od předešlé inspekční činnosti jejich počet mírně vzrostl,
přičemž zároveň dochází k jejich obměně. Jeden ze čtyř učitelů bez odborné kvalifikace pro
její získání studuje. Ředitel prokazatelně usiluje o zajištění vzdělávání odborně
kvalifikovanými pedagogy. Velkým přínosem pro odborné vzdělávání jsou profesní
zkušenosti pedagogů, které přispívají k jeho efektivitě. Ředitel vytváří potřebné podmínky
pro další vzdělávání pedagogických pracovníků. Příležitostí ke zlepšení je nadále zapojení
všech učitelů do vzdělávání v oblasti inovativních metod a forem výuky. Mentoring nových
učitelů je převážně účelný. Poradenské služby ve škole dlouhodobě zajišťuje ve školním




                                            2/8
poradenském pracovišti kvalifikovaná výchovná poradkyně, školní metodička prevence
a kariérní poradkyně ve spolupráci s vedením školy a třídními učiteli.
Škola účelně využívá vícezdrojové financování. Průběžně rekonstruuje prostory, vytváří
nové učebny, modernizuje jejich vybavení a učební pomůcky včetně digitálních a zlepšuje
vybavení domova mládeže. Kvalitní materiální podmínky přispívají k efektivnímu
naplňování ŠVP. Dlouhodobě podporuje zahraniční mobilitu žáků a učitelů. Získávání
finančních prostředků je odrazem funkčních vztahů se zřizovatelem a partnerství
s významnými zaměstnavateli regionu. S nimi škola rozvíjí účinnou spolupráci s důrazem
na aktuálnost teoretické přípravy a návaznost na potřeby praxe formou exkurzí, přednášek,
realizováním praxe a stáží. Škola při rozvoji kulturních, sportovních či sociálníc h
kompetencí žáků pokračuje ve spolupráci s řadou organizací veřejného i neziskové ho
sektoru. Zákonní zástupci prostřednictvím svého spolku vhodně podporují aktivity žáků
a jejich odměňování za studijní úspěchy.
Prostory pro výuku a vybavení jsou vyhodnocovány z hlediska bezpečnosti, realizo va ná
opatření byla k termínu inspekční činnosti účelná, míru úrazovosti žáků se daří snižovat.


                          Hodnocení průběhu vzdělávání
Sledované činnosti byly v souladu se ŠVP. Hospitované hodiny byly připravené a věcně
správné. Pro podporu názornosti učitelé účinně využívali didaktickou techniku. Pro řešení
úkolů poskytovali žákům dostatek času. Převládal většinou účelný frontální výklad,
kooperativní formy byly však zastoupeny v nízké míře. Obdobně jako při předešlé inspekční
činnosti většinou chyběl diferencovaný přístup učitelů zohledňující rozdílné dovednosti
žáků. Ti většinou neměli možnost výběru z různě obtížných úkolů. Velmi málo učitelé
podněcovali rozvoj kritického myšlení a práci s informačními zdroji. Většinou žákům
předkládali hotové poznatky, což snižovalo jejich aktivizaci. Učitelé od nich většinou
nezískávali systematickou zpětnou vazbu o míře zvládnutí učiva. Jen ve čtvrtině
sledovaných hodin bylo zaznamenáno účelné zhodnocení vyučovací hodiny se zapojením
žáků.
Při výuce českého jazyka a literatury učitelé zaměřovali cíle hodin převážně na upevňová ní
znalosti gramatických jevů. Žáci účelně vyplňovali pracovní listy. Pozitivem bylo, že žáci
nejen aplikovali učiteli vysvětlovaná gramatická pravidla, ale v některých úlohách je také
sami vyvozovali. Výuka anglického jazyka byla vedena správně většinou v přísluš né m
jazyce. Přínosné bylo zejména časté používání probírané slovní zásoby či gramatických jevů
v reálných situacích. Převládající frontální výuka a další zvolené formy práce však většinou
neumožňovaly dostatečný rozvoj komunikativních kompetencí žáků. Ve výuce společensko-
vědních předmětů nebyli při frontální práci žáci vždy účinně aktivizováni. Příležitostí ke
zlepšení je podněcování žáků k obsahově náročnější komunikaci a k dialogu. Ve výuce
matematiky volili pedagogové nejčastěji společnou práci, při které všichni řešili stejné
úlohy. Někteří učitelé zařadili kooperativní činnosti, při kterých bylo vhodně podporováno
vzájemné učení. K procvičování nebo ověření dosažení vzdělávacího cíle používa li
samostatnou práci. Jen ojediněle byla využita práce s chybou či vyvozování závěrů
z řešených úloh. Ve výuce přírodovědných předmětů učitelé využívali frontální formu
výkladu při seznamování s novým učivem, ta však aktivizovala pouze jedince, kteří v rámci
řízeného rozhovoru odpovídali na otázky. Účinně byly využity zkušenosti žáků z běžného
života. Bylo zaznamenáno účelné ověřování znalostí z předchozích vyučovacích hodin
formou elektronického testu. Při výuce ekonomiky bylo učivo bylo vždy spjaté s praktickým



                                            3/8
životem, chyběl ale rozvoj kritického myšlení v širší míře. Zvolené činnosti a aktivity při
výuce tělesné výchovy odpovídaly věku i pohybovým schopnostem a dovednostem žáků.
Používané formy a metody ve sledované výuce odborných předmětů byly převážně
efektivní. Podněcovaly aktivitu žáků a poskytovaly jim prostor pro vyjádření vlastního
názoru. Vyučující je důsledně vedli k osvojování učiva v souvislostech a v návaznosti na již
získané vědomosti a dovednosti. Náležitá pozornost byla věnována podpoře
názornosti, procvičování učiva a používání odborné terminologie. Žáci se aktivně zapojovali
do výuky, plnili úkoly dle zadání učitelů a odpovídali na dotazy vyučujících. Účelně
pracovali s pomůckami a školní digitální technikou. Přitom jim učitelé v případě potřeby
vhodně pomáhali. V závěru vyučovacích hodin většinou nebyli žáci vedeni k rozvoji jejich
hodnoticích dovedností.
Byla zaznamenána výborná aktivizace žáků při prezentaci zhotovených interneto výc h
stránkách. Prokazovali znalosti z reálného prostředí, odborné terminologie a moderních
trendů výuky. Učitel je vedl systematicky a příkladně k formativnímu vrstevnické mu
hodnocení předváděných výsledků týmové práce, ve kterých měli účelně specifikovány role.
Žáci při tom prokazovali výborné komunikační dovednosti. Při této výuce byla zazname ná na
účinná práce s chybou, kdy žáci na základě jak žákovských, tak i učitelových hodnocení
dostali možnost, aby své výstupy v časovém termínu zlepšili. Podpora komunikač níc h
dovedností a kritického myšlení žáků byla tak dostatečně zřejmá a efektivní na rozdíl
od výuky všeobecně vzdělávacích předmětů.
Při sledované praktické výuce ve školních dílnách žáci používali potřebné vybavení,
pomůcky a ruční nářadí v požadované kvalitě a funkčním stavu. Po výkladu a názorné
ukázce vedené učitelem pracovali samostatně, a to účelně. Učitelé jim poskytovali potřebnou
dopomoc ke zvládnutí požadovaných úkolů a správně upozorňovali na případné chyby.
Pracovní postupy a bezpečnost práce byly náležitě dodržovány. Žáci dostávali průběžně
zpětnou vazbu o správnosti jednotlivých úkonů. Dobře patrná byla podpora slabších žáků.
Při výuce však chyběla diferenciace formou práce se složitějším zadáním pro zručnějš í
a nadanější žáky.
Činnosti v domově mládeže se realizují plánovitě, volný čas ubytovaných žáků je cíleně
využíván pro individuální i skupinové aktivity či pravidelnou přípravu na vyučování.


                          Hodnocení výsledků vzdělávání
O výsledcích vzdělávání jsou žáci a zákonní zástupci průběžně informováni prostřednictvím
školního informačního systému. Pro zjišťování průběžných výsledků vzdělávání využíva jí
pedagogové písemné a ústní zkoušení, hodnotí praktické činnosti. Pro ověřování
komplexních výstupů podle ŠVP zadávají písemné práce ve čtvrtletí nebo po tematickýc h
celcích, nově se realizují ročníkové práce. Úspěšnost žáků v průběhu vzdělávání i při jeho
ukončování škola pravidelně          v pedagogické radě a v předmětových komisíc h
sleduje, projednává a přijímá opatření, a to s různou mírou účinnosti.
Celkový průběžný prospěch žáků byl v posledních dvou školních rocích obdobný. Celkový
prospěchový průměr činil 2,38 resp. 2,41. Z celkového počtu žáků ve 2. pololetí školního
roku 2021/2022 jich prospělo s vyznamenáním cca 5 %, neprospělo cca 8 %. Mírné zlepšení
škola zaznamenala ve 2. pololetí školního roku 2022/2023, zvýšil se podíl žáků
s vyznamenáním na cca 6 % a snížil podíl neprospívajících na 6,5 %. Nejčastějšími
vyučovacími předměty, ze kterých byli žáci hodnoceni nedostatečnou v obou školních
rocích, byly matematika a odborné předměty. I přes mírné zlepšení přetrvávají od předešlé


                                            4/8
inspekční činnosti rizikové jevy. Z průběžných výsledků je patrný vysoký počet žáků
ohrožených školní neúspěšností (žák je klasifikován jednou nebo více dostatečnými).
V prvním a třetím ročníku ve 2. pololetí školního roku 2022/2023 jich byly cca dvě třetiny
z celkového počtu žáků v daném ročníku. Opravné zkoušky konalo či v náhradním termínu
bylo hodnoceno 11 % žáků školy, přičemž třetina žáků byla při nich neúspěšná. Vzdělává ní
ve škole předčasně ukončil ve školním roce 2021/2022 a 2022/2023 přibližně stejný podíl
žáků, tj. 6 až 7 % z celkového počtu žáků.
Průběžným výsledkům odpovídají výsledky při ukončování vzdělávání. Ve školních rocích
2021/2022 a 2022/2023 byla hrubá neúspěšnost školy u MZ jak celkově, tak i ve společné
a profilové části MZ (podíl žáků nekonajících nebo u MZ neúspěšných ve vztahu k žákům
k MZ přihlášeným) v průměru za technické obory vyšší ve srovnání s obdobnými obory
v ČR. Oproti tomu žáci oboru Ekonomika a podnikání byli v roce 2021/2022, kdy
maturovali naposledy, všichni úspěšní.
Výsledky žáků technických oborů při ukončování vzdělávání zároveň vykazují mezioborové
rozdíly. Celková hrubá neúspěšnost žáků oboru Informační technologie byla v obou školních
rocích téměř stejná a činila 18,4, resp. 18 %. V oboru Strojírenství se meziročně snížila
z 19,4 % na 13,8 %. V oboru Dopravní prostředky byla v obou školních letech nejvyšší,
přičemž se meziročně snížila ze 40 % na 25 %.
Z mírných zlepšení výsledků je patrné, že v rámci strategie školní neúspěšnosti se škola jimi
zabývá a přijímá opatření. Došlo mj. k úpravě kritérií hodnocení. Na počátku prvního
ročníku zadávají učitelé vstupní písemné práce z matematiky a cizích jazyků. Na základě
analýzy výsledků se cíleně zaměřují na zjištěné nedostatky. Nově se v prvním ročníku
realizuje výuka matematiky v dělených třídách. Třídní učitelé ve spolupráci s předmětovými
komisemi identifikují žáky ohrožené školním neúspěchem. V rámci pedagogických rad
učitelé vyhodnocují absenci žáků a její vliv na dosahované výsledky. Je jim nabízeno
doučování a konzultace, přičemž účinnost je však individuální. Učitelé nově realizují
kompletní didaktické testy k MZ nebo jejich části, problémové otázky nebo příklady pak ve
výuce s žáky diskutují. Ve školním sdíleném digitálním prostředí mají žáci k dispozic i
předchozí didaktické testy a další výukové materiály k MZ. Příležitostí ke zlepšení je
i nadále se výsledky zabývat a vyhodnocovat účinnost přijatých opatření.
Pro podporu osobnostně-dovednostního rozvoje škola žáky zapojuje do vědomostníc h
a dovednostních soutěží či olympiád, a to v různých úrovních od školní po celonárodní.
Někteří žáci nově žádají o nahrazení profilové ústní MZ z anglického jazyka mezinárod ně
uznávaným certifikátem, ve školním roce 2022/2023 tvořili pětinu z celkového počtu
maturujících. Podnětům žáků věnuje vedení školy pozornost. Pro zájemce škola organizuje
kroužky.
Školní poradenské pracoviště převážně účelně poskytuje poradenství a konzultace žákům,
jejich zákonným zástupcům a pedagogickým pracovníkům. Systematicky informuje učitele
o potřebách žáků se speciálními vzdělávacími potřebami. Z rozboru prospěchu vyplývá, že
hodnocení těchto žáků vykazuje individuální rozdíly, je ale většinou srovnatelné
s průměrným prospěchem třídy, kterou navštěvují. Škola správně identifikuje projevy
rizikového chování, důraz je zároveň kladen na jejich prevenci. Žáci absolvují na počátku
studia adaptační kurz, který hodnotně podporuje jejich adaptaci na nové prostředí. Škola
využívá motivačního účinku pochval, jejich počet převyšuje kázeňská opatření. Pozitivní je,
že vysokou absenci žáků se podařilo ve školním roce 2022/2023 oproti 2021/2022 snížit
zpřísněním kritérií pro její posuzování, a to o cca 15 % na 92 hodin na žáka. Kariérní
poradenství je účelně realizováno vhodnými aktivitami k volbě povolání, žáci jsou nově
vedeni ke zpracování svých portfolií. Zpětnou vazbu od absolventů škola získává při


                                            5/8
neformálních setkáních. Absolventi školy si většinou podávají přihlášku na vysoké školy či
se aktivně zapojují do pracovního procesu na trhu práce, kde je po nich trvalá vysoká
poptávka.
Zařazované aktivity v DM pro rozvoj klíčových kompetencí podporují zdravý životní styl
a žádoucí vrstevnické vztahy. Vychovatelé pravidelně sledují studijní výsledky žáků
a motivují je k přípravě na vyučování. Ubytovaní žáci aktivně využívají posilovnu školy,
účastní se výletů, hrají deskové hry aj.


                                         Závěry
Vývoj školy
– V roce 2019 došlo ke změně na pozici ředitele školy.
– Vzrostl počet žáků a pedagogů.
– Škola inovovala svou vzdělávací nabídku, nově nabízí od školního roku 2024/2025 obor
  Technické lyceum, který nahradil obor Dopravní prostředky. Žáci oboru Ekonomika
  a podnikáni naposledy maturovali ve školním roce 2021/2022.
– Opatření přijatá na základě předešlé inspekční činnosti v roce 2017 byla částečně účinná.
  Přetrvává nedostatečná diferenciace výuky ve vztahu k nadaným žákům a nižší účinnost
  strategie předcházení školní neúspěšnosti.
– Přetrvává vysoká uplatnitelnost absolventů školy na trhu práce.
Silné stránky
– Teoretická odborná příprava je efektivně propojena s praxí (1.2)
– Účinné partnerství přispívá k naplňování profilu absolventa. (1.5)
– Soustavné zkvalitňování materiálních podmínek a vybavení pro výuku vytváří vhodné
  podmínky pro vzdělávání žáků. (2.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Metodická podpora poskytovaná pedagogům není dostatečně účinná, což se projevuje
  v přetrvávajících nedostatcích v pedagogickém procesu. (2.1)
– Ve sledované výuce učitelé nevedli žáky k práci s informačními zdroji a nerozvíje li
  kritické myšlení žáků, což snižovalo aktivizaci žáků. Chyběl efektivní závěr vyučovac í
  hodiny s vyhodnocením vzdělávacího cíle a pokroku žáků. (4.2)
– Minimální zařazování diferenciace učiva ve výuce způsobovalo, že byl méně využit
  vzdělávací potenciál každého žáka. (4.3)
– Strategie předcházení školní neúspěšnosti žáků má nižší účinnost. (5.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Motivovat všechny pedagogické pracovníky k dalšímu vzdělávání v oblasti inovativníc h
  metod a forem výuky a následně aplikovat získané poznatky do výuky.


                                            6/8
– Poskytovat pedagogům efektivní zpětnou vazbu k jejich práci, která povede ke
  zkvalitňování pedagogického procesu.
– Diferencovat výuku s ohledem na maximální využití vzdělávacího potenciálu žáků a vést
  je k účelné práci s informačními zdroji. Využívat formativní hodnocení ve výuce
  a uplatňovat metody aktivního učení a kritického myšlení.
– V závěrech vyučovacích hodin dostatečně vyhodnocovat splnění vzdělávacího cíle učiteli
  a žáky.
– Zvýšit účinnost strategie předcházení školní neúspěšnosti při naplňování požadovaných
  výstupů školních vzdělávacích programů.


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
školského zařízení ve lhůtě do 30 dnů od marného uplynutí lhůty pro podání
připomínek k obsahu inspekční zprávy, resp. od doručení stanoviska k připomínká m,
přijmout opatření k odstranění nedostatků zjištěných inspekční činností. Tyto
nedostatky jsou formulovány v části slabé stránky (oblasti ke zlepšení). Ve stejné lhůtě
písemně informujte Českou školní inspekci, jaká byla přijata opatření, a to
prostřednictvím datové schránky (g7zais9).


           Seznam dokladů, o které se inspekční zjištění opírají
 1.   Základní dokumenty školy (zřizovací listina včetně příloh, výpis z rejstříku škol
      a školských zařízení), stav k termínu inspekční činnosti
 2.   Jmenování ředitelem, čj. 097920/20191/2019/KUSK, s účinností od 1. srpna 2019
 3.   Dokumentace k řízení a kontrole, školní rok 2023/2024 k termínu inspekční činnosti
 4.   Školní vzdělávací programy, účinné k termínu inspekční činnosti
 5.   Školní řád a vnitřní řád domova mládeže, účinný k termínu inspekční činnosti
 6.   Školní matrika – stav k termínu inspekční činnosti
 7.   Personální dokumentace pedagogických pracovníků včetně plánu jejich dalšího
      vzdělávání (vzorek), školní roky 2022/2023 a 2023/2024 k termínu inspekční činnosti
 8.   Dokumentace k zajištění bezpečnosti a ochrany zdraví, platná ve školním roce
      2023/2024 k termínu inspekční činnosti
 9.   Doklady o přijímání a ukončování vzdělávání (vzorek), školní roky 2021/2022,
      2022/2023 a 2023/2024 k termínu inspekční činnosti
10.   Třídní knihy, rozvrhy vyučovacích hodin, školní rok 2023/2024 k termínu inspekční
      činnosti
11.   Záznamy z pedagogické rady a z jednání předmětových komisí, školní roky
      2022/2023 a 2023/2024 k termínu inspekční činnosti
12.   Dokumentace školního poradenského pracoviště, školní roky 2022/2023 a 2023/2024
      k termínu inspekční činnosti
13.   Ekonomická dokumentace (finanční vypořádání dotací v roce 2023, závazné
      ukazatele rozpočtu 2023, účetní závěrka sestavená k 31. prosinci 2023)
14.   Výroční zprávy o činnosti školy za školní roky 2021/2022 a 2022/2023
15.   Inspekční zpráva, čj. ČŠIS-2511/17-S
16.   Internetové stránky školy https://www.spsmb.cz/




                                          7/8
                                   Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Ing. Jana Diopová, školní inspektorka, vedoucí inspekčního týmu
 Mgr. Eva Karasová, školní inspektorka
 Ing. Anna Kejřová, školní inspektorka
 Bc. Mária Kotvanová, kontrolní pracovnice
 Ing. Miroslav Dundr, přizvaná osoba – odborník na strojírenské předměty a řízení školy


10. července 2024




                                           8/8
