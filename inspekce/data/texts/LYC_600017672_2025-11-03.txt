                                 Česká školní inspekce
                               Moravskoslezský inspektorát
                               Matiční 20, 702 00 Ostrava
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIT-2418/25-T
                                       Sp. zn. ČŠIT-S-613/25-T


Název                               Obchodní akademie a Vyšší odborná škola
                                    sociálně právní, Ostrava, příspěvková organizace
Sídlo                               Karasova 1140/16, 709 00 Ostrava-Mariánské Hory
E-mail                              oa@oao.cz
IČO                                 00 602 086
Identifikátor                       600 017 672
Právní forma                        příspěvková organizace
Zastupující                         Mgr. Bc. Viktor Csölle
Zřizovatel                          Moravskoslezský kraj
Místo inspekční činnosti            Karasova 1140/16, 709 00 Ostrava-Mariánské Hory
                                    Zelená 2824/40A, 709 00 Ostrava-Mariánské Hory
Inspekční činnost na místě          3. 11. 2025, 4. 11. 2025, 6. 11. 2025 a 7. 11. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek,             průběhu a výsledků           vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Obchodní akademie a Vyšší odborná škola sociálně právní, Ostrava, příspěvková organizace
(dále „škola“), která vykonává činnost střední školy a vyšší odborné školy, poskytuje
vzdělávání na dvou místech - střední škola sídlí na ulici Karasova 1140/16 a vyšší odborná
škola na ulici Zelená 2824/40A.
V době inspekční činnosti střední škola vzdělávala v denní formě vzdělávání 469 žáků
v šestnácti třídách ve čtyřletých oborech vzdělání ukončených maturitní zkouškou
78-42-M/02 Ekonomické lyceum, 63-41-M/02 Obchodní akademie a 68-43-M/01
Veřejnosprávní činnost. Škola evidovala 13 žáků se speciálními vzdělávacími potřebami
a 11 žáků s odlišným mateřským jazykem. V oboru vzdělání Obchodní akademie se žáci
vzdělávali podle dvou školních vzdělávacích programů - Obchodní akademie a Obchodní
akademie se zaměřením na zahraniční obchod.
Ve vyšší odborné škole se vzdělávalo 269 studentů v oboru vzdělání 75-32-N Sociální práce
a sociální pedagogika podle akreditovaných vzdělávacích programů 75-32-N/01 Sociální
práce a 75-32-N/06 Sociální pedagogika v denní, dálkové a kombinované formě vzdělává ní.
Třem studentům byla poskytována podpůrná opatření. Od poslední inspekční činnosti v roce
2023 došlo k navýšení počtu studentů ve vyšší odborné škole.
Školní stravování je pro žáky a studenty zajištěno v externích subjektech.
Domov mládeže není od března 2022 využíván pro ubytování žáků a studentů, neboť
kapacita domova mládeže je využívána k pobytu ukrajinsk ých uprchlíků.
O své činnosti škola informuje na svých webových stránkách.


                         Hodnocení podmínek vzdělávání
Ředitel školy (dále „ředitel“) je ve funkci od roku 2024 a pro svou činnost využívá bohaté
zkušenosti z předchozí pozice zástupce ředitele. Vize školy, která vychází z její analýzy
a reflektuje možnosti dalšího rozvoje školy, se zaměřuje na kvalitu vzdělávání, propojení
vzdělávací struktury střední a vyšší odborné školy, profesního uplatnění žáků a studentů
a vytváření příjemného a moderního školního prostředí. Ředitel své kompetence účelně
rozdělil mezi tři zástupce. Součástí rozšířeného vedení školy jsou také vedoucí
předmětových komisí a garanti oborů, což přispívá k lepší koordinaci a jednotnému
směřování výuky. Nastavený způsob řízení je založený na otevřené konstruktivní
komunikaci s pedagogickými pracovníky i dalšími aktéry vzdělávání. Efektivnímu chodu
školy napomáhá nastavený systém porad, spolehlivý přenos informací, plánování,
pravidelná jednání pedagogických rad i každodenní neformální setkávání učitelů.
Zapojování pedagogických pracovníků prostřednictvím metodických orgánů a pedagogické
rady přispívá ke zvýšení kvality výchovně vzdělávacího procesu. Vedení školy pravidelně
monitoruje a vyhodnocuje jednotlivé oblasti pedagogických procesů. K naplňování dalších
koncepčních záměrů školy přispívá dlouhodobá spolupráce s četnými sociálními partnery
a asociacemi, která zajišťuje nezbytnou vazbu teoretického odborného vzdělávání na praxi,
inovaci obsahu učiva i rozvoj praktických dovedností žáků a studentů a profesní růst
pedagogů. Zároveň zvyšuje konkurenceschopnost absolventů a jejich uplatnění na trhu
práce. Vyšší odborná škola byla zařazena do vyhlášky č. 414/2024 Sb., o rovnocennos ti
vzdělávání úředníků územních samosprávných celků (s účinností od 1. 1. 2026). Tím bude
absolventům uznáváno vykonání zkoušek zvláštní odborné způsobilosti pro činnosti
v oblasti sociálně-právní ochrany dětí, veřejného opatrovnictví, sociální práce a sociálníc h


                                            2/8
služeb. Toto zařazení významně posiluje odborné kompetence absolventů a zvyšuje
konkurenceschopnost školy i jejích studentů na trhu práce.
Složení pedagogického sboru umožňuje plnit záměry a cíle školních a akreditovanýc h
vzdělávacích programů. Novým a začínajícím pedagogům je poskytována vhodná
metodická podpora. Plánování dalšího vzdělávání pedagogů vycházelo z potřeb školy, ale
také jednotlivých učitelů nebo předmětových komisí. Pedagogové v předmětových komisíc h
efektivně spolupracují v oblasti hodnocení naplňování výstupů cílů školních vzdělávac íc h
programů či metodiky jednotlivých předmětů. Je zřízená také předmětová komise třídníc h
učitelů, která koordinuje práci třídních učitelů, podporuje jednotný přístup k vedení tříd,
k hodnocení a motivaci žáků a podílí se na řešení výchovných a vzdělávacích otázek napříč
ročníky. Služby školního poradenské pracoviště se zaměřovaly hlavně na pomoc žákům se
speciálními vzdělávacími potřebami, žákům s odlišným mateřským jazykem a prevenci
sociálně patologických jevů. Jednotliví členové spolu navzájem účelně spolupracova li
a vzniklé problémy cíleně řešili s třídními učiteli i dalšími vyučujícími.
Dvě studentské rady se zapojují do organizování různorodých aktivit, posilují komunikac i
mezi vedením školy, žáky a studenty a podporují jejich aktivní účast na dění ve škole.
Materiální a prostorové podmínky školy vytváří vhodné podmínky pro realizaci školních
a akreditovaných vzdělávacích programů. Škola se aktivně zapojuje do četných
projektových výzev, které byly zdrojem nejen finančních dotací. Vícezdrojové financo vá ní
školy zajišťuje její ekonomickou stabilitu, která se odráží ve výchovně vzdělávacím procesu,
provozu i zkvalitňování materiálních a personálních podmínek.
Bezpečnost a ochrana zdraví žáků a studentů byla zajištěna v součinnosti s osobami odborně
způsobilými v oblasti prevence rizik a požární ochrany. Účinnost nastavených preventivníc h
mechanismů byla pravidelně vyhodnocována. Žáci a studenti byli upozorňováni na možná
bezpečnostní rizika při vzdělávání ve škole i při mimoškolních aktivitách včetně jejich
odborné praxe.
Školní stravování je zajištěno smluvně v docházkové vzdálenosti školy. V průběhu dne mají
žáci a studenti možnost zakoupení nápojů a svačin v automatech, popř. v bistru. Rovněž si
mohou ohřát svou vlastní stravu.


                          Hodnocení průběhu vzdělávání
Hospitace proběhly ve střední a ve vyšší odborné škole. Společným rysem všech
hospitovaných hodin byla pozitivní pracovní atmosféra založená na vzájemné důvěře
a respektu. Žáci a studenti dodržovali nastavená pravidla, před třídou nebo skupinou bez
obav pokládali otázky a sdělovali své postřehy nebo na odpovídající úrovni komentova li
návrhy řešení úkolů. Ve většině hodin pedagogové seznamovali v úvodu žáky a studenty
s tématem hodiny, méně často se vzdělávacím cílem. Učitelé efektivně využíva li
mezipředmětové přesahy, zkušenosti žáků a studentů z každodenního života a účelně
propojovali teoretické vzdělávání s praktickými dovednostmi.
Ve výuce ve střední škole napříč předměty byly uplatňovány různé metody a formy práce
k procvičování učiva. Samostatná práce žáků s informačními zdroji se objevovala ojediněle.
Vyučující respektovali pracovní tempo žáků. Podpora žáků se speciálními vzdělávac ími
potřebami a s odlišným mateřským jazykem byla založena na individuálním přístupu.
V převážné většině hodin nechybělo závěrečné shrnutí probraného učiva vyučujícím, ale
vyhodnocení vzdělávacího cíle s ohledem na dosažený pokrok žáků bylo sporadické.



                                            3/8
Pedagogové tak nevytvářeli prostor pro vzájemné hodnocení žáků a formativní hodnocení
nebylo realizováno.
V jazykovém a společenskovědním vzdělávání odborná erudice pedagogů měla pozitivní
dopad na kvalitu výuky. Organizace hodin byla přehledná a výklad byl srozumitel ný, což
přispívalo k dobré orientaci žáků v probíraných tématech. Výuka tak podporovala
systematické rozvíjení jazykové kultury, vyjadřovacích schopností i vztahu žáků
k mateřskému jazyku. Ve výuce cizích jazyků se žáci zapojovali do jednoduchýc h
rozhovorů, pracovali ve dvojicích či menších skupinách a postupně si osvojovali nové
jazykové prostředky, které dokázali v přiměřené míře uplatnit v procvičovaných činnostech.
Výuka tak vytvářela stabilní základ pro další rozvoj jejich jazykových kompetencí.
V hospitovaných hodinách matematického a přírodovědného vzdělávání byli žáci cíleně
vedeni k užívání odborné terminologie ve správných souvislostech, vyučující podporovali
jejich komunikační dovednosti. Strategie řešení úkolů vycházela z logické posloupnosti
jednotlivých kroků. Žáci byli motivováni prostřednictvím pomocného pozitivního
hodnocení. Ve sledované výuce odborných předmětů při výkladu nového učiva pedagogové
navazovali na již dříve osvojené vědomosti a dovednosti žáků. Cílené bylo propojení
teoretických znalostí s praxí, sledovaná výuka tak měla dobrou odbornou úroveň. Při řešení
úloh žáci rozvíjeli spolupráci. Obsah hodin směřoval především k rozvoji a prohlubová ní
znalostí a dovedností žáků, menší pozornost byla věnována formování jejich postojů. Žáci
vhodně využili chyby ke svému učení, ale v menší míře byli vedeni k samostatnému
využívání různých informačních zdrojů při řešení úlohy nebo k výběru z úloh odlišné
kognitivní náročnosti. Závěry hodin byly zpravidla využity pro shrnutí probíraného učiva.
Výuka studentů ve vyšší odborné škole odpovídala charakteru terciárního vzdělává ní,
probíhala formou přednášek, seminářů, cvičení i individuálních konzultací v souladu
s akreditovanými vzdělávacími programy. Výuka probíhá v blocích, což umožňuje
maximální využití času, prostoru a personálních zdrojů. Vzdělávací cíle byly voleny
především s ohledem na naplňování očekávaných výstupů vzdělávacího programu
a přípravu k absolutoriu. Výklad učiva se vyznačoval systematičností, názorností, důrazem
na pochopení učiva v širších souvislostech a propojením teoretických poznatků s praktickou
složkou vzdělávání. Průběh vzdělávání byl zaměřen na pochopení terminologie provázané
s praxí. Cílené vedení studentů k přemýšlení, hledání souvislostí, zdůvodňování sdělení
podporovalo aktivní zapojení studentů. Dotazy, diskuze, sdílení zkušeností, vyjadřování
názorů a postojů studentů byly nedílnou součástí výuky. Zařazováno bylo efektivní využití
chyby jako prostředku vlastního učení. Veškeré aktivity byly vedeny snahou vyučujíc íc h
o využitelnost v budoucí profesi studentů. Efektivitu vzdělávání podporovalo účelné
zařazení didaktické techniky ze strany vyučujících, ale v menší míře byli studenti vedeni
k samostatnému využívání (vyhledávání, třídění, analyzování nebo interpretaci) různých
informačních zdrojů při řešení zadaného úkolu. Sebehodnocení a vzájemné hodnocení
studentů bylo zaznamenáno výjimečně.


                         Hodnocení výsledků vzdělávání
K hodnocení výsledků vzdělávání využívá škola standardní nástroje, např. písemné práce,
ústní zkoušení, testy. Informace o průběžných výsledcích vzdělávání jsou předávány
zákonným zástupcům, žákům a studentům prostřednictvím školního elektronické ho
systému. Jako externí nástroj pro porovnání úrovně dosažených výsledků využívá škola
především výsledky maturitních zkoušek. S jinými externími nástroji škola v době inspekční
činnosti nepracovala.



                                           4/8
Ve sledovaném období posledních tří let dosahovaly celkové výsledky vzdělávání žáků
srovnatelné úrovně, 19 % žáků prospělo s vyznamenáním, neprospělo nejvýše 4 % žáků.
Horších výsledků dosahují žáci především v odborných předmětech. Neomluvené hodiny
byly zaznamenány a řešeny dle nastavených postupů. Průměrná absence žáka ve školním
roce 2024/2025 činila 48,10 omluvených hodin. V ročním srovnání došlo pak ve druhém
pololetí k poklesu celkové absence a neomluvené hodiny se vyskytly pouze u jednotlivc ů.
Žáky ohrožené školním neúspěchem sleduje třídní učitel a ve spolupráci s ostatními
pedagogy jsou jim nabízeny individuální konzultace a doučování.
Významným ukazatelem kvalitativního rozvoje žáků je jejich úspěšnost u maturitní
zkoušky. Ve sledovaném období výsledky vzdělávání žáků u maturitní zkoušky odpovídaly
průběžným výsledkům během celého studia. V průměru činila celková hrubá úspěšnost
přibližně 63 %, horší výsledky dosahovali žáci ve společné části maturitní zkoušky.
Matematiku si žáci volí jako maturitní předmět jen ojediněle. V roce 2024/2025 ve
srovnáním s předchozími dvěma roky se výsledky maturitní zkoušky mírně zhoršily. Škola
je analyzuje, hledá jejich příčiny v průběhu studia, zjišťuje příčinnou souvislost mezi
průběhem vzdělávání a studijními výsledky žáků. Nabízí jim pak možnost rozvíje ní
vědomostí a dovedností posílením českého jazyka literárními semináři, maturitní zkouškou
na nečisto nebo formou individuálního přístupu a doučováním.
Pro hodnocení výsledků ve vyšší odborné škole využívají učitelé předepsané formy
hodnocení – zápočty, klasifikované zápočty a zkoušky. Předčasné odchody ze studia škola
zaznamenává zpravidla v prvním ročníku (asi 10 %), kdy se studenti z převážně osobních
důvodů rozhodnou pro zanechání studia. Ke stabilizaci ve složení studijních skupin dochází
většinou od druhého ročníku. Příčiny studijního neúspěchu jsou řešeny a jsou přijímá na
opatření většinou formou individuálního přístupu. Průběžné výsledky vzdělávání jsou
v posledních letech stabilní a odpovídají závěrečným výstupům u absolutorií. V závěru
studia studenti zpracovávají a obhajují absolventskou práci. Téma absolventské práce si volí
podle svého odborného zaměření, svých zájmů, případně dle zájmu organizace, ve které
vykonávají odbornou praxi. Absolutorium konalo přibližně 88 % studentů, kteří nastoupili
do třetího ročníku. Výsledky těchto studentů byly velmi dobré.
Vzdělávací výsledky žáků a studentů pozitivně ovlivňuje funkční poradenský systém
propojený s prevencí sociálně patologických jevů. Efektivní podpora spočívá zejména ve
včasné identifikaci speciálních vzdělávacích potřeb, v důsledném informování vyučujíc íc h,
ve spolupráci se zákonnými zástupci a školskými poradenskými zařízeními. Výchovnými
poradkyněmi zajišťovaná metodická podpora pedagogům přispívá ke konkrétnímu řešení
vzdělávacích problémů žáků a studentů. Prevence sociálně patologických jevů je založena
na průběžném monitoringu rizikového chování, který umožňuje včas podchytit případné
patologické jevy. Je potřeba nadále průběžné sledovat dynamiku třídních kolektivů, aby bylo
možné včas reagovat na případné rizikové projevy. Škola pravidelně realizuje šetření
školního klimatu prostřednictvím externí společnosti a následně s výsledky systematick y
pracuje.
Škola zajišťuje příznivé podmínky pro vzdělávání nadaných žáků a studentů úspěšným
zapojováním do soutěží. Žáci jsou učiteli připravováni na regionální, celostátní
i mezinárodní soutěže v různých oblastech odborného vzdělávání i všeobecného vzdělává ní.
Podpora rozvoje specifických zájmů žáků a studentů je realizována především
prostřednictvím projektových dnů, kulturních a sportovních akcí. Čtyři žákyně byly oceněny
ve Valdštejnské zahradě Senátu České republiky za splnění zlaté úrovně Mezinárodní ceny
vévody z Edinburghu (DofE). V rámci rozvoje podnikavosti zvítězila fiktivní firma školy
v kategorii nejlepší e-shop a web na Mezinárodním veletrhu cvičných firem zemí V4
v Košicích. K formování osobnosti žáků a studentů přispívá také zapojení do rozmanitýc h


                                            5/8
charitativních akcích. Vyšší odborná škola pořádala mezinárodní odbornou konferenci
s názvem Využití umělé inteligence v sociálních službách, střední škola organizuje tradiční
mezinárodní Ostravský veletrh příležitostí na výstavišti Černá louka. K upevňová ní
sociálních, občanských a odborných kompetencí žáků a studentů škola účelně spolupracuje
s velkým množstvím organizací, kdy se žáci i studenti aktivně zapojují do realizace akcí.
Uplatnění svých absolventů škola sleduje, po ukončení středního vzdělávání většina
pokračuje na vysoké nebo vyšší odborné škole, po absolutoriu (ukončení vyšší odborné
školy) se uplatňují na trhu práce. Škola je začleněná do Sítě přidružených škol UNESCO,
působí jako fakultní škola Ostravské univerzity a Ekonomické fakulty Vysoké školy
báňské - Technické univerzity Ostrava a je zapojená do programu Světová škola. Je také
několik let po sobě držitelem prestižního ocenění School Friendly.


                                         Závěry
Vývoj školy
– Od poslední inspekční činnosti v roce 2023 proběhla personální změna ve vedení školy
  spojená s nástupem nového ředitele školy.
– Byl inovován školní vzdělávací program oboru Ekonomické lyceum.
– Postupně se realizují úpravy venkovních prostor, rekonstrukce budov a modernizace
  interiérového vybavení školy.
– Domov mládeže není od března 2022 využíván pro ubytování žáků a studentů.
– Zařazení vyšší odborné školy do vyhlášky č. 414/2024 Sb. (účinné od 1. 1. 2026) zajišťuje
  absolventům uznání zkoušek zvláštní odborné způsobilosti v sociální oblasti.
– Opatření z předchozí inspekční činnosti jsou částečně naplňovány, současný ředitel školy
  v nastavených postupech pokračuje. V oblasti práce s cílem a závěrem vyučovac íc h
  hodin, stejně jako v oblasti využívání informačních zdrojů žáky, je vhodné i nadále
  pozorně sledovat, zda přijatá opatření vedou k očekávanému zlepšení a skutečnému
  posílení těchto složek výuky.
Silné stránky
– Koncepční strategie rozvoje střední školy je promyšleně nastavena s dalším posíle ním
  a zkvalitněním vyšší odborné školy a je pravidelně komunikována směrem k pedagogům
  i dalším účastníkům vzdělávacího procesu. Sdílení strategických cílů napomáhá
  jednotnému postupu v naplňování vize školy a posiluje její stabilitu i rozvojový potenciál.
  (1.1.)
– Široká spolupráce se sociálními partnery a asociacemi podporuje osobnostní a sociální
  rozvoj žáků a studentů a přispívá ke zvýšení kvality vzdělávání a jejich lepšímu uplatnění
  na trhu práce. (1.5)
– Škola aktivně zapojuje žáky a studenty do projektových činností a soutěží s ohledem na
  jejich individuální předpoklady, dosahované výsledky pravidelně vyhodnocuje a oceňuje .
  (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz




                                            6/8
Slabé stránky (oblasti ke zlepšení)
– Ve výuce nebyla využívána diferenciace ve vztahu k různým vzdělávacím potřebám
  a možnostem žáků, v menší míře byli žáci vedeni k samostatnému využívání různých
  informačních zdrojů při řešení úlohy. (4.2)
– V některých vyučovacích hodinách nebyla patrná účelná práce s cílem zaměřeným na
  žáka, v závěru hodin tak nedocházelo k ověření míry naplnění cíle a pochopení učiva
  žáky. (4.3)
– V menší míře byli studenti vedeni k samostatnému využívání (vyhledávání, třídění,
  analyzování nebo interpretaci) různých informačních zdrojů při řešení zadaného úkolu.
  (4.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Posílit diferenciaci ve výuce s ohledem na individuální vzdělávací potřeby a možnosti
  žáků.
– Pracovat důsledněji s vyučovacím cílem zaměřeným na žáka nebo studenta, a v závěru
  hodin nebo učebních celků pravidelně ověřovat míru jeho naplnění i porozumění
  probíranému učivu.
– Podporovat ve výuce kritické myšlení a čtenářskou gramotnost.
– Vést žáky a studenty cíleně k samostatnému vyhledávání, třídění a využívání informac í
  z různých zdrojů při řešení úloh.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 10 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Koncepce rozvoje školy na období 2025 – 2030
 2.   Školní a akreditované vzdělávací programy platné ve školním roce 2025/2026
 3.   Rozhodnutí o prodloužení platností akreditací platné ve školním roce 2025/2026
 4.   Stanoviska k oprávnění absolventů studijních programů vykonávat regulova né
      povolání platné ve školním roce 2025/2026
 5.   Dokumentace k ukončování vzdělávání maturitní zkouškou a absolutoriem ve
      školním roce 2024/2025 (vzorek)
 6.   Dokumentace k řízení školy – organizace školního roku, zápisy z kontrolní
      a hospitační činnosti vedené ve školním roce 2025/2026 (vzorek)



                                            7/8
 7.   Evidence žáků a studentů (školní matrika) včetně výsledků vzdělávání žáků a studentů
      vedené ve školním roce 2025/2026 (vzorek)
 8.   Záznamy z jednání pedagogické rady vedené ve školním roce 2025/2026 (vzorek)
 9.   Třídní knihy a rozvrh vyučovacích hodin střední a vyšší odborné školy platné ve
      školním roce 2025/2026 (vzorek)
10.   Výroční zpráva o činnosti školy za školní rok 2024/2025
11.   Dokumentace o dosaženém vzdělání pedagogických pracovníků vedená ve školním
      roce 2025/2026 (vzorek)
12.   Zápisy předmětových komisí vedené ve školním roce 2025/2026 (vzorek)
13.   Plán dalšího vzdělávání pedagogických pracovníků ve školním roce 2025/2026
14.   Preventivní program pro školní rok 2025/2026
15.   Plán práce a dokumentace školního poradenského pracoviště vedené ve školním roce
      2025/2026 (vzorek)
16.   Dokumentace vztahující se k finančním podmínkám školy a zajištění bezpečnosti
      a ochrany zdraví žáků pro školní rok 2025/2026 (vzorek)
17.   Smlouvy o zabezpečení školního stravování platné ve školním roce 2025/2026


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Mgr. Ing. Martina Colledani, školní inspektorka, vedoucí inspekčního týmu
 Mgr. Dagmar Šírová, školní inspektorka
 Mgr. Josef Navrátil, školní inspektor
 Ing. Mgr. Tomáš Odstrčil, školní inspektor
 Ing. Hana Maľarová, školní inspektorka
 Ing. Klára Kudlíková, kontrolní pracovnice
27. 11. 2025




                                           8/8
