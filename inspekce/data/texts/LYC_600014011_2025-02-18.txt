                                  Česká školní inspekce
                                Jihomoravský inspektorát
                              Šumavská 519/35, 602 00 Brno
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIB-293/25-B
                                       Sp. zn. ČŠIB-S-63/25-B


Název                               Střední škola a Základní škola Tišnov, příspěvková
                                    organizace
Sídlo                               nám. Míru 22, 666 25 Tišnov
E-mail                              reditel@skolatisnov.cz
IČO                                 00 053 198
Identifikátor                       600 014 011
Právní forma                        příspěvková organizace
Zastupující                         Mgr. Dana Staňková
Zřizovatel                          Jihomoravský kraj
Místa inspekční činnosti            nám. Míru 22, Tišnov
                                    Za Mlýnem 1898, Tišnov
Inspekční činnost na místě          18. 2. 2025 − 21. 2. 2025

Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                   Charakteristika
Střední škola a Základní škola Tišnov, příspěvková organizace (dále „škola“) vykonává
činnost základní školy, střední školy, školní družiny a školní jídelny. Základní vzdělává ní
poskytuje žákům se souběžným postižením více vadami, se závažnými vývojovými
poruchami chování, závažnými vadami řeči a je též oprávněna zřizovat třídy pro žáky
s mentálním postižením. Škola ve školním roce 2024/2025 se souhlasem zřizovatele otevřela
čtyři třídy pro žáky s mentálním postižením, jedna z nich je nově vyčleněna pro žáky
s autismem. Ve třech třídách vzdělává žáky s poruchami chování. V době inspekční činnosti
základní škola vzdělávala 50 žáků v sedmi třídách složených až z pěti ročníků. Nejvyšší
povolený počet žáků je zcela naplněn. V pěti třídách probíhá vzdělávání žáků podle Školního
vzdělávacího programu pro základní vzdělávání a ve dvou třídách podle Školního
vzdělávacího programu pro základní školu speciální – I. a II. dílu. Školní družina zajišťuje
ve třech odděleních zájmové vzdělávání pro 24 žáků, jedno oddělení je pro žáky základní
školy speciální a dvě oddělení pro žáky základní školy.
Oborová nabídka středního vzdělávání se od poslední inspekční činnosti v roce 2019
částečně změnila. Aktuálně škola poskytuje střední vzdělání s výučním listem v oborech
23- 68-H/01 Mechanik opravář motorových vozidel, 41-55-H/01 Opravář zemědělsk ýc h
strojů, 53-41-H/01 Ošetřovatel a nově v oboru 26-52-H/01 Elektromechanik pro zaříze ní
a přístroje. Od školního roku 2024/2025 škola poskytuje střední vzdělání s maturitní
zkouškou v oboru 78-42-M/01 Technické lyceum. K 30. 9. 2024 se ve střední škole
vzdělávalo ve 14 třídách 263 žáků, což je o 23 % více než v době poslední inspekční
činnosti. Střední škola evidovala 14 % žáků se speciálními vzdělávacími potřebami a zhruba
6 % žáků s odlišným mateřským jazykem. Převážná část vzdělávání probíhá v sídle školy,
výuka tělesné výchovy v budově jiné právnické osoby. Praktické vyučování žáků střední
školy je realizováno v dílnách na ulici Za Mlýnem nebo na smluvních pracovištích firem.
Stravování žáků a zaměstnanců školy zajišťuje školní jídelna.


                         Hodnocení podmínek vzdělávání
Ředitelka školy působí na vedoucím pracovním místě druhý školní rok. V koncepčním
dokumentu pro období 2023 – 2027 formulovala hlavní cíle a priority dalšího rozvoje školy.
Koncepci průběžně vyhodnocuje, aktualizuje a doplňuje. Některé dílčí koncepční záměry se
již podařilo částečně naplnit, a to zejména zlepšením materiálních a personálních podmínek
vzdělávání a výrazným rozvojem partnerských vztahů školy. Jen velmi okrajově však
koncepční záměry cílí na klíčovou oblast pedagogického procesu, zejména zkvalitně ní
průběhu vzdělávání a profesní růst pedagogů.
Ředitelka školy smysluplně rozdělila kompetence pro řízení jednotlivých činností školy
na další vedoucí pracovníky. V rámci organizační struktury posílila vedení školy o dalšího
svého zástupce pro praktické vyučování, což vedlo ke zkvalitnění pedagogického vedení
v této oblasti. Všichni vedoucí pracovníci se pravidelně schází, společně plánují
a vyhodnocují činnost školy. Zástupci ředitelky následně předávají pedagogům potřebné
informace týkající se zajištění provozu a vzdělávání žáků na pravidelných poradách, které
jsou organizovány odděleně pro základní a střední školu. Systém přenosu informac í
podpořený sdíleným úložištěm dat je funkční. Ředitelka školy však nevyužívala plně
potenciál týmu vedoucích pracovníků s delegovanými pravomocemi, což omezovalo
efektivitu řízení školy a vedlo k nižší účinnosti kontrolních mechanismů. V průběhu
inspekční činnosti byly zjištěny některé dílčí nedostatky. Nevhodnou organizací výuky
tělesné výchovy ve střední škole docházelo k jejímu krácení, u části žáků základní školy


                                           2/11
nebyl naplněn učební plán, školní vzdělávací program základní školy nebyl v oblasti
zajištění povinné výuky plavání žáků plně v souladu s rámcovým vzdělávacím programem
pro základní vzdělávání. Méně důsledně byla také prováděna kontrola a vyhodnoco vá ní
bezpečnostních rizik v prostorách základní školy.
Evaluace vzdělávacího procesu je prováděna průběžně, především hospitační činností všech
vedoucích pracovníků. Zpětnou vazbu k činnosti školy získává ředitelka také
prostřednictvím dotazníkových šetření. V letošním školním roce se tímto způsobem
vyjadřovali pedagogové a výsledky šetření byly tématem dalších jednání vedení školy
i pedagogického sboru. Přínosem pro vzájemnou komunikaci s žáky a jejich zapojení
do života školy bylo zahájení činnosti žákovského parlamentu střední školy. Jeho
prostřednictvím mohou žáci předkládat své podněty a zároveň se aktivně podílet
na organizaci některých školních aktivit.
Pedagogická rada se schází zvlášť pro základní a střední školu. Na svých jednání se vhodně
zabývá výsledky vzdělávání žáků a provozními záležitostmi, v menší míře kvalitou
poskytovaného vzdělávání. Systém metodického vedení pedagogických pracovníků není
plně funkční. Nedochází k cílenému rozvoji pedagogických dovedností, sjednocování
přístupů ve vzdělávání žáků a systematickému zkvalitňování výuky. V základní škole
metodický orgán neexistuje vůbec. Ve střední škole sice pracují předmětové komise, jejich
činnost je však málo efektivní. Společné schůzky jsou většinou sporadické a učitelé se
na nich věnují převážně jen organizačním záležitostem. K pozitivnímu posunu došlo
v propojení teoretického a praktického vyučování, v rámci realizovaných oborů vzdělání se
pedagogové setkávají ke společnému řešení problémů podle aktuální potřeby. Systémově
však jejich součinnost není nastavena. Dílčí činností v zajišťování metodické podpory
pedagogů jsou vzájemné hospitace učitelů. Sdílení pedagogických zkušeností pozitivně
ovlivňuje kvalitu vzdělávání žáků.
Personální podmínky školy se stabilizovaly po částečné obměně pedagogického sboru.
Aktuálně vzdělávání žáků zajišťuje téměř plně kvalifikovaný pedagogický tým.
Pro začínající učitele ředitelka stanovila plán adaptace s funkčním systémem jejich uvádění
zkušenými pedagogy. Část pedagogů se v této oblasti také proškolila. Další vzdělává ní
pedagogických pracovníků probíhalo většinou podle jejich vlastního zájmu. Výraznějš í
rozdíly byly zjištěny v přístupu jednotlivých pedagogů k vlastnímu profesnímu rozvoji.
Ve školním roce 2023/2024 se vzdělávacích aktivit účastnila většina pedagogů základní
školy, jejich individuální účast byla vhodně zaměřená především na zkvalitňo vá ní
vzdělávacího procesu žáků. V případě střední školy se vzdělávala jen část pedagogů
teoretického vzdělávání. Rozsah a zaměření dalšího vzdělávání tak plně neodpovídaly
potřebám školy. Ředitelka školy přijala opatření a v letošním školním roce stanovila pro
profesní rozvoj pedagogů rozsah a prioritní oblasti dalšího vzdělávání. Zorganizovala také
vzdělávací akce pro celou sborovnu zaměřené na téma psychické první pomoci, komunikace
mezi pedagogy nebo efektivní práci s asistentem pedagoga pro učitele střední školy.
Vzájemné propojení základní a střední školy podpořily nové společné akce, jako zahradní
slavnost nebo „Den techniky“.
Školní poradenské pracoviště poskytuje kvalitní služby prostřednictvím týmu poradenských
pracovníků, který zahrnuje výchovné poradce a metodiky prevence zvlášť pro základní
a střední školu, ve střední škole působí také sociální pedagog a kariérový poradce. Školní
psycholožka poskytuje poradenství a podporu pro oba druhy škol. Rozdělení kompetencí
mezi jednotlivé pracovníky je efektivní, jejich spolupráce je aktivní a funkční. Aktuální
problémy žáků či tříd pracovníci řeší na pravidelných poradách a neformálních setkáních.
Podpůrná opatření doporučená školskými poradenskými zařízeními jsou žákům
poskytována adekvátně, na základní škole je zajišťují speciální pedagogové. Žákům


                                           3/11
s odlišným mateřským jazykem je nabízena pomoc ve formě doučování češtiny
na pověřených školách, v jazykových školách a dalších organizacích, nebo v podobě
individuálních konzultací ve škole, žáci však o ni, podle sdělení vedení školy, nejeví zájem.
V rámci prevence rizikového chování žáků jsou, ve spolupráci s vyučujícími, školní
psycholožkou a externími organizacemi, zařazovány do výuky vhodně volené preventivní
aktivity, které odpovídají věku žáků a aktuálním potřebám školy. Preventivní programy
cílily především na primární protidrogovou prevenci, zdravé vztahy, bezpečné prostředí
na internetu a prevenci kyberšikany. Poradenští pracovníci reagují na vzniklé případy
rizikového chování žáků a přijímají adekvátní opatření. V základní škole byly vhodným
způsobem řešeny především vztahové problémy mezi žáky. Pedagogové v rámci výuky
cíleně podporovali vzájemnou toleranci žáků a respektování hranic druhého. Ve střední
škole byly nejčastějším problémem vysoké, případně neomluvené absence žáků. Prvním
krokem v jejich řešení byla setkání s rodiči, konzultace s lékaři, speciálním pedagogickým
centrem, případně i s orgánem sociálně právní ochrany dětí. Dále byly evidovány případy
nevhodného chování žáků a nedodržování pokynů vyučujících, které se objevovaly
především při praktickém vyučování. V případě závažnějších problémů se scházely
výchovné komise, přijímaná opatření však byla účinná jen v některých případech. Školní
psycholožka zajišťuje pro žáky individuální konzultace, realizuje preventivní aktivity
zaměřené na zdravé třídní klima a vzájemnou komunikaci žáků. Je nápomocna nejen žákům,
ale i ostatním účastníkům vzdělávání.
Materiální podmínky pro vzdělávání žáků se částečně zlepšily. Ve škole dochází k průběžné
modernizaci prostor a učebních pomůcek, včetně vybavení digitálními technologie mi,
realizována byla rekonstrukce školní jídelny a s aktivním přispěním žáků vznikl relaxační
koutek. V době inspekční činnosti probíhaly v budově školy stavební úpravy, které zajistí
bezbariérovost školy a bude vybudováno tréninkové pracoviště základní školy (pro pracovní
činnosti žáků). Školní družina využívá pro svou činnost prostory kmenových tříd základní
školy, kde jsou vytvořeny podmínky pro odpočinek i realizaci výtvarných, rukodělnýc h
a zájmových aktivit. Materiální podmínky pro praktické vyučování žáků střední školy
umožňují naplňování školních vzdělávacích programů, jsou však značně zastaralé
a vybavení neodpovídá plně aktuálním požadavkům příslušných oborů. Škola je aktivní
a část učebních pomůcek i prostředí pro odborný výcvik zkvalitňuje svépomocí.
Partnerské vztahy škola aktivně rozvíjí a využívá je pro zkvalitnění vzdělávání. Spolupracuje
s městem Tišnov i dalšími školami, účastní se různých společných sportovních a kultur níc h
akcí, některé z nich sama organizuje. Škola je součástí sítě Center metodické podpory
v rámci Jihomoravského kraje a umožňuje další vzdělávání pedagogů v různých oblastech
organizovaných Místní akční skupinou Tišnovska. Zákonní zástupci mohou spolupracovat
prostřednictvím Spolku rodičů a přátel školy, účastní se různých akcí, které škola pořádá.
Pro rozvoj odborných kompetencí a získání pracovních zkušeností žáků střední školy je
klíčová rozvíjející se spolupráce se zaměstnavateli v regionu. Na jejich smluvníc h
pracovištích žáci realizují část praktického vyučování, seznamují se s moderními
technologiemi příslušného oboru a osvojují si důležité pracovní návyky. Žáci oboru
Ošetřovatel se zapojují do zážitkových programů realizovaných pro žáky základních škol,
nebo se ve spolupráci s nemocnicí podílí na organizaci Dne zdraví.


                          Hodnocení průběhu vzdělávání
V základní škole probíhala hospitovaná výuka v příjemné a vstřícné pracovní atmosféře.
Učitelé hovořili s žáky laskavě a citlivě je vedli k práci, respektovali jejich individua litu
i momentální naladění. Výrazně pozitivně byl průběh vzdělávání žáků ovlivněn jeho


                                            4/11
personálním zabezpečením. Výuku realizovali často až tříčlenné týmy složené ze dvou
pedagogů a asistenta pedagoga, jejich spolupráce byla většinou příkladná. V některých
hodinách vyučující zvyšovali efektivitu vzdělávání rozdělením třídy na skupiny, které
vyučovali odděleně. Asistenti postupovali jednotně s vyučujícími a byli tak přínosem
pro všechny žáky, mnohdy střídali role s vyučujícími a samostatně pod jejich vedením
pracovali s žákem či skupinou žáků. V dobře zorganizovaných vyučovacích hodinách byla
efektivně využita práce všech přítomných pedagogů. Úkoly byly ve třídách složených z žáků
několika ročníků zadávány diferencovaně. Pedagogové zpravidla ověřovali znalosti žáků
získané v předchozím období, ale zároveň je vedli k osvojování nových vědomostí
a dovedností. Žáci většinou dodržovali třídní pravidla, která si průběžně opakovali
a upevňovali. Učitelé využívali často frontální formu výuky, kterou vhodně doplňovali
individualizovanou výukou a samostatnou prací žáků. Méně zařazovali kooperativní
způsoby práce a dostatečně tak nepodněcovali vzájemnou žákovskou spolupráci. Učitelé
propojovali učivo s ostatními předměty a běžným životem žáků, názornost podporovali
četnými pomůckami. Průběžně žáky motivovali, střídali pracovní místo, čímž u žáků
zajišťovali pozornost po celou dobu vzdělávání. Digitální techniku učitelé ve výuce
využívali minimálně, v několika hodinách jim to neumožnily aktuální technické problémy.
V závěru výuky učitelé obvykle shrnuli průběh hodiny, většinou s aktivním zapojením žáků
formou sebehodnocení realizovaném na různé kvalitativní úrovni. V několika hodinách
učitelé vhodně zařadili v závěrečné části prvky formativního hodnocení. Úroveň písemností
žáků byla různá, je třeba jim věnovat větší pozornost.
Ve třídách základní školy speciální pedagogové dobře plánovali průběh vzdělává ní,
využívali množství názorných pomůcek vyrobených často samotnými pedagogy,
didaktických her, sešitů, pracovních listů. V hospitovaných hodinách byla nejčastěji
uplatňovaná individualizovaná výuka v efektivní součinnosti pedagogů a asistentů
pedagoga. Diferenciace rozsahu učiva při vzdělávání odpovídala nárokům jednotlivých žáků
ve třídě. Žáci komunikovali převážně pouze s pedagogy. U žáků, kteří nekomuniko va li
verbálně, byla vhodně rozvíjena alternativní komunikace. Ve třídě zřízené v tomto školním
roce pro žáky s poruchami autistického spektra byly při výuce využívány fotografie, obrázky
a další vizuální pomůcky, které napomáhaly lepšímu porozumění a návaznosti
realizovaných aktivit. Rezervy byly shledány v nedůsledném a nejednotném uplatňová ní
principu strukturovaného učení pedagogy. Organizace vzdělávání nebyla optimálně
nastavena ve všech hodinách, ne vždy byly respektovány psychické potřeby žáků, v hudební
výchově nebyly zařazeny relaxační chvilky a chyběla potřebná vizualizace písní.
Zájmové vzdělávání žáků ve školní družině vhodně navazovalo na dopolední vyučová ní
relaxací a odpočinkem při čtení pohádky. Následná nabídka pestrých aktivit poskytovala
příležitosti k seberealizaci dle možností a schopností žáků, k rozvoji komunikač níc h
dovedností a prohloubení pozitivních vztahů mezi žáky navzájem a pedagogy. Pravidelné
vycházky po okolí se zařazenými aktivitami na místních hřištích rozvíjely pohybové
schopnosti žáků a napomáhaly ke zvyšování fyzické odolnosti a psychické pohodě.
Ve střední škole pedagogické strategie uplatněné ve sledovaném teoretickém vyučová ní
převážně podporovaly dosažení stanovených vzdělávacích cílů. Žákům byla poskytována
průběžná zpětná vazba, v části hodin byli žáci pozitivně motivováni, dobré výkony byly
oceňovány motivačními známkami. Zhruba v 70 % sledované výuky však vyučující využili
frontální formu, která v části hodin nevytvářela všem žákům vhodné podmínky pro aktivní
práci. Zapojení žáků bylo v takových hodinách minimální, jen jednotlivci odpovídali
na otázky k probíranému tématu. V části hospitované výuky, především českého jazyka,
matematiky nebo chemie se naopak výukové formy a metody cíleně střídaly a zvolené
postupy podněcovaly žáky k plnění zadaných úkolů. Vyučující vhodně kombinova l i


                                           5/11
frontální opakování, práci ve dvojicích a skupinách nebo samostatné procvičování.
V matematice žáci řešili úlohy společně nebo individuálně s účelnou podporou vyučujíc íc h,
čímž si osvojovali základní matematické postupy a rozvíjeli matematicko u gramotnost.
Výuka cizích jazyků byla vedena převážně v cílovém jazyce, začátečníkům vyučujíc í
doplňovali zadání česky. Žáci měli dostatek příležitostí komunikovat s učitelem i vzájemně,
mluvili dle svých možností alespoň v krátkých větách, čímž rozvíjeli své jazykové
kompetence. Podpora žákům se speciálními vzdělávacími potřebami byla ve sledované
výuce zajištěna především formou individuální podpory. Diferenciace vzdělávacího obsahu
s ohledem na vzdělávací možnosti a schopnosti jednotlivých žáků uplatňována nebyla.
Výuka odborných předmětů vycházela z praktických zkušeností žáků, které dále upevňova la
a rozvíjela. Účinnost výuky zvyšovalo využití názorných pomůcek. Rozdílná byla míra
aktivního zapojení žáků v jednotlivých vyučovacích hodinách, a to v závislosti na využitýc h
pedagogických postupech. V části hodin byli žáci zapojeni po celou dobu výuky,
spolupracovali a diskutovali při praktických činnostech a správně pracovali s chybou.
Naopak v části hodin, kde převládaly stereotypní didaktické metody výuky a dominova la
aktivita učitele, byla interakce žáků na nízké úrovni. Jen v malé míře byly ve výuce cíleně
podporovány komunikační dovednosti. Během hodiny si žáci většinou pořizovali vlastní
poznámky do sešitů. V části hospitované výuky neměli učební materiály od učitele
k dispozici, což by mohlo být limitující zejména pro žáky se speciálními vzdělávac ími
potřebami, kterým by podpůrné materiály mohly výrazně usnadnit porozumění učivu.
Společnou rezervou výuky v základní i střední škole je nízká podpora rozvoje kritického
myšlení. Učitelé žákům obvykle předávali hotové informace formou výkladu. Ve výuce
nebylo zaznamenáno vlastní vyhledávání informací z různých informačních zdrojů, ani
zpracovávání těchto informací jako je například ověřování jejich pravdivosti či využití
při plnění úkolu. Jen ojediněle měli žáci příležitost porovnávat nebo hodnotit různé návrhy
řešení problémů či úkolů. Možnost účelně využít digitální technologie většinou neměli. Také
účelná práce s cílem hodiny byla v základní i střední škole zaznamenána v úvodu
hodin, v jejich závěru však pedagogové většinou nevěnovali patřičnou pozornost jejich
vyhodnocení.
Praktické vyučování bylo sledováno napříč různými obory ve školních dílnách nebo
na pracovišti smluvního partnera a mělo většinou velmi dobou úroveň. Díky kombinaci
různých výukových postupů žáci vhodně propojovali teoretické znalosti a praktické
dovednosti. Stanovené vzdělávací cíle vyučující žákům na začátku dne jasně vysvětlili
a pozitivně je motivovali k jejich naplnění. Žáci byli vedeni k používání odborné
terminologie, uplatňování správných technologických postupů a k dodržování
bezpečnostních pravidel. Pracovali samostatně nebo ve skupinách a účelně využíva l i
dostupné nástroje a pomůcky. Vyhledávali informace, při opravárenských činnostech běžně
využívali manuály či odborné příručky. Vyučující práci koordinovali, poskytovali žákům
individuální podporu podle potřeby, učili je pracovat s chybou a svým partnerským
přístupem je motivovali k samostatnosti i řešení náročnějších úkolů. Tím se u nich rozvíje ly
potřebné dovednosti, klíčové kompetence a správné pracovní návyky. Menší pracovní
prostor pro jednotlivé žáky při výkonu pracovních činností představoval určitý limit, avšak
neměl zásadní dopad na kvalitu výuky. Na pracovišti smluvního partnera byl odborný výcvik
dobře zorganizován, vyučující vytvářeli žákům bezpečné prostředí a atmosféru důvěry.
Pod pedagogickým vedením žáci oboru Ošetřovatel posilovali své verbální dovednosti při
komunikaci s pacienty, vzájemně spolupracovali, rozvíjeli empatii a postoje k nemocným.
Zapojovali se do aktivit trávení volného času seniorů a prováděli jejich aktivizaci. Vyučujíc í
korigovali jejich činnost, ne vždy však byla účelně zařazena práce s chybou, která by vedla
k okamžitému pochopení chybných postupů při poskytování ošetřovatelské péče.


                                             6/11
                          Hodnocení výsledků vzdělávání
K pravidelnému ověřování úrovně dosahovaných výsledků vzdělávání žáků základní
i střední školy učitelé využívají převážně standardních nástrojů (testy, ústní zkoušení,
praktické ověřování dovedností), v základní škole speciální pak především písemnosti žáků,
které učitelé zakládají do portfolia prací žáků. Externí nebo interní testování, které by
umožnilo systematicky sledovat a vyhodnocovat výsledky žáků v delším časovém období
nebo je porovnat s jinými školami, nejsou využívány. Školní informační systém poskytuje
pedagogům, žákům a jejich zákonným zástupcům potřebné informace o výsledcíc h
vzdělávání a dalších důležitých záležitostech. Další podrobné informace mohou zákonní
zástupci získat na třídních schůzkách nebo individuálně při osobním jednání. Pedagogická
rada se výsledky žáků pravidelně zabývá, třídní učitelé informují pedagogy o celkovém
prospěchu a chování žáků nebo o případných problémech ve třídních kolektivech.
V základní škole jsou žáci na vysvědčení hodnoceni klasifikací a na základě doporučení
školského poradenského zařízení a žádosti jejich zákonných zástupců slovním hodnocením.
Všichni žáci základní školy speciální jsou hodnocení pomocí slovního hodnocení.
Individuální možnosti žáků v jednotlivých předmětech jsou při hodnocení zohledňová ny.
Škola sleduje a řeší případné ohrožení žáků školní neúspěšností. Selhávání žáků je spojeno
převážně s jejich zdravotním stavem, případně sociálním znevýhodněním. Škola všechny
situace pečlivě analyzuje a v případě potřeby spolupracuje se zákonnými zástupci či
s příslušnými orgány. V základním vzdělávání všichni žáci na konci minulého školního roku
prospěli, devět jich prospělo s vyznamenáním. V posledním období škola pouze v jednom
případě řešila vážnější porušování pravidel školního řádu, na která však reagovala
přiměřenými výchovnými opatřeními. Ve dvou případech využila udělení pochvaly žákům.
Žáci jsou rovněž vhodně průběžně oceňování verbalizovanou pochvalou od vyučujíc ího.
Absenci žáků výrazně ovlivňuje jejich zdravotní stav. V minulém školním roce připadlo
na žáka celkem 108 zameškaných hodin, z nichž pouze 1 % bylo neomluvené. Škola
zaznamenává výsledky přijímacího řízení žáků na střední školy, avšak dále s nimi nepracuje.
Po ukončení základní školy žáci často využívají možnost středního vzdělávání v některém
z oborů, které škola realizuje.
Ve střední škole jsou podrobná kritéria a postupy hodnocení projednávány na schůzkách
předmětových komisí, avšak jednotliví učitelé si je většinou stanovují samostatně s ohledem
na specifika vyučovaných předmětů. U žáků ohrožených školním neúspěchem učitelé
ve spolupráci s výchovnou poradkyní zavádějí opatření na podporu zlepšení jejich studijníc h
výsledků. Tato opatření zahrnují pravidelné domácí úkoly, včasné informování o termínec h
písemných prací a ústního zkoušení, možnost opakovaných opravných pokusů, individuá lní
konzultace a komunikaci se žáky i jejich zákonnými zástupci. Výsledky vzdělávání žáků
vykazují dlouhodobě stabilní úroveň. Průměrný prospěch žáků byl v prvním pololetí
aktuálního školního roku 2,18, což je výsledek srovnatelný s předchozími obdobími.
Přibližně 8 % žáků prospělo s vyznamenáním, 53 % prospělo, 4 % žáků neprospělo a 35 %
žáků bylo nehodnoceno. Podíl žáků nehodnocených z důvodu nesplnění podmínek
klasifikace je dlouhodobě vysoký. Důvodem je nadměrná absence některých žáků, kteří
konají zkoušky v náhradním termínu. Průměrná absence dosáhla v posledním uzavřené m
školním roce 2023/2024 celkem 173 hodin na žáka za školní rok, oproti předchozímu
školnímu roku došlo k jejímu snížení. Stejně tak se snížila neomluvená absence, která v roce
2023/2024 tvořila přibližně 6 % z celkového počtu zameškaných hodin. Škola docházku
žáků sleduje a v případě vysoké či neomluvené absence spolupracuje s lékaři a zákonnými
zástupci. Výchovné komise jsou organizovány v součinnosti se školním poradenským
pracovištěm a jsou jedním z nástrojů řešení vzdělávacích problémů žáků, přesto realizo va ná



                                           7/11
opatření nejsou v oblasti snižování absence některých žáků dostatečně účinná. Ke zlepšení
vzdělávacích výsledků žáků oboru Ošetřovatel přispělo prospěchové stipendium zřizovate le.
Výsledky závěrečných zkoušek zůstaly v posledních třech letech stabilní. Téměř všichni žáci
v řádném a prvním opravném termínu závěrečné zkoušky úspěšně vykonali. Pouze jednotky
žáků, především zkráceného studia, byli u závěrečné zkoušky neúspěšní. Škola pravidelně
sleduje a projednává výsledky vzdělávání žáků, využívá statistické přehledy vzdělávac íc h
výsledků, avšak chybí podrobnější analýzy v delším časovém horizontu a systematická
identifikace problémových oblastí v jednotlivých vzdělávacích oborech.
Žáci střední školy jsou motivováni a zapojováni do široké škály mimoškolních aktivit
se zaměřením především na odborné soutěže, ve kterých dosahují vynikajících výsledků.
Některé soutěže škola pořádá sama, jako například „Soutěž v jízdě zručnosti traktorem
s vlekem“, jež každoročně přitahuje účastníky ze škol Jihomoravského a Zlínské ho kraje,
a „Automobileum“. Kromě toho se žáci pravidelně účastní regionálních a celostátních kol
mnoha dalších odborných soutěží. Významným počinem školy je také účast v mezinárod ní
soutěži „YOUNG CAR MECHANIC“, do které se zapojilo 460 technických škol z 12 zemí.
Žák školy postoupil do regionálního kola a bude mít možnost porovnat své dovednosti
s ostatními soutěžícími. Účast v soutěžích významně přispívá k rozvoji praktických
schopností žáků a zvyšuje jejich konkurenceschopnost na pracovním trhu. Další význa mno u
aktivitou školy realizovanou v tomto školním roce byl „Kariérový den“, který se uskutečnil
ve spolupráci s partnerskou střední školou. Tato akce poskytla žákům příležitost seznámit se
s významnými firmami a navázat cenné sociální kontakty. Přispívá také k záměru školy
rozšířit možnosti pro realizaci praktického vyučování v reálném pracovním prostředí.


                                         Závěry
Vývoj školy
– Personální změny ve vedení školy včetně vedoucího pracovního místa ředitelky školy.
– Činnost zahájila školní družina, která postupně navyšovala nejvyšší povolený počet žáků.
– Zřízena byla nová třída základní školy speciální se zaměřením na žáky s poruchou
  autistického spektra.
– Ve střední škole se mírně zvýšil počet žáků a došlo ke změně oborové nabídky.
  Vzdělávání bylo ukončeno v nástavbovém oboru Podnikání, zahájeno ve čtyřletém oboru
  Technické lyceum a v tříletém oboru Elektromechanik pro zařízení a přístroje.
– Ve škole byl založen žákovský parlament.
Silné stránky
– Efektivní spolupráce pedagogů a asistentů pedagoga v základní škole a školní družině
  umožňovala kvalitní individualizovanou výuku dle speciálních vzdělávacích potřeb žáků.
  (4.1)
– Škola účelně využívá partnerské vztahy ke zkvalitnění odborného vzdělávání i propagaci
  své činnosti. Aktivně vyhledává a rozvíjí spolupráci zejména se zaměstnavateli, na jejichž
  pracovištích žáci absolvují část praktického vyučování a získávají tak odborné dovednosti
  a cenné pracovní zkušenosti, což zvyšuje jejich uplatnitelnost na trhu práce. (1.5)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz



                                           8/11
Slabé stránky (oblasti ke zlepšení)
– Kontrolní činnost byla vykonávána s nižší efektivitou, což se projevilo dílčími nedostatky
  v organizaci základního a středního vzdělávání a při zajištění bezpečného prostředí
  pro žáky základní školy. (2.1)
– Ve střední škole pouze část pedagogů projevuje aktivní přístup k vlastnímu profesnímu
  rozvoji, zajímá se o trendy současného vzdělávání a získané poznatky dokáže uplatnit
  ve vzdělávacím procesu. (3.5)
– Ve sledovaných hodinách v základní škole byly v malé míře zařazovány efektivní
  kooperativní činnosti. Žákům byly jen ojediněle vytvářeny příležitosti k vyhledá vá ní
  informací z různých zdrojů, experimentování a objevování. (4.2)
– V části teoretického vyučování ve střední škole byly využívány pedagogické strategie,
  které nevytvářely vhodné podmínky pro rozvoj klíčových kompetencí žáků a uplatnění
  kritického myšlení. Převažující frontální forma výuky omezovala jejich interakci
  a aktivitu. (4.3)
– Nedůsledné vedení žáků ke strukturovanému učení a nejednotný systém výuky ve třídě ,
  ve které se vzdělávají žáci se středním mentálním postižením a poruchou autistické ho
  spektra, spolu s neefektivní organizací výuky měly negativní vliv na kvalitu vzdělává ní.
  (4.3, 6.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– V koncepčních dokumentech reflektovat potřeby a nároky současného vzdělává ní,
  zaměřit se především na zkvalitnění výuky a rozvoj školy v pedagogické oblasti.
– Provést supervizi stěžejních dokumentů školy a upravit je tak, aby obsahově odpovídaly
  aktuálním potřebám všech žáků, kterých se týkají. Upravit organizaci výuky tělesné
  výchovy, aby vytvářela dostatečný časový prostor pro její realizaci.
– Zefektivnit kontrolní systém, v řízení školy účelněji využívat kompetence a odpovědnost
  jednotlivých pedagogických pracovníků s delegovanými pravomocemi.
– Posílit systém motivace a podpory pedagogů k jejich profesnímu růstu, včetně dalšího
  vzdělávání, aktivního sdílení inovací a trendů pedagogických strategií a jejich následné
  aplikace v praxi.
– Zřídit metodické orgány základní školy a zefektivnit práci předmětových komisí
  ve střední škole s cílem zkvalitňovat vzdělávací proces, včetně vyhodnocování výsledků
  vzdělávání žáků.
–   Do výuky ve větší míře zařazovat aktivity vedoucí k rozvoji klíčových kompetencí žáků,
    zaměřit se především na posilování vzájemné spolupráce, komunikativních dovedností,
    práce s více zdroji informací a rozvoj kritického myšlení.
–   Věnovat se ve větší míře kvalitě písemností žáků základní školy a účelně pracovat
    s chybami v nich.
– Důsledně uplatňovat vhodné metody a formy při práci s žáky s poruchou autistické ho
  spektra všemi pedagogickými pracovníky, zajistit jejich vzdělávání v této oblasti.




                                           9/11
                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 15 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Školní řád základní školy účinný od 1. 9. 2024 s aktualizací od 21. 2. 2025
 2.   Školní řád střední školy účinný od 21. 10. 2024 s aktualizací od 19. 2. 2025
 3.   Vnitřní řád školní družiny platný od 18. 6. 2021
 4.   Školní vzdělávací programy platné ve školním roce 2024/2025
 5.   Výpis z rejstříku škol ke dni 10. 2. 2025
 6.   Výkaz o základní škole a střední škole podle stavu k 30. 9. 2024
 7.   Dlouhodobý záměr školy 2023 – 2027 účinný od 1. 7. 2023
 8.   Dokumentace k řízení školy vedená ve školním roce 2024/2025 (hospitační záznamy,
      organizační řád, náplň práce vedoucích pracovníků, směrnice školy, pokyn ředitelky
      školy k dalšímu vzdělávání pedagogických pracovníků a k hospitační činnosti)
 9.   Zápisy z porad a jednání pedagogických pracovníků vedené ve školním roce
      2023/2024 a 2024/2025
10.   Školní informační systém vedený ve školním roce 2024/2025
11.   Přehledy absence, klasifikace a výchovných opatření za první a druhé pololetí
      školních roků 2022/2023 a 2023/2024 a první pololetí školního roku 2024/2025
12.   Výroční zpráva o činnosti školy za školní rok 2023/2024
13.   Dokumentace školního poradenského pracoviště vedená ve školním roce 2024/2025
14.   Písemnosti a písemné práce žáků za školní rok 2024/2025 – vzorek
15.   Dokumentace školní družiny vedená ve školním roce 2024/2025
16.   Zápisy z jednání s ředitelkou školy ze dne 20. a 21. 2. 2025


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


                                         10/11
Složení inspekčního týmu a datum vyhotovení inspekční zprávy

 Ing. Alena Svobodová, školní inspektorka, vedoucí inspekčního týmu
 Ing. Renata Boková, školní inspektorka
 Mgr. Jan Dusík, školní inspektor
 Mgr. Eva Boráňová, školní inspektorka
 Mgr. Marie Sponarová, školní inspektorka
 Mgr. Kateřina Veselá, školní inspektorka
 Bc. Olga Karmazínová, kontrolní pracovnice
24. 3. 2025




                                        11/11
