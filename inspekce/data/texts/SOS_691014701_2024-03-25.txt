                                Česká školní inspekce
                                Liberecký inspektorát
                          Masarykova 801/28, 460 01 Liberec
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIL-331/24-L
                                        Sp. zn. ČŠIL-S-70/24 L


Název                               Střední škola pedagogická a sociálně právní a střední
                                    zdravotnická škola Jana Blahoslava
Sídlo                               č.p. 349, 463 62 Hejnice
E-mail                              info@ssjb.cz
IČO                                 09 951 971
Identifikátor                       691 014 701
Právní forma                        školská právnická osoba
Zastupující                         Bc. Tomáš Vágner, M.S.Ed
Zřizovatel                          Jednota bratrská, Boženy Němcové 54/9, Liberec V-
                                    Kristiánov, 460 05 Liberec
Místo inspekční činnosti            Hejnice 349, Hejnice
                                    Hejnice 435, Hejnice
                                    Lázeňská 416, Hejnice
Inspekční činnost na místě          25.–26. 3. a 2. 4. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání podle přísluš nýc h
školních vzdělávacích programů, naplňování školních vzdělávacích programů a jejich
souladu s právními předpisy a rámcovým vzdělávacím programem podle § 174 odst. 2 písm.
b) a c) zákona č. 561/2004 Sb., o předškolním, základním, středním, vyšším odborném
a jiném vzdělávání, ve znění pozdějších předpisů.
                                    Charakteristika
Školská právnická osoba Střední škola pedagogická a sociálně právní a střední zdravotnická
škola Jana Blahoslava (dále „škola“ nebo „instituce“) vykonává činnost střední školy,
domova mládeže a školní jídelny. Škola poskytuje vzdělávání v oborech vzdělání Předškolní
a mimoškolní pedagogika 75–31–M/01 a Veřejnosprávní činnost 68–43–M/01 zakončených
maturitní zkouškou a oboru Ošetřovatel 53–41–H/01 zakončeného závěrečnou zkouškou.
Instituce je církevní školou Jednoty bratrské, která je otevřena všem žákům, respektujíc í
křesťanské hodnoty. Škola vznikla v roce 2021 a opírá se o etablovanou síť pedagogickýc h,
sociálních a veřejnoprávních partnerských organizací.
Škola ve školním roce 2023/2024 neeviduje žáky se speciálními vzdělávacími potřebami.


                          Hodnocení podmínek vzdělávání
Ředitel školy (dále „ředitel“) je ve funkci od začátku vzniku školy. Ve své pozici vhodně
využívá předchozích zkušeností ze svého předešlého působení v církevní škole a znalostí
specifik prostředí takovéto instituce. Významnou měrou přispívá k harmonizac i
interpersonálních vztahů i vazeb se zřizovatelem školy. Systematicky naplňuje reálně
stanovenou koncepci rozvoje školy, která vychází z velmi dobré znalosti prostředí instituce
a odráží záměry zřizovatele. Ze stanovených cílů koncepce se nejlépe daří vytvářet bezpečné
a velmi příznivé prostředí pro vzdělávání. Škola také dobře naplňuje úkoly přistupovat
k žákům s ohledem na jejich potřeby, vést je ke zdravému životnímu stylu a zařazovat
křesťanské hodnoty jako každodenní součást života školy.
Nastavená organizační struktura a delegování kompetencí odpovídají velikosti a podmínkám
instituce. Při plnění úkolů ředitel úzce spolupracuje se svým zástupcem, s vedoucím domova
mládeže, dále s výchovnou poradkyní a školním metodikem prevence. Účelné přerozdělení
kompetencí na vedoucí pracovníky zajišťuje plynulé fungování instituce. Vedení školy je
v neustálém kontaktu s pedagogickými pracovníky a denně jsou konstruktivním způsobem
diskutovány aktuální podněty z průběhu vzdělávání a potřeb žáků. Efektivnímu sdílení
informací napomáhá rovněž nastavený systém pravidelných porad. Elektronický informač ní
systém školy přispívá k účinnému přenosu informací mezi všemi aktéry vzdělávání, zároveň
slouží jako úložiště stěžejních dokumentů školy.
Kontrolní činnost instituce je vedením školy prováděna průběžně, účelně monitor uje
a vyhodnocuje oblasti pedagogických procesů, mj. formou hospitační činnosti, která však
není zcela kontinuální, absentuje systematické metodické vedení všech pedagogům včetně
těch začínajících a je zřejmé, že závěry z hospitační činnosti nejsou cíleně v dostatečné míře
konkrétně definované pro zefektivnění některých didaktických postupů.
K úspěšné podpoře příznivé pracovní atmosféry výrazně přispívá vztah pedagogů k sobě
navzájem a k žákům. Výchovně vzdělávací proces aktuálně zajišťuje 27 pedagogů, z nichž
téměř polovina nesplňuje podmínky odborné kvalifikace. Absence dalšího vzdělává ní
pedagogických pracovníků se odráží v nízké míře a kvalitě metod a forem ve výuce.
Ekonomickou stabilitu školy a tím zabezpečení výchovně vzdělávacího procesu i provozu
se daří zajistit především na základě získaných finančních prostředků z různých dotačních
titulů. V ostatních zdrojích se charakteristicky odráží zapojení školy do projektů
spolufinancovaných zejména prostřednictvím evropských fondů, ale také další méně
obvyklé zdroje např. veřejná sbírka, dary. Pozitivně se do podmínek pro výchovu
a vzdělávání žáků propisuje zřejmý zájem zřizovatele, což dokládá jeho značná finanč ní


                                             2/8
podpora směřující nejen k zajištění provozu a materiálního zabezpečení, ale i k cílené
rekonstrukci, renovaci a modernizaci stávajících školních budov včetně jejich okolí a rovněž
výstavba nového školského komplexu pro výuku a další školské služby.
Pracovníci školy intuitivně vedou žáky k bezpečnému chování a zajišťují jim fyzické
bezpečí při výchovně vzdělávacím procesu i při činnostech přímo souvisejících se
vzděláváním. I když jsou podmínky k zajištění bezpečnosti stanoveny ve školním i vnitř níc h
řádech, je nutné, aby škola analyzovala a vyhodnotila bezpečnostní rizika, důsledně
přijímala opatření k aktuálním rizikům k jejich odstraňování, popř. k jejich eliminac i,
a vedla o tom povinnou dokumentaci.
Škola se snaží směřovat žáky k pohybovým i relaxačně volnočasovým aktivitám, čímž
přispívá k současnému trendu zdravého životního stylu. Nezapomíná ani na zásady zdravého
stravování v podobě pestré stravy s dostatkem zeleniny, méně je obsaženo ovoce. Pozitive m
je zvyšující se podíl školských strávníků stravujících se ve školní jídelně.
Informační systém školy zajišťuje předávání relevantních informací všem účastník ům
vzdělávání prostřednictvím webových stránek školy, studijních průkazů žáků nebo nástěnek.
Samozřejmostí je kontakt formou osobních setkání.
K úspěšnému naplňování koncepčních záměrů a jejich prezentaci širší veřejnosti účinně
napomáhá spolupráce s vnějšími partnery, kde žáci vykonávají odbornou praxi a po ukončení
studia se v nich mohou ucházet o pracovní uplatnění.


                          Hodnocení průběhu vzdělávání
Příznivý rámec pro výuku vytvářela vstřícná a přátelská atmosféra, přirozený respekt
a autorita vyučujících i vzájemná komunikace mezi účastníky vzdělávání, která probíhala
v souladu s nastavenými pravidly. V úvodu zhlédnutých hodin bylo téměř vždy oznámeno
téma, výchovně-vzdělávací cíl však zpravidla nezazněl. Pro všechny hodiny bylo společné
využití vyučovacího času v plném rozsahu, avšak z hlediska aktivního a cílevědo mé ho
zapojování žáků do výuky málo efektivně. Ve většině sledovaných hodin převažovalo
frontální pojetí výuky s výraznou verbální aktivitou učitele, které doplňovala interakce
otázka – odpověď. Dominoval klasický způsob výuky vycházející z počátečního opakování,
výkladu nového učiva a případného závěrečného shrnutí. Uplatňovaná škála metod a forem
výuky byla málo pestrá, což se projevovalo jednotvárností a nižší dynamikou vyučovac í
hodiny i nerovnoměrným zapojením žáků do edukačního procesu. Vyučující tak nevytváře li
dostatečný prostor pro souvislejší vyjadřování žáků. Nižší míra diferenciace zadávaných
úloh v části hospitovaných hodin dostatečně nepodporovala odlišné pracovní tempo,
rozdílnou úroveň znalostí a dovedností žáků i jejich individuální potřeby. Práce
s informačními zdroji a metody podporující rozvoj kritického myšlení většinou
zaznamenány nebyly. Nebyla registrována analýza dat s následným vyhodnocením. Během
hodin byly žákům předávány již zpracované a připravené údaje, které si pouze
zaznamenávali do sešitů. Přestože ve třídách studovali žáci s rozdílnou vzdělávací zdatností,
nebyli jim nabízeny úlohy odlišné kognitivní náročnosti. Během hodin docházelo
k průběžnému opakování, kde žáci byli vyzýváni nejčastěji k jednoslovným odpovědím.
Tím tak sice docházelo k upevňování již získaných znalostí, ale vzhledem k typu odpovědí
nebyl často prostor k chybovosti a následné práci s chybou. Aktivizace žáků během hodiny
se dařila pouze ojediněle. V hodinách též chybělo závěrečné sebehodnocení i hodnocení
vrstevnické, což omezovalo jasnou orientaci žáků ve svém pokroku a vyučující nezíska li
zpětnou vazbu o úrovni aktuálně osvojených žákovských kompetencích, vědomostech
a dovednostech.


                                            3/8
Výuku anglického jazyka zabezpečovali pedagogové s rozdílnou délkou praxe. Krátkodobé
zkušenosti dvou začínajících (ještě studujících) učitelek se nijak neprojevily na kvalitě
výuky. Jejich nadšení pro předmět bylo patrné, úspěšně se jim dařilo kombinovat minimá lní
frontální vstupy s individuálními i kooperativními činnostmi, čímž obě dokázaly plně využít
potenciál žáků po celou dobu výuky. Výuka přírodovědného vzdělávání směřovala
k praktickému využití poznatků a dovedností v příslušném vzdělávacím oboru i v běžných
životních situacích. Uplatněné pedagogické postupy vedly žáky ve fyzice k logickému
uvažování a řešení jednoduchých přírodovědných problémů. Pochopení učiva podporovala
jeho vhodná názornost. Výuka matematiky byla vedena s ohledem na využití v reálném
životě, důležitou součástí byly příklady slovních úloh a jejich správná interpretace. Výuka
ekonomických předmětů byla zaměřena na praktické využití ekonomických znalostí
a dovedností v podnikání, uplatněno bylo mezipředmětové propojení s dalšími odbornými
předměty a reálnou praxí v oboru.
V předmětech zaměřených na hudební výchovu si žáci studující obor předškolní
a mimoškolní pedagogiku osvojovali potřebné didaktické zásady i praktické dovednosti.
Aktivně se zapojovali do činností, které cíleně rozvíjely jejich metodickou připravenost
na budoucí povolání, a vytvářeli si portfolia aktivit a námětů vhodných a osvědčených
pro jejich pedagogickou praxi v předškolním vzdělávání. Individuální práce s žáky při hře
na hudební nástroj vyváženě podporovala zvládnutí techniky hry a schopnost interpretace
písně s doprovodem. Žáci během výuky pracovali na zadaných úkolech, což se v konečném
důsledku kladně projevilo na kvalitě jejich práce. Dokázali se uvolnit, soustředit a pohotově
reagovat na dramatickou situaci, všichni pracovali s chutí a zájmem, ochotně vstupova li
do nabízených činností, tvořivě je rozvíjeli, zkoumali své vlastní možnosti. Nedílnou
součástí výuky bylo průběžné hodnocení pokroku vyučujícím. Naopak v předmětu dějiny
výtvarné kultury byly informace předávány bez aktivní spoluúčasti žáků.
V předmětu informační technologie byl kladen důraz na praktickou stránku v návaznosti
na reálné prostředí. Byla využívána odborná terminologie, méně byli žáci vedeni
k diferencovanému přístupu.
Předložená dokumentace vedená k učební praxi vykazovala znaky optimálních podmínek
v reálném prostředí především pro obor předškolní a mimoškolní pedagogika, kdy je
spolupráce napřímena na smluvních pracovištích sociálních partnerů. Promyšlená
organizace vzdělávání napomáhá žákům získávat odborné kompetence nezbytné pro výkon
budoucího povolání. Žáci jsou v průběhu vzdělávání vedeni k samostatnosti, kreativitě
a aplikaci teoretických poznatků v praxi. Seznamují se s novými trendy ve zvoleném oboru,
získávají důležité pracovní návyky a smysl pro zodpovědnost. Nedílnou součástí výuky je
dodržování zásad bezpečnosti a ochrany zdraví a hygienických předpisů.


                          Hodnocení výsledků vzdělávání
Vzhledem ke skutečnosti, že škola svou činnost vykonává od září 2021, nelze zhodnotit
žákovské výsledky ve formě maturitních či závěrečných zkoušek, které doposud neproběhly.
Uchazeči o vzdělávání jsou přijímáni na základě nediskriminačních kritérií. U maturitníc h
oborů je rozhodující výsledek jednotné přijímací zkoušky a u nematuritního oboru je
rozhodujícím kritériem prospěch z předchozího vzdělávání.
Škola sleduje a vyhodnocuje výsledky vzdělávání žáků průběžně i na konci školního roku
na úrovni jednotlivých vyučujících, třídních učitelů i školy. Zákonné zástupce žáků




                                            4/8
informuje prostřednictvím elektronického informačního systému a třídních schůzkách.
Učitelé využívají standardní hodnotící nástroje.
Ve školním roce 2022/2023 prospělo s vyznamenáním přibližně 48%, prospělo 50%
a neprospělo 2 % z celkového počtu žáků. Žákům s rizikem školního neúspěchu je nabízeno
doučování. Jedním z faktorů ovlivňujícím vzdělávací výsledky je absence, která
v posledních dvou školních letech činila v průměru 166 zameškaných hodin na žáka za
školní rok.
Služby školního poradenského pracoviště zajišťují výchovná poradkyně a školní metodik
bez příslušné kvalifikace v rámci svého pracovního úvazku. Oba mají bohaté zkušenosti
z předchozích zaměstnání a svou práci vykonávají s vysokou mírou zodpovědnosti,
efektivity a úspěšnosti. Při zajišťování poradenských služeb úzce spolupracují s třídními
učiteli a vedením školy. Během kariérového poradenství vhodně pomáhá metodik primární
prevence žákům s výběrem vysoké školy, s dalším uplatněním, organizuje návštěvy veletrhů
vysokoškolského vzdělávání, spolupracuje s úřadem práce, v případě potřeby se zákonnými
zástupci.
Škola dostatečně spolupracuje s Pedagogicko-psychologickou poradnou Liberec
a pravidelně se účastní metodických setkání zajišťovaných tímto zařízením. V oblasti
podpory vzdělávacích potřeb žáků spolupracuje školní metodik prevence se Střediskem
výchovné péče Frýdlant a speciálně-pedagogickými centry v Liberci. V rámci prevence
rizikového chování žáků je škola v dostatečném kontaktu s organizací Maják, o.p.s. Liberec
zajišťující preventivní programy, v případě potřeby konzultuje vztahové problémy
vrstevnických skupin (např. ostrakismus) a spolupracuje v oblasti prevence šikany. Výskyt
závažného rizikového chování žáků škola účinně řešila s Policií ČR. Ve spolupráci se
Střediskem volného času Narnie, které doplňuje práci dalších vzdělávacích aktivit Jednoty
bratrské, jsou zde vhodně pořádány volnočasové programy ve formě zájmových klubů (např.
Klub deskových her, Divadelní soubor, Keramika a Klub matematiků). K prevenci, popř.
zmírnění obtíží v souvislosti s přechodem žáků na střední školu, jejich začlenění do třídního
kolektivu a k posílení koheze třídy, první ročníky absolvují dvoudenní výjezdní adaptační
kurz. Jednodenní adaptační program je pořádán i pro nově ubytované žáky v domově
mládeže.
Pro školní rok 2023/2024 ředitel schválil a povolil studium podle individuálního
vzdělávacího plánu (zdravotní důvody, závažné rodinné důvody, uznání předmětů
při přestupu z jiné střední školy stejného zaměření) čtyřem žákům školy.
Pestrá nabídka mimoškolních činností v rámci domova mládeže umožňuje ubytovaným
rozvoj talentu a účelné a smysluplné trávení volného času. V nabídce pro ubytované je
bohatá škála pravidelných volnočasových klubů přiměřená jejich věku a zájmům. Klade si
za cíl vychovávat uvědomělé osobnosti, formované po stránce morálně-etické s kladným
vztahem k ostatním lidem v duchu křesťanských hodnot. Tento záměr se promítá do všech
činností a priorit pracovníků domova mládeže. Všechny realizované aktivity jsou průběžně
vyhodnocovány, nabídka je aktualizována tak, aby odpovídala zájmu a časovým možnoste m
ubytovaných. Pro větší sepjetí celé organizace je zapotřebí provázat koncepci rozvoje
domova mládeže se školou. Pro lepší informovanost o ubytování a přehlednost nabízenýc h
aktivit domova mládeže je nezbytné aktualizovat webové stránky.
Již v prvním roce svého provozu se škola stala součástí organizace ACSI, která sdružuje
křesťanské školy z celého světa, v letošním roce úspěšně pokračuje výměnou žáků za účelem
jazykového rozvoje. Rovněž se podařilo navázat spolupráci např. se střediskem volného času
Narnie, s Asociací Comeniana, z. s. a dalšími subjekty. Žáci s literárními zájmy vytvořili



                                            5/8
časopis Blahoslav. Škola navazuje na odkaz a principy Jana Blahoslava postaveném na
morálním kreditu a osobním přístupu.


                                         Závěry
Vývoj školy
– Škola zahájila svou činnost v roce 2021, k datu inspekční činnosti nabízí tři obory
  vzdělávání.
Silné stránky
– Střední škola
– Spolupráce se zřizovatelem a dalšími externími partnery je efektivně nastavená. (1.5)
– Esteticky podnětné prostředí školy a velmi dobré materiálně-technické podmínky
  příznivě ovlivňují proces vzdělávání. (2.4)
– Přátelská a vstřícná komunikace mezi učiteli a žáky i navzájem mezi učiteli vytváří
  příznivou atmosféru pro vzdělávání. (3.2)
– Domov mládeže
– Nabídka volnočasových aktivit je pestrá. (4.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Střední škola
– Systém vyhodnocování kvality výuky, poskytování zpětné vazby a metodické podpory
  pedagogickým pracovníkům vykazuje nižší účinnost a nevede k výraznějšímu zvýšení
  úrovně průběhu vzdělávání. (2.3)
– Polovina pedagogického sboru je nekvalifikovaná, což se odráží ve struktuře vyučovac íc h
  hodin. (3.1)
– Absence dalšího vzdělávání pedagogických pracovníků se odráží v nižší míře používá ní
  různých metod a forem výuky. (3.5)
– Využívání závěrů vyučovacích hodin ke zhodnocení naplnění vzdělávacích cílů včetně
  zapojení žáků do vzájemného hodnocení a sebehodnocení byly využity ojediněle. (4.1)
– Ve výuce chyběla práce s informačními zdroji s následnou analýzou a vyhodnocová ním
  zjištěných dat. (4.1)
– V převážné většině sledovaných hodin převládala méně efektivní frontální výuka
  s dominancí učitele bez aktivního zapojení žáků. (4.2)
– Domov mládeže
– Koncepce rozvoje domova mládeže není zcela provázaná se záměry školského zaříze ní
  jako celku. (1.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy


                                            6/8
– Realizovat četnou hospitační činnost s cílem metodické pomoci, která se bude týkat
  organizace hodin, efektivního střídání metod a forem výuky s konkrétními doporučeními
  ke zlepšení.
– Intenzivně hledat kvalifikované a zkušené pedagogy.
– Motivovat pedagogy k dalšímu odbornému vzdělávání zaměřeného na metody a formy
  ve výuce včetně formativního hodnocení.
– Vést pedagogy k hodnocení závěrů vyučovacích hodin, ke zhodnocení naplnění
  vzdělávacích cílů včetně zapojení žáků do vzájemného hodnocení a sebehodnocení.
– Intenzivněji pracovat s informačními zdroji s následnou analýzou a vyhodnocová ním
  zjištěných dat.
– Zakomponovat do koncepce školského zařízení záměry rozvoje domova mládeže.


                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Zřizovací listina (bez čísla jednacího) ze dne 16. 9. 2020
 2.   Výpis z Rejstříku škol a školských zařízení, ze dne 25. 3. 2024
 3.   Školní matrika, školní rok 2023/2024 do data inspekční činnosti
 4.   Školní řád Střední školy pedagogické a sociálně právní a střední zdravotnické školy
      Jana Blahoslava, ze dne 1. září 2021
 5.   Vnitřní řád školní jídelny, ze dne 1. září 2021
 6.   Vnitřní řád domova mládeže, ze dne 5. srpna 2021
 7.   Školní vzdělávací program oboru Předškolní a mimoškolní pedagogika, ze dne 1. září
      2021
 8.   Školní vzdělávací program oboru Veřejnosprávní činnost, ze dne 1. září 2021
 9.   Školní vzdělávací program oboru Ošetřovatel, ze dne 1. 9. 2023
10.   Školní vzdělávací program Domova mládeže při Střední škole Jana Blahosla va,
      platný ve školním roce 2023/2024
11.   Dokumentace vedená ve školním roce 2023/2024 v domově mládeže
12.   Dokumentace vedená ve školním roce 2023/2024 k učební praxi
13.   Roční plán práce za školní roky 2022/2023 a 2023/2024
14.   Plány DVPP na školní roky 2022/2023 a 2023/2024
15.   Rozvrhy vyučovacích hodin za školní rok 2023/2024




                                          7/8
16.   Dokumentace výchovného poradenství a prevence rizikového chování žáků do data
      inspekční činnosti
17.   Kontrolní a hospitační činnost ředitele školy do data inspekční činnosti
18.   Výroční zpráva a činnosti školy 2022/2023
19.   Záznamy z pedagogické rady za školní roky 2022/2023, 2023/2024
20.   Plány činnosti na školní roky 2022/2023 a 2023/2024
21.   Souhrnná dokumentace k hodnocení podmínek bezpečnosti a ochrany zdraví žáků
22.   Personální dokumentace (vzorek)
23.   Souhrnná dokumentace k hodnocení finančních podmínek


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 PhDr. Tomáš Beneš, školní inspektor, vedoucí inspekčního týmu
 Ing. Jana Kočí, školní inspektor
 Mgr. Ivana Netušilová, školní inspektorka
 Mgr. Lenka Dlabolová, školní inspektorka
 Ing. Andrea Trejtnarová, kontrolní pracovnice
16. března 2024




                                         8/8
