                                     Česká školní inspekce
                                      Zlínský inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIZ-240/22-Z


Název                               Gymnázium J. A. Komenského a Jazyková škola s
                                    právem státní jazykové zkoušky Uherský Brod
Sídlo                               Komenského 169, 688 01 Uherský Brod
E-mail                              karel.machalek@gjak.cz
IČ                                  60371757
Identifikátor                       600015530
Právní forma                        Příspěvková organizace
Zastupující                         Mgr. Karel Machálek
Zřizovatel                          Zlínský kraj
Místo inspekční činnosti            Komenského 169, 688 01 Uherský Brod
Termín inspekční činnosti           3. - 4. 3. 2022 a 7. 3. - 8. 3. 2022


Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného ve střední škole podle
§ 174 odst. 2 písm. b) a c) zákona č. 561/2004 Sb., o předškolním, základním, středním,
vyšším odborném a jiném vzdělávání (školský zákon), ve znění pozdějších předpisů za
období od poslední inspekční činnosti.



                                         Charakteristika
Právnická osoba Gymnázium Jana Ámose Komenského a Jazyková škola s právem státní
jazykové zkoušky Uherský Brod zřízená Zlínským krajem vykonává činnost střední školy


2021/2022
(dále „škola“), jazykové školy a školní jídelny. V době inspekční činnosti škola poskytovala
vzdělávání v denní formě v oborech vzdělání 79-41-K/81 Gymnázium s délkou vzdělává ní
osm let a 79-41-K/41 Gymnázium s délkou vzdělávání čtyři roky. Ve školním roce
2021/2022 se ve škole vzdělávalo v 16 třídách celkem 470 žáků, z toho 217 v osmile té m
gymnáziu a 253 ve čtyřletém. K datu inspekční činnosti škola evidovala 8 žáků se
speciálními vzdělávacími potřebami (dále „SVP“) s přiznaným 1. až 2. stupněm podpůrného
opatření, 4 žáci byli vzděláváni podle individuálního vzdělávacího plánu.



                         Hodnocení podmínek vzdělávání
Škola má vypracovanou srozumitelnou a realistickou střednědobou koncepci rozvoje,
krátkodobé cíle jsou specifikovány ve školním akčním plánu s reálně nastavenými cíli.
Důraz ve strategii školy byl kladen na vytváření kvalitních podmínek pro vzdělávání žáků
v souladu s moderními trendy vzdělávání. Řediteli školy se dařilo plnit stanovené záměry
zejména v materiálně technické, personální a ekonomické oblasti a v prohlubování vnějších
vztahů. Strategie školy však nebyla dostatečně aktualizována a chyběly zde kroky vedoucí
k dosažení cílů. Menší pozornost byla věnována také kontrolní a hospitační činnosti. Plán
hospitační činnosti obsahoval pouze výčet vyučujících, u nichž v daném školním roce měly
proběhnout hospitace. Stejně tak záznamy z hospitační činnosti měly spíše obecný ráz,
vedení školy i pedagogům poskytovaly pouze minimální zpětnou vazbu přispívající ke
zkvalitnění výuky. Při vyhodnocování kvality vyučovacího procesu se vedení školy
dostatečně nezaměřilo na efektivitu užívaných metod a forem práce, diferenciaci výuky
vzhledem ke schopnostem žáků a vyhodnocování stanovených cílů výuky.
Vzdělávání se uskutečňovalo podle školních vzdělávacích programů (dále „ŠVP“) pro
čtyřleté a osmileté gymnázium, se kterými vyučující aktivně pracovali. Škola vhodnými
formami a v náležitém rozsahu informovala veřejnost i uchazeče o vyučovaných oborech
vzdělání, podmínkách studia, organizaci přijímacího řízení a kritériích přijetí.
Pedagogický sbor byl dlouhodobě stabilní a odborně plně kvalifikovaný, svým složením
odpovídal potřebám školy k zajištění odbornosti pro výuku v jednotlivých předmětech.
S podporou profesního rozvoje pedagogů souvisela i projektová aktivita školy. Účast na
vzdělávacích akcích, ale také sdílení a předávání zkušeností s pedagogy jiných škol
a spolupráce uvnitř pedagogického sboru byly přínosné pro jejich osobnostně sociální
rozvoj, získání dovedností v oblasti využívání informačních technologií a nových poznatků
z hlediska odbornosti jednotlivých pedagogů. Pouze sporadicky byly zařazeny do plánů
dalšího vzdělávání vzdělávací akce zaměřené na využívání aktivizujících forem a metod ve
výuce, což se projevilo na kvalitě výuky ve většině předmětů.
Vedení školy efektivně využilo vícezdrojové financování ke zlepšení materiálních podmínek
a technického stavu školy i k realizaci projektových činností. Podnětné pro vzdělávání byly
také aktivity cíleně zaměřené na zkvalitnění jazykového vzdělávání, na rozvoj kompetencí
a osobnostních postojů žáků. Po materiální stránce byla škola vybavena potřebným
technickým zázemím, didaktickými pomůckami a didaktickou technikou umožňujíc í
přínosné zařazování moderních metod a forem do výuky. Vyhovující podmínky měla škola
i pro pohybové činnosti žáků. Stavebními pracemi a opravami technického stavu
nemovitosti, modernizací vybavení učeben, rozšířením a zkvalitněním informač níc h
a komunikačních technologií se zvýšil komfort pro vzdělávání a současně i estetická úroveň
interiéru a také byla zajištěna částečná bezbariérovost školy. Pro žáky byly vytvořeny
odpočinkové zóny určené pro samostudium a relaxaci.


2021/2022                                    2
Škola má k dispozici zmodernizovanou školní jídelnu, která prošla v posledních letech
rozsáhlou rekonstrukcí a byla vybavena moderní technikou umožňující uplatňovat nové
technologické postupy ve stravování. Poskytované služby splňovaly požadavky školního
stravování a byly žáky ve velké míře využívány.
Na zajištění bezpečného prostředí kladlo vedení školy patřičný důraz. Škola pravidelně
vyhodnocovala bezpečnostní rizika, v případě potřeby přijímala adekvátní opatření pro
jejich odstranění a průběžně zajišťovala informovanost a poučení žáků k bezpečnému
chování.
Poradenské služby ve škole byly zabezpečeny na dobré úrovni. Žákům se speciálními
vzdělávacími potřebami byla poskytována vhodná pomoc v rámci příslušného stupně
podpůrného opatření v konkrétních předmětech. Jednotlivé preventivní aktivity a programy
organizované školou se vhodně promítaly do činnosti žáků jak ve výuce, tak i při
mimoškolních akcích. Účelné organizování adaptačních pobytů pro žáky prvních ročníků
podporovalo jejich vzájemné poznávání a napomáhalo k vytváření soudržnosti třídníc h
kolektivů a příznivého klimatu školy.
Dostatečný prostor pro svůj další osobnostní rozvoj žáci získávali při spolupráci školy
s mnoha organizacemi, firmami a školami jak českými, tak zahraničními. Výměnné
zahraniční pobyty účelně přispívaly nejen k upevňování a rozvíjení komunikač níc h
dovedností učitelů i žáků v cizích jazycích a k rozšiřování znalostí reálií, ale také cíleně
vedly žáky k rozvoji otevřenosti, tolerance a respektu vůči jiným kulturám. Škola se
zapojovala do celé řady projektů a aktivně se podílela na kulturních a společenských akcích
města Uherský Brod.



                          Hodnocení průběhu vzdělávání
Výuka byla sledována v předmětech humanitního zaměření – český jazyk a literatura,
cvičení z českého jazyka a literatury, anglický, německý a ruský jazyk, dějepis, seminář
z dějepisu a základy společenských věd, v přírodovědných předmětech – matematika,
fyzika, chemie, biologie, přírodopis a v předmětech výchovného zaměření – hudební
a tělesná výchova a dějiny umění.
Ve výuce českého jazyka a literatury často chyběly vhodné formy pro vstupní motivaci žáků
a použité vyučovací metody postrádaly aktivizující činnosti. V hodinách literatur y
převládala přínosná frontální výuka pedagogů doplněná prací žáků s literárním textem, v níž
byli žáci systematicky vedeni k samostatnému nacházení informací, k nácviku argumentace
a zčásti k samostatnému kritickému vyhodnocování faktů. Cílená pozornost v předmětu
cvičení z českého jazyka a literatury byla věnována upevňování a procvičování získanýc h
gramatických znalostí a dovedností žáků.
Vyučování cizích jazyků se převážně vyznačovalo frontálním způsobem výuky, který byl
většinou efektivní. Důraz byl systematicky kladen zejména na rozšiřování lexikální zásoby
žáků, prohlubování znalostí gramatiky a faktografických znalostí reálií. V ojedinělýc h
případech byla výuka vhodně podpořena materiály z různých zdrojů a bylo efektivně využito
audiovizuálních technik k prohloubení a utužení již nabytých vědomostí. Pouze v malé míře
bylo smysluplně využito práce ve dvojici směřující k upevňování slovní zásoby, syntaxe
a gramatiky a k aktivizaci žáků, skupinová práce rozvíjející spolupráci žáků a vedoucí
k praktickému použití jazyka v reálných situacích se však vůbec nevyskytla. Ve většině




2021/2022                                    3
hodin chybělo stanovení cílů výuky, aktivizační prvky, diferenciace učiva směrem ke
schopnostem žáků a také závěrečné shrnutí probírané látky.
Výuka matematiky byla vzhledem k obsahu učiva a ke způsobilosti a možnostem žáků
organizačně zvládnutá dobře. Použité metody a formy výuky byly dobře zvoleny. V hodině
fyziky byli žáci vhodně vedeni k logickému myšlení, efektivně bylo využito příkladů
z reálného života, mezipředmětových vztahů i digitální techniky. Cílené zařazení
demonstračního pokusu v hodině chemie a práce s textem v přírodopise byly zvoleny účelně.
Neefektivní byla však organizace výuky biologie v maturitním ročníku zaměřená na
simulaci maturitní zkoušky, kdy žáci během hodiny nedostávali zpětnou vazbu využite lno u
k jejich dalšímu učení.
V průběhu výuky matematiky a přírodovědných předmětů byli žáci správně vedeni
k dodržování odborné terminologie, kromě hodiny biologie v maturitním ročníku měli
dostatečný prostor pro komunikaci, nebáli se dotazovat a diskutovat k probíranému učivu.
Společným nedostatkem většiny sledované výuky byla absence efektivního závěru
zaměřeného na shrnutí a upevnění poznatků a získání zpětné vazby o znalostech
a dovednostech žáků dosažených v průběhu výuky. Ve všech hodinách také chyběla nabídka
možnosti výběru z úloh odlišné kognitivní náročnosti.
V hodinách dějepisu a v semináři z dějepisu převažovaly výklady učitelů vhodně propojené
s motivačními a problémovými otázkami. Při práci s historickými prameny byli žáci
záměrně vedeni ke kritickému myšlení a posouzení historických dějů a jejich následnýc h
projevů ve společnosti. Během většiny hodin základů společenských věd byli žáci cíleně
podněcováni k otevřené diskusi, při níž účelně využívali nejen svých osobních zkušeností,
ale i poznatků z jiných předmětů.
V semináři z dějin umění byli žáci dostatečně vedeni k samostatné analýze
nejvýznamnějších uměleckých děl a k nacházení kulturně-historických souvislostí spjatých
s jejich vznikem. V průběhu předmětu hudební výchova byli žáci soustavně zapojováni
do instrumentálních a vokálních činností, a tak systematicky rozvíjeli své hudební
schopnosti. K aktivnímu přístupu byli také vhodně podněcováni ve většině vyučovac íc h
hodin tělesné výchovy, byl u nich podporován kladný vztah k pohybovým činnoste m
v souladu s pohybovým zájmem jednotlivců. Navíc byly správně zvoleny výukové techniky,
které jim napomáhaly ke zvládnutí nových pohybových dovedností a rozvíjení již naučených
činností.
Ve všech sledovaných předmětech výuka probíhala převážně v příjemné a klidné pracovní
atmosféře. Ve větší části sledovaných hodin byla žákům poskytována dobrá zpětná vazba
k jejich pracovním aktivitám. Některé hodiny byly dobře organizačně promyšle né
a realizované. Žáci byli záměrně vedeni k dodržování správné odborné terminologie. Výuka
ale postrádala pestřejší zapojení aktivizačních motivačních forem a metod, důraz na práci ve
dvojicích či skupinách a rovněž chyběl závěr hodin orientovaný na shrnutí a upevnění
nových poznatků a diferenciace učiva s ohledem na schopnosti a možnosti žáků.



                          Hodnocení výsledků vzdělávání
Individuální a celkové výsledky vzdělávání žáků byly sice pravidelně projednávány
pedagogickou radou, výsledky vzdělávání však škola pouze evidovala, ale dále je efektivně
neanalyzovala a nevyhodnocovala. Na dosažení velmi dobrých výsledků žáků v průběhu
a při ukončování vzdělávání se pozitivně odrazilo zejména dělení některých maturitníc h


2021/2022                                    4
předmětů společně s vysokou vnitřní motivací žáků, zároveň i důsledná podpora učitelů
školy. V případě zhoršeného prospěchu pedagogové školy nabízeli konzultační hodiny
a probíhalo také doučování v předmětech, v nichž žáci vykazovali zhoršený prospěch ve
srovnání s předchozími lety.
Kvalitní znalosti a dovednosti žáků ve čtenářské, informační a přírodovědné gramotnosti,
v dopravní výchově, matematice, dějepisu, jazyce českém a anglickém se pozitivně
potvrdily při výběrovém externím testování žáků, kdy žáci v období od minulé inspekční
činnosti dosahovali nadprůměrného hodnocení ve srovnání s ostatními zúčastněnými
školami.
Škola účelně spolupracovala se školskými poradenskými zařízeními a při úpravě vzdělává ní
žáků se SVP vycházela z jejich doporučení a současně využívala vlastních úprav metod,
organizace a hodnocení vzdělávání. Dopady využívaných podpůrných opatření byly účelně
vyhodnocovány.
Celkové výsledky žáků u maturitních zkoušek od poslední inspekční činnosti byly
v porovnání s celorepublikovým průměrem nadprůměrné, pouze s výjimkou školního roku
2018/2019, kdy žáci školy dosáhli mírně horších výsledků ve společné části v českém jazyce
a literatuře a v profilové části maturitní zkoušky. Výsledky maturitních zkoušek škola sice
pravidelně a systematicky evidovala a sumarizovala ve výročních zprávách, ale dále s nimi
nepracovala a nevyhodnocovala je.
Vedení školy spolu s vyučujícími vytvářelo žákům velmi dobré podmínky pro zapojení se
do sportovních a vědomostních soutěží na regionální, republikové i mezinárodní úrovni.
Jednotliví žáci nebo žákovské týmy každoročně získávali přední místa v krajských
i celostátních soutěžích a olympiádách v celé škále předmětů. Každoroční obohacování
výuky jazyka anglického o týdenní konverzaci s rodilými mluvčími se příznivě odrazilo ve
vynikajících výsledcích žáků zejména v krajských jazykových soutěžích. Výborné výsledky
v rámci republiky žáci opakovaně prokazovali také ve Středoškolské odborné činnosti.


                                         Závěry
Vývoj školy
-   Změna na pozici ředitele školy k 1. 8. 2019.
-   Zkvalitnění materiálně technického zázemí pro výuku.
-   Modernizace školní kuchyně a jídelny.
-   Zajištění stoprocentní odborné kvalifikovanosti pedagogického sboru.


Silné stránky
-   Dlouhodobé výborné výsledky žáků v soutěžích na krajské úrovni ve většině
    vzdělávacích oblastí i velmi dobré výsledky žáků v celostátních soutěžích Středoškolské
    odborné činnosti.
Slabé stránky a/nebo příležitosti ke zlepšení
-   Nedostatečně nastavený systém pro evaluaci školy a kontrolní činnosti.
-   Chybějící vyhodnocování výsledků vzdělávání žáků při ukončování studia.




2021/2022                                    5
-        Vyhodnocování stanovených cílů vzhledem k obsahu učiva a činnosti žáků v závěru
         vyučovací hodiny, diferenciace výuky a absence četnějšího zařazování aktivizujíc íc h
         metod a forem ve výuce.
Doporučení pro zlepšení činnosti školy
- Nastavit a realizovat kvalitní systém pro evaluaci školy v oblasti koncepční a kontrolní
  činnosti.
- Při hospitační činnosti se zaměřit na efektivní aplikaci aktivizujících metod a forem ve
  výuce, diferenciaci výuky vzhledem k individuálním schopnostem žáků a na
  vyhodnocování stanovených cílů vzhledem k obsahu učiva.
- Zaměřit další vzdělávání pedagogických pracovníků na aktivizační metody a formy ve
  výuce.


Seznam dokladů, o které se inspekční zjištění opírají
    1.     Zřizovací listina Gymnázia J. A. Komenského, Uherský Brod, Komenského 169,
           čj. 1176/2001/ŠK ze dne 12. 9. 2001, vydaná Zlínským krajem ve znění dodatků
           č. 1 až 8 ke dni 25. 6. 2018
    2.     Rozhodnutí MŠMT ve věci návrhu na zápis změny v údajích vedených v rejstříku
           škol a školských zařízeních čj. MSMT-28157/2019-2 s účinností 21. 8. 2019
    3.     Jmenování na pracovní místo ředitele školy čj. KUZL 31295/2019 ze dne 13. 5. 2019
           s účinností od 1. 8. 2019, vydané Zlínským krajem
    4.     Povolení výjimky z počtu žáků ve třídě ve školním roce 2021/2022 čj. KUZL
           69 305/2021 ze dne 8. 10. 2021
    5.     Školní řád čj. 15/2020-N platný od 20. 10. 2020
    6.     Zápisy z jednání pedagogické rady a předmětových komisí ve školním roce
           2019/2020, 2020/2021 a 2021/2022 k datu inspekce
    7.     Třídní knihy a výkazy, rozvrhy tříd a vyučujících ve školním roce 2021/2022 k datu
           inspekce
    8.     Plán dalšího vzdělávání pedagogických pracovníků ve školním roce 2021/2022
    9.     Další vzdělávání pedagogických pracovníků ve školním roce 2018/2019, 2019/2020
           a 2020/2021, včetně vyhodnocení uplynulých školních roků
10.        Doklady o dosaženém vzdělání pedagogických pracovníků ve školním roce
           2021/2022 k datu inspekce
11.        Výroční zpráva o činnosti školy za školní rok 2015/2016, 2016/2017, 2017/2018,
           2018/2019, 2019/2020 a 2020/2021
12.        Výkaz M8 o střední škole podle stavu k 30. 9. 2021
13.        Dokumentace k zajištění podmínek bezpečnosti a zdraví žáků a k zajištění školního
           stravování ve školním roce 2021/2022 k datu inspekce
14.        Podklady k vyhodnocení příjmů a výdajů školy za rok 2019 až 2021 k datu inspekce
15.        Koncepce dalšího rozvoje školy 2019-2023 k datu inspekce
16.        Školní akční plán rozvoje vzdělávání na období 2019-2022 k datu inspekce
17.        Školní vzdělávací program pro čtyřleté a víceleté gymnázium s dodatky platnými ve
           školním roce 2021/2022
18.        Minimální preventivní program ve školním roce 2020/2021 a 2021/2022 k datu
           inspekce



2021/2022                                        6
19.    Plán práce školního poradenského pracoviště ve školním roce 2021/2022 k datu
       inspekce
20.    Zpráva o činnosti školního poradenského pracoviště ve školním roce 2019/2020 a
       2020/2021
21.    Spisy žáků se speciálními vzdělávacími potřebami ve školním roce 2021/2022 k datu
       inspekce
22.    Dokumentace k přijímacímu řízení pro školní rok 2020/2021
23.    Záznamy z hospitační činnosti ve školním roce 2020/2021, 2021/2022 k datu
       inspekce
24.    Hospitační činnost vedení školy ve školním roce 2021/2022 k datu inspekce
25.    Prospěchy žáků za 1. a 2. pololetí ve školním roce 2020/2021 k datu inspekce
26.    Výsledky maturitních zkoušek ve školním roce 2018/2019, 2019/2020 a 2020/2021


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Zlínský inspektorát, Zarámí 88,
P. O. Box 125, 760 01 Zlín, případně prostřednictvím datové schránky (g7zais9), nebo
na e-podatelnu csi.z@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




2021/2022                                  7
Složení inspekčního týmu a datum vyhotovení inspekční zprávy




 Mgr. Zuzana Tydlačková, školní                     Zuzana Tydlačková v. r.
 inspektorka, vedoucí inspekčního týmu
 Mgr. Jana Zámečníková, školní                      Jana Zámečníková v. r.
 inspektorka
 Ing. Zuzana Mücková, školní inspektorka             Zuzana Mücková v. r.
 Mgr. Radovan Zicháček, školní inspektor            Radovan Zicháček v. r.
 PhDr. Josef Hitmár, školní inspektor                  Josef Hitmár v. r.


 Ing. Anna Zámečníková, kontrolní                   Anna Zámečníková v. r.
 pracovnice

Ve Zlíně 4. 4. 2022


Datum a podpis ředitele školy potvrzující projednání a převzetí inspekční zprávy




 Mgr. Karel Machálek,                                 Karel Machálek v. r.
 ředitel školy

V Uherském Brodě 8. 4. 2022




2021/2022                                  8
