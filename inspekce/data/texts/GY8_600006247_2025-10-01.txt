                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIA-3023/25-A
                                      Sp. zn. ČŠIA-S-488/25-A


Název                               Gymnázium, Praha 9, Litoměřická 726
Sídlo                               Litoměřická 726/17, Prosek, 190 00 Praha 9
E-mail                              skola@gymlit.cz
IČO                                 61 387 061
Identifikátor                       600 006 247
Právní forma                        příspěvková organizace
Zastupující                         PhDr. Jaroslava Najnarová
Zřizovatel                          Hlavní město Praha
Místo inspekční činnosti            Litoměřická 726/17, Prosek, 190 00 Praha 9
Inspekční činnost na místě          1. 10. 2025 − 3. 10. 2025 a 6. 10. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.


                                         Charakteristika
Gymnázium, Praha 9, Litoměřická 726 (dále „škola“ nebo „gymnázium“) vykonává činnost
střední školy a školní jídelny. Poskytuje všeobecné vzdělávání v denní formě čtyřletého
a osmiletého gymnázia. Toto zaměření obou školních vzdělávacích programů (dále „ŠVP“)
je realizováno posílením časové dotace hlavních předmětů i profilace žáků ve vyšších
ročnících gymnázia formou volitelných výukových bloků (humanitní, přírodovědný,
cizojazyčný a matematicko-technologický). Jazykové kompetence a mobilita žáků jsou
podporovány širší nabídkou cizích jazyků (anglický, německý, francouzský, španělský),
zahraničními programy i propojením obsahu předmětu s anglickým jazykem metodou CLIL.
Gymnázium sídlí v samostatném školním areálu ve zmodernizované budově. Od roku 2024
byl kapacitně posílen obor čtyřletého gymnázia, zvýšil se počet žáků a tříd, nejvyšší
povolený počet žáků (660) je využit na 95 %. K termínu inspekční činnosti se zde vzděláva lo
ve 21 třídách 624 žáků (v osmiletém gymnáziu 441 žáků a ve čtyřletém oboru 183).
Gymnázium je fakultní školou Pedagogické, Přírodovědecké, Filozofické a Matematicko-
fyzikální fakulty Univerzity Karlovy.


                         Hodnocení podmínek vzdělávání
Ředitelka školy (dále „ředitelka“) ve spolupráci s pedagogy systematicky uskutečňuje
stanovené koncepční záměry a pro jejich realizaci vytváří optimální personální, materiá lní
a finanční podmínky. Vize rozvoje školy podporuje nejen kvalitní realizaci všeobecného
gymnaziálního vzdělávání, ale reflektuje i potřeby v oblasti technologických a výukovýc h
trendů nebo potřeb žáků, např. inovace ŠVP pro výuku digitálních a mediálních kompetencí,
rozšíření spolupráce s vysokými školami, systémová podpora nadaných žáků nebo zajištění
psychoterapeutické péče. Nedílnou součástí definovaných strategií je utváření příznivé ho
vzdělávacího prostředí, interpersonálních vztahů a uskutečňování konceptu celoškolní
projektové činnosti a kulturního minima. Přijatá opatření ředitelky se od posledního
inspekčního hodnocení v roce 2020 promítla v postupné modernizaci výukových postupů,
zlepšení výsledků vzdělávání žáků a jejich úspěšnosti při ukončování studia.
Rozvíjené partnerské vztahy s akademickými pracovišti, profesními subjekty a vzdělávac ími
institucemi na regionální i zahraniční úrovni přispívají ke sdílení edukativních zkušeností,
propojení výuky s praxí a kariérnímu směřování žáků, mj. mezinárodní výměnné programy,
jazykové pobyty a stáže. Žáci i rodiče participují na chodu školy prostřednictvím svých
platforem (žákovský parlament, Rada rodičů) a podílejí se na společenském, kulturním
a veřejném rozvoji gymnázia. Iniciativa žáků se příznivě promítá v utváření školního
prostředí, např. prezentace výstupů, televizní vysílání a organizace tradičních akcí. Vedení
školy zohledňuje i některé připomínky aktérů vzdělávání, např. v oblasti provozníc h,
hygienických podmínek nebo koordinace výjezdů. Zároveň vnímá potřebu konstruktivního
dialogu pro sladění požadavků části rodičů s odpovědností školy za kvalitu vzdělává ní.
Možný prostor pro zlepšení evaluace názorů účastníků/absolventů vzdělávání představuje
pravidelné hodnocení formou dotazníků.
Gymnázium má funkčně nastaveny plánovací, kontrolní a hodnoticí mechanismy i pravidla
k organizování vlastní činnosti. Ředitelka od poslední inspekční činnosti delegovala
rozšířené kompetence na další odpovědné pracovníky, mj. předsedy předmětových sekcí,
garanty předmětu, koordinátory oblastí, což se promítlo ve zefektivnění odborného,
metodického vedení pedagogických procesů a v zajištění optimálního fungování gymná zia.
Účinnost řízení na úrovni školy podporují využívané komunikační a informační nástroje,
např. porady, vnitřní a vnější elektronický systém, digitální platforma. Systémově nastavená
kontrola a pružnost postupů řízení umožňují ředitelce reagovat na zjištěné nedostatky nebo
měnící se požadavky, např. revize časového plánu učiva nebo hodnocení testu, uznává ní
certifikovaných zkoušek.
Komplexní a víceúrovňové monitorování kvality pedagogického procesu probíhá podle
předem stanovených záměrů a obvykle vyúsťuje v konkrétní doporučení ke zlepšení nebo


                                            2/8
ocenění pedagogické práce. Ředitelka na základě projednaných závěrů mj. přijímá kroky
k řešení případných problémů, např. následné hospitace, změna funkčního zařazení učitele,
zajištění potřebné metodické podpory. Příležitost ke zlepšení představuje zacílení hospitací
na konkrétně definované cíle pro zefektivnění některých didaktických a hodnoticích postupů
na úrovni školy, např. implementace poznatků pro využívání formativní zpětné vazby.
Výsledkem koncepční personální práce vedení školy je převážně kvalifikovaný pedagogický
sbor 59 pracovníků, pouze dva vyučující dokončují magisterské studium k získání
kvalifikačních předpokladů. Od poslední inspekční činnosti došlo k nárůstu počtu pedagogů
a k dílčí personální obměně. Kvalitu výuky pozitivně ovlivňuje reciproční spolupráce
s vysokými školami, část pedagogů absolvovala specializační studium nebo působí na pozici
provádějících učitelů. Převaha zkušených a odborně způsobilých vyučujících zaručuje
kontinuitu kvality vzdělávání, sdílení pedagogických zkušeností i systematicko u
metodickou pomoc začínajícím a nově nastupujícím pedagogům. Vyučující aktivně
spolupracují v oblasti přípravy a hodnocení žáků i při organizaci vzdělávacích aktivit.
Příkladné další vzdělávání pedagogických pracovníků probíhá podle jasně definova nýc h
záměrů a rovnoměrně ve všech vzdělávacích oblastech. Jeho přínos je pravidelně
vyhodnocován formou rozvojových pohovorů s ředitelkou. Individuální a kolektivní
vzdělávací semináře vycházejí z identifikovaných potřeb školy, reagují na nové výukové
trendy a podporují seberealizaci většiny vyučujících, např. formativní hodnocení, chování
v mimořádných situacích, práce s talentovanými žáky. K praktické výměně zkušeností
přispívají četné vzájemné hospitace, tandemová výuka, stínování zahraničních kolegů nebo
inspirativní setkání s řediteli některých regionálních škol, např. k využití umělé inteligence.
Vedení školy efektivním vícezdrojovým financováním a aktivním zapojením do získávání
dalších finančních prostředků kontinuálně zlepšuje materiálně-technické podmínky pro
realizaci ŠVP, školské služby a kultivaci vzdělávacího prostředí. Získané zdroje jsou účelně
využívány k podpoře učitelů i žáků, např. zahraniční pobyty, primární prevence, pomoc
jednotlivcům v obtížné životní situaci. Od posledního inspekčního hodnocení se zkvalitnilo
vybavení mj. pro digitální, enviromentální a estetickou výuku i studentské zázemí, např.
centra inovativního vzdělávání, robotické pomůcky, multifunkční venkovní pavilon, nová
knihovna a relaxační/studijní zákoutí. Gymnázium disponuje odpovídajícím počtem
kmenových i odborných učeben vybavených informační, prezentační technikou nebo
didaktickými pomůckami. Výborné jsou podmínky pro tělovýchovné i volnočasové aktivity
(víceúčelový sportovní areál, dvě tělocvičny, posilovna). Moderní školní jídelna poskytuje
žákům nutričně vyváženou i dietní stravu. K lepšímu zajištění bezpečného vzdělávac ího
prostředí přispívá elektronický a kamerový systém i personální dohled při vstupu do budovy.


                           Hodnocení průběhu vzdělávání
K naplňování konceptu vyváženého všeobecného vzdělávání a k provázanosti teoretické
výuky s praxí napomáhá promyšlená organizace výuky v celém cyklu gymnázia, mj. dělené
hodiny, laboratorní cvičení, exkurze a zahraniční výjezdy. Rozvoj potenciálu žáků a jejich
příprava k ukončování studia jsou zajištěny systémovou vnitřní diferenciací, např. koncepce
povinně volitelných předmětů ve vyšších ročnících podporujících specializaci a vzdělává ní
žáků s profilací nebo propojení vzdělávacích oblastí metodou CLIL. Nedílnou součástí
rozvoje klíčových kompetencí a kulturního rozhledu žáků je i cílené zapojení do
celoškolních akcí, např. místopisné učení, tematické a mediální projekty, Středoškolská
odborná činnost, umělecké, sportovní nebo enviromentální aktivity.



                                             3/8
Od poslední inspekční činnosti se zkvalitnilo metodické vedení výuky, dochází k postupné
modernizaci výukových postupů vzhledem k větší míře aktivizace žáků v procesu učení.
Nezbytný teoretický základ učiva byl častěji provazován s tvořivým, vrstevnick ým
a kontextovým učením. Učitelé zpravidla respektovali specifika věkové kategorie žáků
nižšího i vyššího gymnázia a tomu odpovídající náročnost nebo zásady psychohygie ny.
Osobnostní a odborné předpoklady pedagogů se promítaly do způsobu výuky, např. efektivní
uplatňování aprobace, účinné využití menších skupin, motivace žáků k vyučova né mu
předmětu, zařazování rozšiřujícího učiva. Charakteristickým znakem sledované výuky byla
příznivá pracovní atmosféra, dodržování pravidel a utváření studijních návyků žáků, a to
i v adaptačním období prvních ročníků. Napříč předměty bylo zaznamenáno účelné
využívání materiálně-technického vybavení pro podporu názornosti i praktických
dovedností žáků. Účinně byly využívány elektronické výukové materiály, grafické
i obrazové zdroje. Žáci nižšího gymnázia obvykle prokazovali velmi dobrý vědomostní
základ. Přidaná hodnota vzdělávání a funkčních gramotností narůstá ve vyšších ročnících,
včetně jazykových kompetencí, schopnosti argumentovat nebo vést kvalifikovanou diskuzi.
Většina hospitovaných hodin se vyznačovala promyšlenou strukturou a účelnou časovou
organizací činností. Důraz byl kladen na vzájemné propojování souvislos tí,
mezipředmětových vztahů (humanitní i přírodovědné předměty) a rozvoj logického,
kritického i tvořivého myšlení. Stanovené vzdělávací strategie rovnoměrně podporovaly
vědomosti i dovednosti žáků a ve vyšších ročnících cíleně směřovaly k přípravě na maturitní
zkoušku. V humanitních předmětech byla také vhodně rozvíjena postojová složka cíle
prostřednictvím aktualizace probíraných témat nebo vyjádření vlastního stanoviska žáků.
Učitelé napříč vzdělávacími oblastmi střídali různé metody a formy výuky, např. dialogické,
frontální, názorně demonstrační v kombinaci se samostatnou nebo párovou prací a směřovali
žáky k utváření vlastních strategií, aplikaci postupů a zdůvodnění řešení. Kooperace žáků
prostřednictvím skupinové/týmové spolupráce byla využita převážně v oblasti jazykové
komunikace, v naukových předmětech pak v menší míře. Naopak uplatňování prakticky
orientovaných úloh nebo prvků činnostního učení vhodně podpořilo dovednosti žáků i zájem
o vyučovaný předmět, např. laboratorní či tvořivé úkoly. Při experimentech žáci dodržovali
stanovené postupy, byli vedeni k vyvozování základních vztahů nebo ověřování poznatků
a jejich propojení s běžnou praxí. V předmětech výchovného a estetického zaměření učitelé
zohledňovali individuální dispozice žáků, dbali na jejich rovnoměrné zapojení do
produktivní činnosti nebo pohybových aktivit. Nedílnou součást jazykového vzdělává ní
tvořila komplexní práce s odbornými, uměleckými i cizojazyčnými texty. Žáci prokazovali
schopnost samostatně interpretovat obsah, aplikovat své znalosti a správně používat
odbornou terminologii nebo oborovou slovní zásobu. Metodická propracovanost většiny
sledovaných hodin cizích jazyků se vyznačovala promyšlenou aktivizací žáků,
rovnoměrným rozvojem jejich jazykových znalostí a řečových dovedností prostřednictvím
poslechu a procvičování písemného i mluveného projevu. Učitelé vhodně využili zkušenosti
žáků, uplatnili práci s chybou i praktické využití jazyka v běžných komunikačních situacíc h.
Digitální technologie v obou stupních gymnázia byly používány řízeně, zejména pak
k podpoře názornosti, vyhledávání informací nebo datové analýze.
V převážné části sledovaných hodin poskytovali učitelé žákům průběžnou zpětnou vazbu,
prostor pro dotazy a v případě potřeby také individuální zohlednění, např. gradované úlohy,
vrstevnická dopomoc. Převládala spíše sumativní forma hodnocení, motivační ocenění práce
žáků bylo zaznamenáno méně často. Při společných či samostatných výstupech žáci obvykle
na odpovídající úrovni prezentovali zadaný obsah, učitelé ale jen v některých případech
využili příležitost ke vzájemnému hodnocení podle předem známých kritérií nebo




                                            4/8
sebereflexi žáka. V části hospitovaného vyučování pedagogové rovněž dostatečně
nevyhodnotili přínos učení ve spolupráci se žáky v závěru vyučovací hodiny.


                          Hodnocení výsledků vzdělávání
Výsledky vzdělávání žáků pozitivně ovlivňuje dostatečný výběr uchazečů s odpovídajíc ími
studijními předpoklady. Gymnázium pro zájemce pořádá přípravné kurzy a přijímac í
zkoušky „na nečisto“. Komplexně pojaté adaptační aktivity a navazující ročníkové akce
napomáhají k přechodu žáků na střední školu a formování jejich prosociálního chování.
Od poslední inspekční činnosti došlo k personálnímu posílení členů školního poradenského
pracoviště (výchovná poradkyně zvlášť pro vyšší i nižší gymnázium, psychoterapeut), což
umožňuje optimální poskytování preventivních, podpůrných, psychologických a kariérníc h
služeb podle vzdělávacích potřeb žáků (asi 2 % žáků se speciálními vzdělávacími potřebami,
4 % cizinců). Nedílnou součástí je i systémová podpora nadaných/mimořádně nadaných
žáků na základě prováděné pedagogické diagnostiky a spolupráce s rodiči. Při zajištění
podpůrně preventivní péče poradenský tým úzce kooperuje s vedením školy, třídními učiteli,
ostatními pedagogy i odbornými pracovišti. Uplatňovaná podpůrná opatření jsou
realizována v souladu s doporučením školského poradenského zařízení a reflektují i potřeby
žáků se zdravotním znevýhodněním. Účinnost realizovaných kroků, např. plány
pedagogické podpory, individuální strategie nebo úprava organizace vzdělávání pro nadané
žáky, souběžné vysokoškolské studium, doučování a konzultace, je na úrovni školy
pravidelně vyhodnocována. Většina žáků s potřebou podpůrných opatření dosahuje
studijních výsledků srovnatelných s výsledky ostatních žáků dané třídy.
Preventivní postupy k předcházení rizikovému chování žáků prolínají celým vzdělávac ím
cyklem, obsahem některých předmětů a reagují na věková specifika nebo identifiko va né
potřeby žáků, např. podpora zdravého životního stylu i duševní pohody, formová ní
kolektivních vazeb, prevence závislosti. K realizaci stanovených strategií škola účelně
využívá personální i materiální zdroje, spolupráci s externími subjekty a četnou mimoško lní
činnost, např. tematické třídní programy, sportovní kurzy, charitativní a dobrovolnické akce.
Zachycené projevy sociopatologického chování žáků (vandalismus, nevhodné chování) jsou
řešeny podle závažnosti a s využitím určených postupů, např. sociometrie, interve nč ní
program, posílení dohledu, výchovná opatření. Nastavené preventivní mechanismy jsou
převážně funkční a přispívají k eliminaci rizikového chování žáků, což dokládá i nízký počet
ukládaných kázeňských opatření, zanedbatelná výše neomluvené absence nebo ojedinělé
hodnocení žáků sníženým stupněm z chování. Pedagogické působení i soustavná příprava
motivuje žáky k četné reprezentaci školy a systematicky podporuje rozvoj jejich
individuálního potenciálu/nadání. Množství pochval je udělováno nejen za úspěchy žáků
v různých předmětových soutěžích na regionální a celostátní úrovni, ale i za práci pro školní
komunitu.
K posouzení dosažených znalostí a dovedností žáků v uzlových bodech studia i k ověření
zvládnutí očekávaných výstupů ŠVP používá škola různorodé nástroje i výsledky interního
a externího testování, např. tzv. malá maturita v kvartě gymnázia, srovnávací testy, projekty,
a výběrová zjišťování. Z jejich výstupů je zřejmé, že žáci nižšího i vyššího gymná zia
dosahují výborných výsledků nejen v hlavních předmětech, ale i v oblasti informač ní
a čtenářské gramotnosti.
Od poslední inspekční činnosti byla jednotně nastavena kritéria hodnocení výsledků, včetně
podrobnějších podmínek pro splnění klasifikace, např. četnost, váha a forma hodnocení.
Dosahované individuální i skupinové výsledky vzdělávání žáků jsou na úrovni školy


                                             5/8
systematicky vyhodnocovány a na základě vlastních zjištění jsou přijímána opatření, např.
analýza příčin disproporcí v paralelních třídách, koordinace zadávání ročníkových testů
nebo možnost opravy jednotlivých zkoušek malé maturity v případě neprospěchu.
Z podrobnější analýzy výsledků je ale zřejmé, že v některých předmětech přetrvávají
odchylky v hodnocení žáků vzhledem ke konkrétnímu učiteli v dané třídě/skupině.
Celkové výsledky vzdělávání žáků se ve sledovaném období posledních tří školních let
zlepšily, zvýšil se podíl vyznamenaných žáků (v rozmezí 50−60 %), neprospěli pouze
jednotlivci. Pozitivním zjištěním je stabilně nízký počet zameškaných hodin na žáka,
přičemž téměř všichni žáci mají uzavřenou klasifikaci k 30. 6. Při přechodu žáků z nižšího
na vyšší gymnázium nedochází k výraznějšímu prospěchovému výkyvu. Z mezioborové ho
srovnání je zřejmé, že žáci osmiletého studia vykazují obvykle lepší výsledky.
Významné posílení disponibilní časové dotace matematiky, českého i cizího jazyka
podporuje koncept všeobecného vzdělávání v gymnáziu zakončený povinnou zkouškou
z těchto předmětů ve společné/profilové části maturitní zkoušky. Téměř všichni maturanti si
volí zkoušku z matematiky v její společné části. Ve sledovaném období posledních dvou
školních let 2023/2024 a 2024/2025 vzrostla úspěšnost žáků při ukončování studia, všichni
žáci konající maturitní zkoušku prospěli, z toho více než polovina s vyznamená ním.
Výsledky společné a profilové části maturitní zkoušky byly vyvážené. Z jejich podrobnější
analýzy vyplývá, že v didaktických testech z českého jazyka i matematiky ve společné části
dosahovali žáci lepších výsledků, než je celorepublikový průměr dané skupiny oborů.
V rámci čtyřletého oboru vykázali žáci v obou předmětech srovnatelné nebo mírně lepší
výsledky, úspěšnost žáků osmiletého gymnázia se pohybovala nad oborovou úrovní.
Rozšiřující zkoušku Matematika+ koná v rozmezí 20−40 % žáků. Soustavné naplňová ní
profilu absolventa gymnázia koresponduje také s vysokou úspěšností žáků při přijetí
k terciárnímu vzdělávání, kterou vedení školy pravidelně sleduje.


                                         Závěry
Vývoj školy
– od poslední inspekční činnosti v roce 2020 vzrostla naplněnost školy, zvýšil se počet tříd
  a učitelů, byly inovovány školní vzdělávací programy
– vzdělávání zajišťuje převážně kvalifikovaný pedagogický sbor
– rozšířila se partnerská spolupráce s vysokými školami podporující profilaci a vzdělává ní
  nadaných žáků
– vedení školy kontinuálně zlepšuje materiálně-technické zázemí pro výuku a školské
  služby, zkvalitnilo se vybavení pro digitální, enviromentální a estetické vzdělávání
– personálně se posílilo školní poradenské pracoviště pro komplexní zajištění podpůrné,
  preventivní a psychoterapeutické péče
– gymnázium si zachovává úroveň poskytovaného vzdělávání, dochází k modernizac i
  výukových postupů, zlepšily se celkové výsledky vzdělávání žáků
Silné stránky
– koncepční řízení ve všech oblastech činnosti školy s funkčním delegováním kompetencí
  pro zajištění kvality výchovně vzdělávacího procesu (1.1)




                                            6/8
– účinné využívání partnerských vazeb a mezinárodní spolupráce podporuje mobilitu,
  profilaci i další profesní směřování žáků (1.5)
– aktivní přístup učitelů k vlastnímu profesnímu rozvoji s efektivními formami sdílení
  zkušeností na úrovni školy (3.3)
– prakticky orientovaná výuka s účelným využíváním materiálně-technického vybavení
  podporuje dovednosti a zájem žáků o vyučovaný předmět (4.2)
– velmi dobré výsledky vzdělávání, příkladné zapojení žáků do reprezentace školy
  a soustavné oceňování jejich výstupů (5.2)
– systémový rozvoj potenciálu/nadání žáků, formování hodnot a jejich kulturního rozhledu
  prostřednictvím projektů a rozmanitých vzdělávacích aktivit v celém cyklu studia (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– méně časté využívání kooperativních forem práce a zapojení žáků do evaluačních aktivit
  prostřednictvím vzájemného kriteriálního hodnocení i sebereflexe v části výuky (4.3)
– méně účinná zpětná vazba k práci žáků a ověření či vyhodnocení přínosu učení
  ve spolupráci se žáky v závěru některých vyučovacích hodin (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– implementovat do výuky poznatky z dalšího vzdělávání v oblasti formativního
  hodnocení, více podporovat rozvoj hodnoticích dovedností žáků formou vrstevnické ho
  hodnocení a sebereflexe vlastního pokroku
– věnovat větší pozornost didaktickému závěru vyučovací hodiny ke shrnutí probraného
  učiva, ověření splnění vzdělávacího cíle a zhodnocení práce žáků
– v dělených hodinách častěji zapojovat žáky do kooperativních forem práce a týmovýc h
  aktivit pro rozvoj sociálních kompetencí žáků a vzájemné interakce
– zacílit hospitace na konkrétně definované cíle pro zefektivnění některých vzdělávac íc h
  strategií a hodnoticích postupů na úrovni školy
– zvážit periodické zařazení evaluačních dotazníků pro účastníky/absolventy vzdělávání


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).




                                            7/8
           Seznam dokladů, o které se inspekční zjištění opírají
 1.   Rozhodnutí č.j. MHMP-274264/2024 (stanovení počtu v oboru 79-41-K/41)
      s účinností od 1. 9. 2024
 2.   Potvrzení ve funkci ředitelky školy ze dne 18. 3. 2024
 3.   Školní vzdělávací programy oboru vzdělání Naše škola v Evropě (79-41-K/41)
      a Moje, tvoje, naše škola (79-41-K/81) denní forma, platné k termínu inspekce
 4.   Školní řád, Gymnázium, Praha 9, Litoměřická 726, platný k termínu inspekce
 5.   Výběr z třídních knih, školní roky 2024/2025 a 2025/2026 k termínu inspekce
 6.   Rozvrh vyučovacích hodin, školní rok 2025/2026, platný k termínu inspekce
 7.   Školní matrika vedená k termínu inspekce (vybraný vzorek)
 8.   Výběr z personální dokumentace pedagogických pracovníků vedené k termínu
      inspekce
 9.   Záznamy z pedagogické rady a předmětových sekcí, školní roky 2024/2025
      a 2025/2026 vedené k termínu inspekce
10.   Portfolio činnosti školního poradenského pracoviště, školní roky 2024/2025
      a 2025/2026 vedené k termínu inspekce
11.   Výroční zpráva o činnosti školy za školní rok 2023/2024
12.   Vybrané výstupy z účetnictví organizace ve sledovaném období


                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Mgr. Petra Stoklasová, školní inspektorka, vedoucí inspekčního týmu
 Mgr. Andrea Nevrklová, školní inspektorka
 PhDr. Bc. Tibor Slažanský, Ph.D., školní inspektor
 Mgr. Tomáš Šimek, školní inspektor


V Praze 13. 10. 2025




                                          8/8
