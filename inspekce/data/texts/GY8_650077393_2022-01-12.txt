                                  Česká školní inspekce
                                Moravskoslezský inspektorát
______________________________________________________________________________________________________ ______




                         IN S P E K Č N Í ZP R ÁVA
                                           Čj. ČŠIT-28/22-T


Název                                IUVENTAS - Soukromé gymnázium
                                     a Střední odborná škola s.r.o.
Sídlo                                Kounicova 1320, 702 00 Ostrava
E-mail                               iuventas@iuventas.cz
IČ                                   26863782
Identifikátor                        650077393
Právní forma                         společnost s r.o.
Zastupující                          Ing. Lenka Zdražilová
Zřizovatel                           Ladislav Konkol, Petřvaldská 269/40, 736 01 Havířov
Místo inspekční činnosti             Kounicova 1320/2, 702 00 Ostrava
Termín inspekční činnosti            12. − 14. 1. a 17. 1. 2022


Inspekční činnost byla zahájena předložením pověření k inspekční činnosti.


                                  Předmět inspekční činnosti
Zjišťování a hodnocení podmínek, průběhu a výsledků vzdělává ní poskytovaného střední
školou podle příslušných školních vzdělávacích programů podle § 174 odst. 2 písm. b)
zákona č. 561/2004 Sb., o předškolním, základním, středním, vyšším odborném a jiném
vzdělávání (školský zákon), ve znění pozdějších předpisů.
Zjišťování a hodnocení naplnění školních vzdělávacích programů a jejich souladu
s právními předpisy a příslušnými rámcovými vzdělávacími programy podle § 174 odst. 2
písm. c) školského zákona.




2021/2022
                                    Charakteristika
IUVENTAS - Soukromé gymnázium a Střední odborná škola s.r.o. (dále „škola“) vykonává
činnost střední školy a školní jídelny - výdejny. Ve školním roce 2021/2022 vzdělává žáky
v denní formě vzdělávání v následujících oborech středního vzdělání s maturitní zkouškou:
       79-41-K/41 Gymnázium
       79-41-K/81 Gymnázium
       78-42-M/03 Pedagogické lyceum
       78-42-M/04 Zdravotnické lyceum
       78-42-M/05 Přírodovědné lyceum
a v dálkové formě vzdělávání v oboru vzdělání
       79-41-K/41 Gymnázium.
V termínu inspekční činnosti se vzdělávalo ve čtyřech třídách osmiletého gymnaziálního
vzdělávání 46 žáků, v 15 třídách gymnaziálního a odborného vzdělání 332 žáků a čtyřech
třídách dálkové formy gymnaziálního vzdělávání 32 žáků. V porovnání se školním rokem
2020/2021 (307 žáků) a 2021/2022 (410 žáků) došlo k jejich nárůstu z důvodů zájmu o obory
vzdělání. Naplněnost školy je 60%. Škola eviduje 43 žáků se speciálními vzdělávac ími
potřebami.


                         Hodnocení podmínek vzdělávání
Ředitelka školy má dlouhodobé řídící zkušenosti. Při řízení školy spolupracuje se svou
zástupkyní, na kterou převedla část řídících a kontrolních kompetencí. Systém plánování je
funkční a koncepční. Na základě vlastní analýzy aktuálního stavu a potřeb školy zpracovala
ředitelka školy plán aktivit rozvoje vzdělávání zaměřeného na podporu odborného
vzdělávání a podporu pozitivního klimatu ve třídách, zkvalitňování vybavenosti školy
učebními pomůckami, spolupráci s profesními a sociálními partnery a rozvoj kariérového
poradenství, které se daří postupně naplňovat. Konkrétní cíle a úkoly v aktuálním školním
roce stanovuje v plánech práce všech oblastí školy a průběžně hodnotí jejich plnění.
Na základě analýzy dosaženého stavu popsané ve zprávě o autoevaluaci školy inovuje plány
a cíle, následně přijímá případná opatření. Jejich realizaci průběžně sleduje a vyhodnoc uje.
Zásadní pedagogické a organizační záležitosti projednává na pravidelných poradách vedení
školy, pedagogických radách, pracovních poradách a předmětových komisích. Hospitační
činnost vedení školy je plánovitá a poskytuje zejména začínajícím a nově nastupujíc ím
učitelům funkční zpětnou vazbu na jejich pedagogickou práci. Ve škole je zaveden systém
vzájemných hospitací, které podporují oboustranné předávání pedagogických poznatků
napříč celým pedagogickým sborem. Kontrolní systém je účinně nastaven pro všechny
oblasti školy.
Výuka je realizována podle šesti vzdělávacích programů, které jsou aktualizovány v souladu
s právními předpisy a potřeb školy. Školní vzdělávací programy umožňují účelnou profilac i
žáků s ohledem na maturitní zkoušku a další studijní orientaci širokou nabídkou volitelnýc h
předmětů v posledních třech ročnících osmiletého gymnaziálního vzdělávání a v posledních
dvou ročnících středního odborného vzdělávání.
Výchovně vzdělávací činnost ve škole je zajištěna dostatečným počtem učitelů. Vedení
školy efektivně využívá odbornost a specializaci učitelů při organizaci vzdělávání. Nižší
pozornost je věnována dalšímu vzdělávání pedagogických pracovníků, které bylo ovlivně no
zrušením některých seminářů a kurzů v souvislosti s nákazou COVID-19. I přesto nebylo

2021/2022                                    2
v dostatečné míře pedagogy využito nabídky webinářů a samostudia. Začínajíc ím
pedagogům je zajištěna účinná podpora přidělením uvádějícího učitele, konzultace mi
s vedením školy a pedagogy vyučujícími stejný předmět. Činnost předmětových komisí je
efektivní a podporuje vzdělávání v jednotlivých oblastech. V jednotlivých předmětových
komisích jsou vytvářeny SWOT analýzy, se kterými efektivně pracuje vedení a jsou součástí
autoevaluace školy. Poradenské služby a kariérové poradenství zajišťuje výchovná
poradkyně a školní metodik prevence.
Ve vzdělávání žáků se pozitivně projevuje funkční spolupráce se zřizovatelem, zákonnými
zástupci žáků, regionálními firmami a organizacemi zajišťujícími odbornou praxi, provádění
školení a exkurzí. V poslední době škola rozšířila spolupráci s řadou firem a organizac í
z různých oblastí a oborů např. sociální služby, zdravotnická péče i výchovně vzdělávac í
sféra.
Od předchozí inspekční činnosti ve školním roce 2014/2015 pokračovalo vedení školy
v dalším zlepšování materiálních podmínek pro výuku. Kromě kmenových učeben je žákům
k dispozici nová moderně vybavená biochemická laboratoř, odborná učebna zdravotnick ýc h
předmětů, dvě počítačové učebny a dvě tělocvičny. Došlo i k rekonstrukci sociálního
zařízení. Všechny prostory představují velmi estetické a podnětné prostředí pro vzdělává ní
žáků. Ředitelka školy úroveň materiálních podmínek průběžně vyhodnocuje a ve spolupráci
se zřizovatelem zlepšuje.
Ve škole je vytvořeno bezpečné prostředí pro vzdělávání žáků. Vstupy do budovy jsou
zabezpečeny elektronickým ovládáním dveří. Škola vyhodnocuje zdravotní a bezpečnostní
rizika a přijímá účinná opatření, čímž systematicky vytváří podmínky pro fyzické
i psychické bezpečí všech žáků. Zásady bezpečnosti a ochrany zdraví žáků jsou zakotveny
ve školním řádu a dalších dokumentech. Seznámení s riziky a poučení žáků v oblasti
bezpečnosti a ochrany zdraví včetně požární prevence jsou zahrnuty do celého průběhu
vzdělávání.
Plnění koncepční záměrů školy podporují finanční prostředky poskytnuté ze státního
rozpočtu k financování neinvestičních výdajů souvisejících s výchovou a vzděláváním žáků
a vlastními zdroji. Finanční zdroje, které měla škola ve sledovaném období k dispozici, byly
dostatečné k zabezpečení školních vzdělávacích programů.
Školní stravování je poskytováno ve školní jídelně-výdejně          prostřednictvím jiného
poskytovatele smluvně. Rovněž je zajištěno i dietní stravování.


                          Hodnocení průběhu vzdělávání
Průběh vzdělávání byl sledován hospitacemi v předmětech humanitního, přírodovědného
i výchovného zaměření, ve výuce cizích jazyků a v odborných předmětech. Všechny
hospitované hodiny se vyznačovaly klidnou a příjemnou pracovní atmosférou se vzájemným
přirozeným respektem učitelů i žáků. Většina vyučujících volila formy a metody výuky
optimálně vzhledem k výukovému cíli a charakteru probíraného učiva. Převažující frontální
výuka s využitím výkladu a řízeného rozhovoru byla ve většině sledovaných hodin účelná,
efektivně byla zařazována také samostatná práce žáků, kooperativní výuka a aktivizujíc í
situační metody. Výklad nového učiva vycházel z již osvojených žákovských znalostí
a zkušeností, jeho srozumitelnost a názornost podpořilo vhodné využití didaktické techniky.
Učivo bylo předkládáno v souvislostech s důrazem na mezipředmětové vztahy, reálné
problémy ze života a profesní praxi zejména v odborných i přírodovědných předmětech.
Účinnost výuky zvyšovala konstruktivní práce s chybami žáků. Cíleným kladením
zjišťovacích otázek učitelé průběžně ověřovali pochopení učební látky, tempo výuky
přizpůsobovali náročnosti učiva i potřebám žáků. Společným rysem většiny vyučovac íc h

2021/2022                                    3
hodin byly jejich neefektivní závěry. V závěru hodiny většinou chybělo shrnutí probraného
učiva nebo bylo provedeno jen formálně. Většinou bylo opomíjeno závěrečné zhodnocení
výuky k ověření naplnění stanoveného vzdělávacího cíle. Zjištěným nedostatkem ve výuce
byla rovněž často chybějící zpětná vazba na práci žáků v hodině. Hodnocení nebylo, až
na výjimky, zaměřené na pokrok žáků. Prostor pro sebehodnocení a vzájemné hodnocení
žáků nebyl u většiny hodin dostatečný.
Ve výuce cizích jazyků byli žáci cíleně vedeni k rozvoji řečových dovedností, porozumění
a interpretaci poslechových a učebních textů, osvojení a upevnění slovní zásoby
a gramatických jevů. Jednotlivé činnosti na sebe vhodně navazovaly a byly dobře časově
rozvržené. Motivaci žáků zvyšovalo zařazení hry, soutěže a aktivit zaměřených na praktick é
využití jazyka v běžných komunikačních situacích. Při vypracování úkolů prokazovali žáci
dobrou úroveň osvojených jazykových dovedností. Pokyny vyučujících byly sdělovány
v cizím jazyce, jen výjimečně s překladem do mateřského jazyka. V anglickém jazyce
ve středním odborném vzdělávání byla výuka zaměřena také na osvojení odborné slovní
zásoby daného oboru a na práci s cizojazyčnými odbornými texty.
Při vzdělávání v českém jazyce se pozitivně projevila odbornost vyučujících, kteří dokázali
zaujmout většinu žáků. Zvolené učební postupy se opíraly také o připravené texty a pracovní
listy, které byly vhodně použity při samostatné práci. V části hospitovaných hodin českého
jazyka převažovalo předávání hotových poznatků a faktografický výklad, méně byla
uplatňována samostatná a skupinová práce žáků, scházelo průběžné upevňování probíraného
učiva. Do výuky občanské nauky byly efektivně zařazovány aktivizující metody,
problémové otázky a úlohy. Žáci byli vedeni k práci s informacemi a k vyhledá vá ní
souvislostí. Učivo bylo předkládáno srozumitelně v návaznosti na znalosti a zkušeností
žáků. Neznámé pojmy byly důsledně vysvětlovány, učitelé vhodně reagovali na otázky žáků.
Ve všech hospitovaných hodinách matematiky, chemie a fyziky vedla efektivní volba forem
a metod výuky k naplňování stanovených cílů. Vzdělávání směřovalo k rozvoji logického
myšlení a osvojení praktických dovedností. Ve většině sledovaných hodin se objevila cílená
práce s chybou, učitelé průběžně zjišťovali pochopení probíraného učiva a poskytovali
žákům funkční zpětnou vazbu využitelnou v dalším učení. Jasně a srozumitelně vedený
výklad probíraného učiva byl dle potřeby doplněn zápisem nebo projekcí na tabuli. Součástí
výuky byl aktivní dialog s žáky. Nové pojmy učitelé vhodně zařazovali do již známýc h
souvislostí, důraz byl kladen na správné používání odborné terminologie a přesnost
ve vyjadřování. V některých hodinách byl patrný také vhodně zařazený diferencova ný
přístup při zadávání úkolů. Výuka zeměpisu byla převážně vedena méně efektivním
frontálním způsobem s řízeným rozhovorem, při plnění úkolů v pracovních listech pracovali
žáci samostatně nebo ve dvojicích. Výklad nové látky měl logickou návaznost, účelně byly
využívány učebnice, mapy a didaktická technika.
V hodinách tělesné výchovy byli žáci vhodně podněcováni k aktivnímu přístupu. Pro
dosažení stanovených cílů byly účelně zvoleny metody a formy, které napomáhaly
zvládnout nové pohybové dovednosti i rozvíjet je. Sledovaná výuka byla vhodně
uzpůsobena prostorovým možnostem školy. Učitelé využívali výukové metody názorně
demonstrační a dovednostně-praktické, vysvětlování probíhalo formou slovní instrukce.
Atraktivitu a estetiku pohybu podporovalo cvičení s hudbou. Příznivá pracovní atmosféra,
aktivita a ukázněnost žáků přispívaly k rozvoji jejich zdatnosti a osobnosti. Činnosti byly
efektivně organizovány k zapojení všech přítomných žáků při respektování jejich aktuální
fyzické schopnosti a předpokladů. Výuka probíhala v bezpečném prostředí.
Vzdělávání v odborných předmětech směřovalo k rozvoji dovedností důležitých pro budoucí
uplatnění žáků a k praktickému využití získávaných odborných kompetencí. Ve výuce
závěrečných ročníků byl kladen důraz na opakování a procvičení učiva v souvislos ti


2021/2022                                   4
s přípravou na profilovou část maturitní zkoušky. Učitelé volili vhodné příklady a úkoly,
které umožňovaly aplikovat teoretické poznatky do praktických činností s prvky situačního
učení a kooperace. Ve výuce byly optimálně využívány výukové programy, aplikace
a testové úlohy. Při zařazení práce ve dvojicích nebo v malých skupinách byli žáci vedeni
k prezentaci zpracovaného úkolu nebo zvolených postupů před třídou. V některých hodinách
byla patrná i simulační výuka, která byla zaměřena na nácvik reálných situací, jako je např.
poskytování první pomoci a život ohrožujících stavů.
Při vzdělávání žáků se speciálními vzdělávacími potřebami učitelé respektovali individuá lní
vzdělávací možnosti žáků a doporučení školských poradenských zařízení.
Škola organizuje pro žáky četné odborně zaměřené exkurze, které prohlubují jejich
teoretické znalosti a motivují je k rozvíjení odborných dovedností. Žáci se účastní v průběhu
školního roku různých besed, kulturních akcí a dalších aktivit doplňujících běžnou výuku
a přispívajících k naplnění stanovených vzdělávacích cílů. V průběhu praxe žáci získávají
praktické dovednosti v reálných pracovních podmínkách ve firmách a organiza c íc h
v regionu.


                          Hodnocení výsledků vzdělávání
Znalosti a dovednosti žáků učitelé průběžně zjišťují formou individuálního zkoušení, testů,
písemných prací a hodnocením praktických činností. Výsledky vzdělávání jsou pravidelně
projednávány v pedagogických radách a předmětových komisích. Zákonní zástupci jsou
informováni o prospěchu prostřednictvím elektronického informačního systému, třídníc h
schůzek a osobních konzultací.
V oboru vzdělání Gymnázium prospělo ve školním roce 2020/2021 s vyznamenáním 46 %
žáků, všichni prospěli. Ve srovnání s předchozími školními roky 2019/2020 a 2018/2019
jsou výsledky vzdělávání vyrovnané. V oborech poskytujících střední odborné vzdělává ní
prospělo ve školním roce 2020/2021 s vyznamenáním 60 % žáků. Ve srovnání
s předchozími dvěma školními roky se počet neprospívajících v ročníkovém hodnocení
mírně snižuje. U společné části maturitní zkoušky ve školním roce 2020/2021 zazname na la
škola v oboru vzdělání Gymnázium stejně jako v předchozím školním roce 96,4% úspěšnost,
avšak celostátní průměr činí 99,3 %. V oborech vzdělání Pedagogické a Zdravotnické
lyceum činila úspěšnost maturitních zkoušek 88 % a je nižší než je celostátní průměr (97 %).
Maturitní ročník oboru Přírodovědné lyceum ve školním roce 2020/2021 nebyl vyučován.
Vedení školy s výsledky maturitních zkoušek pracuje a přijímá opatření, např. intenzivně
využívá ke zvýšení úspěšnosti žáků uvolněné didaktické testy a další kontrolní prověřování
vědomostí žáků.
Dosaženou úroveň znalostí žáků škola ověřuje i formou interních srovnávacích testů
v prvních ročnících v českém jazyce a matematice a zkušebních didaktických testů určených
pro maturitní ročníky. Zapojila se do externího zjišťování čtvrtých ročníků v informač ní
gramotnosti. S podprůměrným výsledkem testování škola pracuje a využívá je
ke zkvalitnění vzdělávání. Škola každoročně sleduje uplatnění svých absolventů v praxi
a úspěšnost při přijímacím řízení na vysoké školy.
Žáci školy se v průběhu celého školního roku aktivně zapojují do četných vědomostníc h,
dovednostních a sportovních soutěží a olympiád ve školních, městských i okresních kolech
mj. matematické olympiády, soutěže Bobřík informatiky a olympiád biologie a fyziky.
Ve výsledcích vzdělávání se pozitivně projevuje systematická činnost školního
poradenského pracoviště. Výchovná poradkyně ve spolupráci s třídními učiteli sleduje
a vyhodnocuje vzdělávání žáků s potřebou podpůrných opatření a poskytuje pedagogům


2021/2022                                    5
metodickou pomoc při jejich vzdělávání. Pro žáky se školním neúspěchem je zajišťováno
individuální doučování formou konzultací a pedagogické intervence, kterou žáci využíva jí.
Velký důraz je kladen na primární prevenci, vybrané okruhy jsou součástí tematických plánů
jednotlivých předmětů jako základy společenských věd, občanská nauka a projednávány
v třídnických hodinách. Škola organizuje pro žáky besedy s odborníky, jednodenní
adaptační dny na začátku každého školního roku. Realizuje sportovní a lyžařský kurz a řadu
školních aktivit, které podporují spolupráci a sociální interakci žáků a vytváření pozitivního
školního klimatu. Výskyt negativních jevů v chování žáků škola nezaznamenala. Školní
poradenské pracoviště přispívá k realizaci aktivit pro žáky s dalšími partnery a subjekty např.
spolupracuje s Policií České republiky, s orgánem sociálně-právní ochrany dětí
a pedagogicko-psychologickou poradnou.
Škola se aktivně zapojuje do programů pro seniory, žáci se účastní charitativních sbírek.
O aktivitách a činnosti školy je veřejnost informována prostřednictvím webových stránek
a na sociální síti. Škola se úspěšně prezentuje také v regionálním tisku a veletrhu škol.


                                          Závěry
Vývoj školy
- Od poslední inspekční činnosti ve školním roce 2015/2016 došlo ke zlepšení materiálníc h
  podmínek pro výuku např. biochemická laboratoř, odborná učebna zdravotnick ýc h
  předmětů, dvě počítačové učebny a tělocvična.
- Od školního roku 2019/2020 došlo k opětovnému otevření vzdělávací nabídky oboru
  vzdělání Přírodovědné lyceum 78-42-M/05, který je vyučován.
- Škola rozšířila spolupráci s dalšími smluvními partnery s ohledem na nárůst žáků.
- S ohledem na závěry inspekčních výstupů ve školním roce 2014/2015 a inspekčního
  zjištění v roce 2017, byla většina zjištěných nedostatků odstraněna, škole se však doposud
  nedaří věnovat větší pozornost sebehodnocení a vzájemnému hodnocení žáků, zavádět
  prvky formativního hodnocení a podpořit rozvoj pedagogických dovedností formou
  dalšího vzdělávání pedagogických pracovníků.
Silné stránky
- Účelné využití aktivizujících situačních metod vztahující se k reálným situacím
  každodenního života a profesní praxi zejména v odborných i přírodovědných předmětech.
- Cílená spolupráce s profesními a sociálními partnery zajištujícími rozvoj teoretických
  znalostí a praktických dovedností žáků.
Slabé stránky a/nebo příležitosti ke zlepšení
- Nízká míra výskytu sebehodnocení a vzájemného hodnocení i častá absence závěrečného
  shrnutí učiva snižovala efektivitu práce učitelů. V některých hodinách nebyla patrná
  cílená diferenciace zadávaných úkolů podle individuálních schopností žáků, vyučující jen
  v malé míře poskytovali žákům zpětnou vazbu využitelnou k dalšímu učení.
- Další vzdělávání pedagogů zajišťujících výuku předmětů společné části maturitní
  zkoušky dostatečně nezohledňuje potřeby školy a nezaměřuje se na slabší místa ve výuce
  jako je mj. motivace žáků a formativní hodnocení.
- Nižší míra úspěšnosti žáků u společné části maturitní zkoušky v celorepubliko vé m
  srovnání, zejména žáků oborů lyceí.



2021/2022                                     6
Doporučení pro zlepšení činnosti školy
- Zavádět do výuky cílené sebehodnocení a vzájemné hodnocení žáků. Věnovat
  dostatečnou pozornost závěrečnému shrnutí učiva.
- Uplatňovat ve vyšší míře diferenciaci a individualizaci ve výuce vzhledem k rozdílným
  schopnostem a pracovnímu tempu žáků.
- Zaměřit další vzdělávání pedagogických pracovníků na aktuální potřeby školy ve výuce
  předmětů společné části maturitní zkoušky.
- Zvýšit úspěšnost žáků ve společné části maturitní zkoušky důsledným zaměřením se
  na oblasti, ve kterých jsou žáci nejméně úspěšní a zajištěním individuální podpory podle
  potřeb jednotlivých žáků.
- Rozšířit získávání zpětné vazby na činnost školy i o názory žáků.
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 15 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Moravskoslezský inspektorát,
Matiční 20, 702 00 Ostrava, případně prostřednictvím datové schránky (g7zais9), nebo
na e-podatelnu csi.t@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Školní vzdělávací program pro gymnázium zpracovaný podle Rámcového
       vzdělávacího programu pro gymnázia s motivačním názvem IUVENTAS, čtyřletý
       vzdělávací program (denní forma vzdělávání), s platností od. 1. 9. 2008, ze dne
       1. 9. 2008, včetně dodatků č. 1 a 2
 2.    Školní vzdělávací program pro gymnázium zpracovaný podle Rámcového
       vzdělávacího programu pro gymnázia a základní vzdělání s motivačním názvem
       IUVENTAS, osmiletý vzdělávací program (denní forma vzdělávání), s platností
       od 1. 9. 2008, ze dne 1. 9. 2008 včetně dodatků č. 1 až 4
 3.    Školní vzdělávací program pro gymnázium zpracovaný podle Rámcového
       vzdělávacího programu pro gymnázia s motivačním názvem IUVENTAS, čtyřletý
       vzdělávací program (dálková forma vzdělávání), s platností od. 1. 9. 2008, ze dne
       1. 9. 2008, včetně dodatku č. 1
 4.    Školní vzdělávací program pro pedagogické lyceum zpracovaný podle Rámcového
       vzdělávacího programu pro pedagogické lyceum s motivačním názvem IUVENTAS,
       čtyřletý vzdělávací program (denní forma vzdělávání), s platností od. 1. 9. 2012,
       ze dne 31. 8. 2011, včetně dodatků č. 1 a 2



2021/2022                                   7
 5.    Školní vzdělávací program pro zdravotnické lyceum zpracovaný podle Rámcového
       vzdělávacího programu pro zdravotnické lyceum s motivačním názvem IUVENTAS,
       čtyřletý vzdělávací program (denní forma vzdělávání), s platností od. 1. 9. 2011,
       ze dne 31. 8. 2011, včetně dodatku č. 1
 6.    Školní vzdělávací program pro přírodovědné lyceum zpracovaný podle Rámcového
       vzdělávacího programu pro přírodovědné lyceum s motivačním názvem IUVENTAS,
       čtyřletý vzdělávací program (denní forma vzdělávání), s platností od 1. 9. 2019 ze dne
       1. 9. 2019, včetně dodatku č. 1
 7.    Školní řád ze dne 25. 8. 2018 platný od 1. 9. 2018 s dodatkem č. 1
 8.    Personální dokumentace pedagogických pracovníků školy (vzorek)
 9.    Plán dalšího vzdělávání pedagogických pracovníků na školní rok 2021/2022
       s platností od 1. 9. 2021
10.    Plán práce včetně plánu kontrolní a hospitační činnosti, hospitační záznamy
       ve školním roce 2021/2022
11.    Zápisy z pracovních porad, pedagogických rad a porad předmětových komisí
       konaných ve školních letech 2020/2021 a 2021/2022 (vzorek)
12.    Rozvrhy tříd a učitelů ve školním roce 2021/2022
13.    Třídní knihy vedené ve školním roce 2021/2022
14.    Školní matrika vedená ve školním roce 2021/2022 (vzorek)
15.    Výroční zpráva o činnosti školy za školní rok 2020/2021 ze dne 31. 8. 2021
16.    Koncepční záměry rozvoje a plán školy 2021/2022
17.    Minimální preventivní program pro školní rok 2021/2022
18.    Evaluace výuky a kvality školy, školní rok 2021/2022
19.    Dokumentace školy k zajištění bezpečnosti a ochrany zdraví žáků školní
       rok 2021/2022 (vzorek)
20.    Smlouva o zajištění výroby a prodeje jídel pro školní stravování ze dne 31. 8. 2015
21.    Smlouva uzavřená podle zákona číslo 306/1999 Sb. o poskytování dotací soukromým
       školám, předškolním a školním zařízením ve znění pozdějších předpisů ze dne
       22. 1. 2020




2021/2022                                    8
                                          Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Moravskoslezský
inspektorát, Matiční 20, 702 00 Ostrava, případně prostřednictvím datové schránky
(g7zais9), nebo na e-podatelnu csi.t@csicr.cz s připojením elektronického podpisu, a to
k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL

Složení inspekčního týmu a datum vyhotovení inspekční zprávy

 PhDr. Ing. Ivana Teichmannová, školní inspektorka,                Ivana Teichmannová v. r.
 vedoucí inspekčního týmu
 Ing. Jaroslav Král, školní inspektor                                  Jaroslav Král v. r.


 Mgr. Sylva Kyselová, Ph.D., MBA, školní inspektorka                  Sylva Kyselová v. r.


 Mgr. Jan Szotkowski, školní inspektor                                Jan Szotkowski v. r.


 Ing. Klára Kudlíková, kontrolní pracovnice                          Klára Kudlíková v. r.
V Ostravě 10. 2. 2022

Datum a podpis ředitelky školy potvrzující projednání a převzetí inspekční zprávy

 Ing. Lenka Zdražilová, ředitelka školy                             Lenka Zdražilová v. r.


V Ostravě 10. 2. 2022




2021/2022                                     9
