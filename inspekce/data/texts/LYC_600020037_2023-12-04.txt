                                 Česká školní inspekce
                               Moravskoslezský inspektorát
                               Matiční 20, 702 00 Ostrava
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIT-2436/23-T
                                       Sp. zn. ČŠIT-S-466/23-T


Název                               Mendelova střední škola, Nový Jičín,
                                    příspěvková organizace
Sídlo                               Divadelní 138/4, 741 01 Nový Jičín
E-mail                              skola@mendelova-stredni.cz
IČO                                 00 845 027
Identifikátor                       600 020 037
Právní forma                        příspěvková organizace
Zastupující                         Ing. Lucie Haitlová, MBA
Zřizovatel                          Moravskoslezský kraj
Místo inspekční činnosti            Divadelní 138/4, Nový Jičín
                                    Dukelská 350, Šenov u Nového Jičína
                                    Tyršova 138/9, Nový Jičín
Inspekční činnost na místě          4. 12. 2023 − 8. 12. 2023

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 6 zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů, ve smyslu § 174 odst. 2 písm. a) až c) školského zákona.
Zjišťování a hodnocení podmínek,             průběhu a výsledků           vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Mendelova střední škola, Nový Jičín, příspěvková organizace (dále „škola“) vykonává
činnost střední školy a školní jídelny. Sídlo školy se nachází na ulici Divadelní, které se
nachází v centru Nového Jičína a průchozí chodbou je propojena s budovou na ulici Tyršova.
Další součástí školy je budova, která je situována na ulici Dukelská v Šenově u Nového
Jičína (dále „pracoviště Šenov“)
Ve střední škole jsou vyučovány v denní formě čtyřleté obory vzdělání Zdravotnické
lyceum, Ekonomické lyceum, Obchodní akademie, Informační technologie, Veřejnosprávní
činnost a Praktická sestra (denní i večerní pomaturitní forma studia) ukončované maturitní
zkouškou. Škola vstoupila od 1. 9. 2022 do pokusného ověřování stupňovitého vzdělává ní
v ošetřovatelském oboru vzdělání Praktická sestra, kde v rámci studia maturitního oboru
vzdělání umožňuje žákům získat ve třetím ročníku výuční list oboru vzdělání Ošetřovatel
a pokračovat v ročním studiu ukončeným maturitní zkouškou. Nyní je obor schválen. Obor
vzdělání Zdravotnický asistent a Podnikání (denní a večerní forma) nebyl v uplynulýc h
čtyřech školních letech pro nízký počet přihlášených žáků otevřen. Škola požádala o výmaz
oborů. Největší zájem je o zdravotnické obory vzdělání Praktická sestra a Zdravotnické
lyceum.
K termínu inspekční činnosti navštěvovalo střední školu 712 žáků z toho 693 žáků denní
formy studia a 19 žáků večerní pomaturitní formy studia oboru Praktická sestra ve 25 třídách.
Ve srovnání s předchozími roky je počet žáků klesající z důvodu populačního vývoje.
Aktuálně se vzdělávalo ve škole 36 žáků se speciálními vzdělávacími potřebami druhého až
čtvrtého stupně, z toho dvěma žákům byl vypracován individuální vzdělávací plán.
Škola realizuje také kurz profesní kvalifikace s názvem Sanitář pro nezaměstnané evidované
na úřadech práce, zájemce o zaměstnání a pro ty, kteří se cítí ohroženi ztrátou zaměstnání.
Ve stejném objektu budovy školy je umístěna školní jídelna, která poskytuje stravování
žákům i pracovníkům školy. Pro pracoviště Šenov je stravování zajištěno smluvně.


                         Hodnocení podmínek vzdělávání
Ředitelka školy vede školu od září 2022. Vedení školy tvoří ředitelka a její zástupci.
Stanovené cíle se daří naplňovat zapojováním a spoluprací všech aktérů vzdělávání. Při
dosahování jsou nápomocny i další poradní struktury jako jsou porady vedení, pedagogické
rady atd. Neformální místo v podpoře řízení školy zaujímá také žákovská samosprá va
jednotlivých tříd. Delegování pravomocí a úkolů na ostatní pracovníky je funkční.
Kvalitní personální zajištění vzdělávacího procesu přináší bezproblémové naplňová ní
vzdělávacích programů. Kolektiv pedagogů je stabilizovaný, i přes změny způsobené
převážně přirozenými odchody zůstává míra odborné kvalifikovanosti vysoká. Profesní
rozvoj zaměstnanců je vedením školy podporován. V rámci zvýšení vzdělávací mobility
pedagogové pravidelně vyjíždějí do zahraničí, kde se účastní jazykově-metodických kurzů.
Získané poznatky jsou pak různou měrou aplikovány ve výuce. Dále proběhlo další
vzdělávání pedagogických pracovníků se zaměřením na informační technologie a podporu
a rozvoj gramotností a klíčových kompetencí i prohlubování vědomostí a znalostí
v předmětech, které učitelé vyučují. Kontrolní mechanismy a hospitace prováděné vedením
školy umožňují získávat objektivní informace o průběhu vzdělávání, poskytovat důležito u
zpětnou vazbu pedagogům a vytipovat priority pro zkvalitnění výuky.




                                            2/9
Ředitelka školy aktivně zajišťuje průběžné zlepšování materiálních podmínek školy. Pod
záštitou zřizovatele byl zateplen objekt tělocvičny, byly zrekonstruovány odborné učebny,
částečně sociální zařízení aj. Opravy si žádá budova školy na ulici Divadelní i další
pracoviště. Dílčím nedostatkem je nekvalitní připojení k internetu a tím ztížené využívá ní
informačních zdrojů ve výuce. Pozornost je věnována obměně učebních pomůcek, včetně
resuscitačních figurín, polohovacích pomůcek, pořízení horolezeckého vybavení, 3D
tiskáren a projektoru, což má pozitivní dopad na efektivitu výuky.
Škola je stále aktivně zapojena v projektu Erasmus+, realizují se vzdělávací a jazykové
mobility žáků a učitelů. Žáci na zahraniční praxi získali nové dovednosti, znalosti a rozšířili
si jazykové kompetence. I po ukončení modulu projektu přetrvává spolupráce a vzájemné
sdílení zkušeností s učiteli ze zapojených škol. Jazykové kompetence žáků jsou systémově
rozvíjeny tak, aby žáci uměli mj. využít moderní technologie v propagaci a získali v této
oblasti zkušenosti.
Ředitelka školy účelně hospodaří s finančními prostředky, které využívá pro realizac i
strategických oblastí rozvoje školy a jejích priorit. K efektivnější výuce tělesné výchovy je
nutné zajištění venkovního sportoviště. Vícezdrojové financování, aktivní přístup vedení
školy při získávání finančních prostředků z projektů a dobrá spolupráce se zřizovate le m
umožňuje realizaci školních vzdělávacích programů ve stanoveném rozsahu.
Vedení školy klade důraz také na vytváření pozitivních, respektujících vztahů mezi všemi
účastníky vzdělávání, usiluje o zajištění podmínek pro fyzické i psychické bezpečí žáků.
Seznámení s riziky a poučení žáků v oblasti bezpečnosti a ochrany zdraví i požární prevence
byla zahrnuta do průběhu vzdělávání včetně praktického vyučování a odborné praxe
na smluvních pracovištích. Škola identifikuje rizika v praktickém vyučování a žáci
zdravotních oborů při výuce používají osobní ochranné pracovní pomůcky. Škola provádí
rozbor úrazovosti. Zvýšená úrazovost souvisí s důsledností evidence úrazů a poraněním
v hodinách tělesné výchovy.
Problematika prevence rizikového chování je řešena v rámci týmu školního poradenského
pracoviště (výchovní poradci, školní metodici prevence, asistentka pedagoga a psycholog),
které poskytuje komplexní poradenské služby žákům, zákonným zástupcům i pedagogům.
Spolupracuje s třídními učiteli a podle potřeby jsou kontaktována odborná pracoviště.
Souvislá odborná praxe žáků je zajištěna na pracovištích nemocnice v Novém Jičíně,
městského úřadu, okresního soudu a místních firem.


                           Hodnocení průběhu vzdělávání
Výuka je realizována podle školních vzdělávacích programů, které byly naplňová ny.
Součástí vzdělávacího procesu je souvislá odborná praxe. Odborná praxe je realizována se
zaměřením na podporu rozvoje dovedností potřebných pro pracovní život, kde pod
odborným vedením pracují žáci samostatně nebo týmově.
Pro hospitovanou výuku byla společným rysem přívětivá pracovní atmosféra, kdy žáci bez
obav komunikovali s vyučujícími, kladli doplňující otázky a vyjadřovali se k danému
tématu. Obsah i struktura sledovaných hodin byly předem dobře promyšlené a připravené,
pedagogové je realizovali v adekvátním tempu, bez prostojů. Žáci byli seznamová ni
s tématem výuky, konkrétní vzdělávací cíle však deklarovány většinou nebyly, v závěru
výuky často scházelo vyhodnocení naplnění stanoveného cíle, shrnutí učiva, vyhodnoce ní
realizovaných aktivit či individuálního pokroku jednotlivých žáků. Nejčastěji byl účelně
využíván frontální způsob práce v kombinaci s aktivizujícími vzdělávacími metodami


                                             3/9
a formami. Pokud učitelé ve výuce hráli dominantní roli, bylo pozitivem, že se snažili zasadit
předávané informace do kontextu běžného života, s důrazem na jejich praktické využití.
Prokazovali dobrou připravenost na výuku, a to nejen z hlediska obsahu, využití metod, ale
i nastavení pedagogických cílů směrem k posílení osobnostních dovedností žáků.
Přiměřeným způsobem vedli žáky k samostatnosti a vlastní zodpovědnosti ke vzdělává ní.
Žáci byli vesměs dobře motivovaní k zapojení se do průběhu hodin, aktivně pracovali,
učitelé jim dokázali dát dostatek prostoru pro pochopení učiva. Zařazení skupinové či párové
práce bylo ve většině případů funkční. Ve výuce zajišťovala podporu žáků se speciálními
vzdělávacími potřebami asistentka pedagoga.
Společenskovědní předměty probíhaly v přátelském a respektujícím klimatu třídy. Účelně
byla rozvíjena spolupráce žáků. Vyučující podporovali a vyžadovali od žáků obsahově
náročnou komunikaci, při níž vyjadřovali svůj vlastní názor a při plnění úkolů vhodně
využívali znalosti z reálného života. Výuka anglického jazyka je podpořena rodilým
mluvčím s finanční pomocí zřizovatele. Hodiny cizích jazyků byly vedeny ve vyučova né m
jazyce, čeština se objevila jen v případě, kdy bylo zřejmé, že žáci nerozumí. Patrná byla
snaha o rozvoj komunikačních dovedností a kompetencí, účelně byla zařazována
i poslechová cvičení. Pro zvýšení efektivity vzdělávání pedagogové zpravidla využíva li
didaktickou techniku, nejčastěji z důvodu vizualizace obsahu, práci s informacemi bylo
věnováno minimum času. V hodinách nebyla patrná výraznější diferenciace zadaných úkolů,
učitelé s žáky pracovali stejnými metodami a totožným tempem, včetně nadaných i těch se
speciálními vzdělávacími potřebami. Shrnutí a zejména zhodnocení proběhlé výuky, jak
ze strany vyučujících, tak ze strany žáků, bylo pozorováno zcela ojediněle.
Vyučovací hodiny přírodovědného charakteru se vyznačovaly promyšlenou strukturou,
účelností didaktických postupů a propojováním mezipředmětových vazeb. Defino va né
vzdělávací cíle vycházely především z vědomostí i dovedností žáků a vhodně formova ly
jejich postoje. Výuka vedla k logickému myšlení. Badatelsky orientovaná výuka chemie byla
zaměřená na rozvoj znalostí a schopnosti aplikovat osvojené poznatky a dovednosti při
řešení praktických úkolů. Někteří učitelé v roli průvodců často uplatňovali kooperativní
formy práce, řízenou i spontánní diskusi při řešení skupinových zadání. V průběhu výuky
koordinovali jednotlivé činnosti, poskytovali žákům dostatečný časový prostor pro
vypracování úkolů i příležitost pro dotazy. Výuka matematiky měla dobře strukturova ný
a logický výklad. Vyučující věnovali hlavní prostor k procvičování učiva. Ve sledovanýc h
hodinách bylo učivo uspořádáno systematicky a v logické návaznosti. Hodiny měly vhodnou
strukturu, správně byla používána odborná terminologie a symbolika. Žáci se zapojovali
do individuálních činností, zodpovědně přistupovali k řešení zadaných úloh, věcně
komunikovali s vyučujícím a respektovali jeden druhého. Byli vedeni k odpovědnosti
za výsledek své práce. Pozitivem hospitované výuky byla propojenost s praxí. Kvalitní
a promyšlenou prací s chybou se účelně dařilo udržet pozornost a iniciativu většiny žáků.
Výuka odborných předmětů jasně směřovala k využití získaných vědomostí a zejména
dovedností v ekonomické, informatické a zdravotnické praxi. V průběhu hospitací
v odborných učebnách určených pro zdravotnické obory žáci procvičovali nabyté teoretické
vědomosti a dovednosti, jež jim usnadní přechod do profesního života. U ekonomickýc h
oborů pedagogové nejčastěji zařazovali řízený rozhovor či diskusi na dané téma, práci
s textem, efektivně byla využita i skupinová práce žáků nebo prezentace jejich vlastní
přípravy. Učitelé do hodin účelně začleňovali didaktickou techniku, často k prezentaci
obsahu výuky nebo sledování např. výukových videí apod. Žákům se dostávalo smyslup lné
zpětné vazby, která jim dodávala potřebnou podporu a umožňovala další posun. Její součástí
bylo často i doporučování dalších zdrojů informací a podnětů pro vlastní učení žáků a jejich



                                             4/9
přípravu. Čas hodin byl optimálně využit, včetně závěru s dostatečným prostorem pro
sebereflexi i reflexi směrem ke spolužákům, ale i vyučujícím.
Dodržování třídních pravidel, zařazování programů z oblasti prevence rizikového chování
a zdravého způsobu života do výuky aktivně napomáhají k omezování všech forem
rizikového chování. Efektivní jsou pro sociální a osobnostní rozvoj žáků pravidelně
realizované třídnické hodiny. Byly zaměřeny na stmelování kolektivu, probíhala diagnostika
klimatu ve třídě, byl dán prostor k rozvíjení osobnosti a sociálních dovedností žáků, měli
možnost řešit aktuální problémy třídy. Žáci byli vedeni k formulaci vlastních názorů.


                          Hodnocení výsledků vzdělávání
Žáci byli v posledních letech přijímáni na základě výsledků jednotné přijímací zkoušky
ověřující předpoklady ke studiu. Počet zájemců o studium oborů vzdělání především
Ekonomického lycea a zdravotnických oborů vzdělání byl o třetinu vyšší než počet
přijímaných žáků. Na počátku studia organizuje škola adaptační kurzy podporující dobré
školní klima a prevenci rizikových jevů včetně prospěchu. Po zahájení studia škola vhodně
rozděluje žáky pomocí vstupních testů do skupin předmětu anglický jazyk i matematika
podle úrovně jejich pokročilosti. Úroveň individuálních i skupinových výsledků vzdělává ní
žáků v průběhu studia škola zjišťuje pomocí standardních hodnotících nástrojů, využívá no
je především písemné a ústní zkoušení. Hodnocení výsledků vzdělávání je zaměřeno
zejména na znalosti žáků, vhodným nástrojem je i motivační hodnocení v hodinách. Škola
věnuje odpovídající pozornost žákům ohroženým školním neúspěchem. Výsledky
vzdělávání žáků jsou pravidelně sledovány vedením školy na úrovni tříd i jednotlivc ů
v rámci čtvrtletních jednání pedagogické rady. Pozitivem je, že přehledy klasifikace
výsledků vzdělávání jednotlivých tříd a předmětů i podklady třídních učitelů obsahují
záznamy o příčinách školního neúspěchu a o přijatých opatřeních. Aktuálně je konkrétním
opatřením k podpoře vyšší úspěšnosti žáků v průběhu i ukončování vzdělávání doučování
v českém jazyce a literatuře, matematice a odborných předmětech, také evaluační testy pro
zjištění úrovně zvládnutí didaktického testu z českého jazyka a literatury a cizího jazyka.
Výsledky maturitních zkoušek jsou v příslušných předmětových komisích analyzová ny.
V českém jazyce spočívají přijatá opatření ve větším zaměření výuky na posílení
praktických dovedností žáků v práci s jazykovými úkoly a v analýze a interpretací textů,
byly zavedené dělené hodiny ve všech ročnících. Ke zvýšení motivace žáků by přispěla
stipendijní pobídka a motivační složkou by byla i vzájemná spolupráce učitelů a výměna
zkušeností mezi součástmi školy napříč vyučovanými obory vzdělání. Další motivací žáků
se jeví i využití odborných poznatků z předmětu dietologie ve prospěch nutričního a dietního
stravování. Celkové výsledky vzdělávání škola zveřejňuje přehledně ve výročních zprávách.
Ve školním roce 2022/2023 prospělo 28 % žáků s vyznamenáním, neprospělo 1,6 % žáků.
Ve srovnání s předchozím školním rokem 2021/2022 se procento neprospívajících žáků
snížilo z 2,3 %. Škola se dlouhodobě zapojuje do externího zjišťování výsledků vzdělává ní.
Ve výběrovém zjišťování výsledků žáků středních škol ve školním roce 2022/2023 jsou
výsledky žáků v moderních dějinách hodnoceny průměrně, ve čtenářské gramotnosti
nadprůměrně.
V uzavřeném školním roce byly jako výchovná opatření udělovány pochvaly zejména
za dobrovolnickou činnost v období pandemie a za reprezentaci školy. Dlouhodobě škola
dobře zvládá míru absence žáků, která ve sledovaném období činila v průměru 87 hodin
za rok na žáka.



                                            5/9
Zpětnou vazbu na dosaženou úroveň poskytovaného vzdělávání získává škola rovněž
z úspěšnosti žáků při ukončování vzdělávání maturitní zkouškou. Ve sledovaném období
(školní roky 2020/2021 až 2022/2023) vykazovala škola horší průměr než je průměr stejného
oboru v České republice ve společné části maturitní zkoušky v českém jazyce v oboru
vzdělání Obchodní akademie a Informační technologie (školní rok 2020/2021 a 2021/2022)
a v cizím jazyce v oboru vzdělání Lyceum a Obchodní akademie (školní rok 2021/2022
a 2022/2023) a Praktická sestra (školní rok 2020/2021).
V průběhu školního roku jsou žáci zapojování do školních kol různých soutěží
a vědomostních olympiád napříč vyučovanými předměty. Žáci reprezentují školu také
ve vyšších kolech soutěží na regionální úrovni (např. Office 2022, olympiády a soutěže
zaměřené na ekonomiku, mistrovství ČR ve zpracování textů, první pomoc, španělský jazyk,
sudoku, piškvorky), na celostátní úrovni (např. netradiční sudoku, bobřík informatik y)
a na mezinárodní úrovni (mezinárodní soutěž v ICT). Pořádají i krajské kolo psychologické
olympiády.
Do vzdělávání žáků se kladně promítá spolupráce školy s četnými externími organizace mi,
institucemi a odborníky např.: v oblasti zajištění odborných praxí žáků a účasti odborníků
z praxe ve výuce na vzdělávání žáků, v oblasti dobrovolnické činnosti, péče o žáky se
speciálními vzdělávacími potřebami, v organizaci psychologické olympiády a organizac i
vzdělávacích aktivit pro žáky, přípravy žáků na mezinárodní jazykové zkoušky.
Zapojení školy do různých projektových aktivit umožnilo získat finanční prostředky např.
na vzdělávání pedagogů ve využití inovativních forem výuky a vzdělávání prostřednictvím
netradičních vzdělávacích strategií, zapojení rodilých mluvčích do výuky a podporu výuky
cizích jazyků pro první ročníky zdravotnických oborů. Účast školy v četných mezinárod níc h
projektech umožnilo mobilitu žáků i pedagogů, rozvoj jazykových dovedností v rámci
výměnných pobytů, zlepšování odborných dovedností a kompetencí napříč předměty.
Zásluhou projektové činnosti mají žáci všech vyučovaných oborů příležitost účastnit se
3týdenních odborných stáží v zahraničí
Škola dále organizuje ve spolupráci s partnery (složky Integrovaného záchranného sboru,
Český červený kříž aj.) vzdělávací akce zaměřené na první pomoc a výchovu ke zdraví, dále
se účastní mnoha charitativních sbírek a dobrovolnických činností např.: pro pomoc
mobilnímu hospici věnovaný péči o nemocné. Realizuje kurz první pomoci ve spolupráci se
základními a mateřskými školami v Novém Jičíně, workshopy, besedy a přednášky např.:
Den pro školu. Uvedené aktivity přispívají k získávání odborných kompetencí žáků
a představují pro školu i důležitou zpětnou vazbu o úrovni a kvalitě poskytovaného
odborného vzdělávání.


                                        Závěry
Vývoj školy
– Změna ve funkci ředitelky školy od 1. 9. 2022 a částečná obměna vedení školy.
– Škola pilotně ověřila a zavedla od 1. 9. 2022 obor vzdělání Praktická sestra
  s mezistupněm oboru vzdělání Ošetřovatel.
– Od poslední inspekční činnosti se počet žáků snížil o 10 procent. Obory vzdělání
  Zdravotnický asistent a Podnikání (denní a večerní forma) není již vyučován z důvodu
  nízkého zájmu uchazečů.




                                           6/9
– Platné obory vzdělání jsou vyučovány podle inovovaných školních vzdělávac íc h
  programů od 1. 9. 2022
– Vzdělávání anglického jazyka je posíleno působením rodilého mluvčího a pestrými
  výukovými aktivitami zaměřenými na jazykové vzdělávání.
Silné stránky
– Škola poskytuje kvalitní odborné vzdělání založené na účelném propojení teorie s praxí.
  (1.2)
– Intenzivní spolupráce s partnery zásadním způsobem podporuje rozvoj odbornosti
  a podílí se na kvalitní přípravě žáků na budoucí povolání. (1.5)
– Vedení školy účelně vyhledává možnosti zapojení do projektů, které umožňují rozvíjet
  kompetence a praktické dovednosti žáků. (1.5)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky a/nebo příležitosti ke zlepšení
– Z minulé inspekční činnosti přetrvává menší míra hodnocení a sebehodnocení žáků,
  chybělo kritické myšlení a vytýčení cílů hodin s jejich závěrečným shrnutím
  a individualizací výuky. (4.3)
– Nižší míra úspěšnosti žáků u společné části maturitní zkoušky v celorepubliko vé m
  srovnání. (5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Přijmout účinnější opatření ke zlepšení výsledků žáků ve společné části maturitní
  zkoušky zaměřené na konkrétní okruhy dovedností.
– Poskytnout možnost práce žákům podle jejich individuálních schopností, zařazovat
  ve vyšší míře různé formy sebehodnocení, vzájemného hodnocení a společného
  závěrečného zhodnocení výuky.
– Nastavit spolupráci a výměnu zkušeností mezi součástmi školy za účelem zvýšení
  motivace žáků napříč obory vzdělání.
– S pomocí zřizovatele zajistit výuku tělesné výchovy ve venkovním prostředí.
– S ohledem na přibývající počet koncových zařízení školy a mobilních zařízení žáků,
  zvýšit konektivitu a rychlost připojení k internetu, aby žáci mohli systematicky a účelně
  využívat informační zdroje ve výuce.
– Ve spolupráci se školním stravováním zavést do praxe poznatky a nabyté vědomosti
  z výuky v předmětu dietologie.




                                            7/9
                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 10 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Jmenovací dekret ředitelky školy s účinnosti od 1. 9. 2022
 2.   Koncepce rozvoje MSŠ 2022-2028 od 1. 9. 2022
 3.   Školní vzdělávací programy platné ve školním roce 2023/2024 (vzorek)
 4.   Personální dokumentace pedagogických pracovníků (vzorek)
 5.   Plán dalšího vzdělávání pedagogických pracovníků pro školní rok 2023/2024
 6.   Plán kontrolní a hospitační činnosti ve školním roce 2023/2024 (vzorek)
 7.   Školní vzdělávací programy platné pro školní rok 2023/2024
 8.   Školní matrika 2023/2024 (vzorek)
 9.   Zápisy z pedagogických rad (vzorek)
10.   Výroční zpráva o činnosti školy za školní rok 2022/2023
11.   Rozvrhy vyučovacích hodin učitelů a tříd, školní rok 2023/2024 (vzorek)
12.   Třídní knihy školní rok 2023/2024 (vzorek)
13.   Dokumentace k výchovnému poradenství a prevenci rizikových jevů platná pro školní
      rok 2023/2024 (vzorek)
14.   Doklady o ukončování vzdělávání maturitní zkouškou, maturitní období 2020/2021
      až 2022/2023
15.   Dokumentace vztahující se k finančním podmínkám školy a zajištění bezpečnosti
      a ochrany zdraví žáků pro školní rok 2023/2024 (vzorek)
16.   Dokumentace k zajištění školního stravování pro školní rok 2023/2024 (vzorek)


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.



                                          8/9
Složení inspekčního týmu a datum vyhotovení inspekční zprávy

 PhDr. Ing. Ivana Teichmannová, školní inspektorka, vedoucí inspekčního týmu
 Mgr. Ing. Martina Colledani, školní inspektorka
 Ing. Mgr. Hana Červenková, školní inspektorka
 Mgr. Šárka Šustková, školní inspektorka
 Ing. Klára Kudlíková, kontrolní pracovnice
 Ing. Jaroslav Král, školní inspektor
18. 12. 2023




                                         9/9
