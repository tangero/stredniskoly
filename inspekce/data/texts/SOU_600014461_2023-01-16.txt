CSI0X00B0OKM
Počet listů: 9




                                     Česká školní inspekce
                                      Zlínský inspektorát
____________________________________________________________________________________________________________




                         IN S P E K Č N Í ZP R ÁVA
                                           Čj. ČŠIZ-76/23-Z


Název                               Střední škola gastronomie a obchodu Zlín
Sídlo                               Univerzitní 3015, 760 01 Zlín
E-mail                              skola@gaozl.cz
IČO                                 00545121
Identifikátor                       600014461
Právní forma                        Příspěvková organizace
Zastupující                         Mgr. Petr Úředníček
Zřizovatel                          Zlínský kraj
Místo inspekční činnosti            Univerzitní 3015, 760 01 Zlín
                                    Zádveřice 425, 763 12 Zádveřice-Raková
Inspekční činnost na místě          16. až 18. 1. 2023 a 20. 1. 2023


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného ve střední škole
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů, za období od poslední inspekční činnosti.


                                         Charakteristika
Střední škola gastronomie a obchodu Zlín je příspěvkovou organizací, která vykonává
činnost střední školy (dále „škola“). V době inspekce škola poskytovala vzdělávání v osmi
oborech vzdělání, z toho střední stupeň vzdělání s maturitní zkouškou ve čtyřletém oboru
vzdělání 65-41-L/01 Gastronomie a ve dvouletém nástavbovém studiu 65-41-L/51
Gastronomie, střední stupeň vzdělání s výučním listem ve tříletých oborech vzdělání 65-51-
H/01 Kuchař – číšník, 66-51-E/01 – Prodavačské práce, 36-67-E/01 Zednické práce, 65-51-
E/01 Stravovací a ubytovací služby, 75-41-E/01 Pečovatelské služby a střední vzdělání
v oboru vzdělání 78-62-C/02 Praktická škola dvouletá.
Počet žáků ve sledovaném období měl vzestupnou tendenci. Ve školním roce 2022/2023
bylo ve 21 třídách zapsáno 337 žáků. Škola identifikovala 115 žáků se speciálními
vzdělávacími potřebami (dále „SVP“), kterým byla poskytována podpůrná opatření
v rozsahu 1.–5. stupně. Tři žáci byli v době inspekční činnosti vzdělává ni
podle individuálního vzdělávacího plánu.
Stravování žáků je zajištěno v nedaleké budově Menzy Univerzity Tomáše Bati ve Zlíně.


                         Hodnocení podmínek vzdělávání
Škola má vypracovanou srozumitelnou a realistickou střednědobou koncepci rozvoje,
krátkodobé cíle byly specifikovány ve školním akčním plánu s reálně nastavenými cíli.
Jejich plnění bylo vedením školy systematicky sledováno a vyhodnocováno. Na inovaci
koncepce se kromě vedení školy cíleně podíleli i předmětové komise a zřizovatel školy,
prostřednictvím školské rady do ní vnášeli podnětné připomínky i zákonní zástupci žáků.
Záměrem ředitele školy je vytvořit moderní odbornou školu orientovanou na výchovu
odborníků v oblasti gastronomie a hotelového provozu a v oblasti řemeslných učebních
oborů. Současně se cíleně zaměřuje také na vzdělávání žáků se speciálními vzdělávac ími
potřebami. Vedení školy se podařilo nastavit jasná pravidla komunikace a funkční kontrolní
mechanismy. Dařilo se vytvářet velmi kvalitní vzdělávací podmínky pro žáky a udržovat
příznivou pracovní atmosféru. Stanovené cíle byly úspěšně plněny zejména v oblasti
materiálně technické, personální, ekonomické a v oblasti propagace školy.
Kontrolní a hospitační činnost byla účelně rozdělena mezi ředitele školy a jeho zástupkyně
a byla jimi průběžně vykonávána. V rámci hospitační činnosti vedení školy systematick y
sledovalo metody a formy výuky, soulad učiva s tematickým plánem, pracovní atmosféru
a motivaci žáků, sebehodnocení a vzájemné hodnocení žáků a využívání mezipředměto výc h
vztahů. Pedagogům byla poskytována pravidelná zpětná vazba podporující jejich vlastní
profesní rozvoj. Menší pozornost při hospitační činnosti byla vedením školy věnována
závěrečnému shrnutí obsahu učiva podporujícího další učení žáků, což se projevilo
ve sledovaných hodinách ve výuce.
Vzdělávání se uskutečňovalo podle školních vzdělávacích programů (dále „ŠVP“), s nimiž
vyučující aktivně pracovali a které reflektovaly potřeby praxe. Škola vhodnou formou
a v náležitém rozsahu informovala uchazeče o studium i veřejnost o vyučovaných oborech
vzdělání, podmínkách studia a kritériích přijetí.
Složení pedagogického sboru umožňovalo plnit záměry a cíle školních vzdělávac íc h
programů. Začínajícím pedagogům byla věnována potřebná pozornost a péče přispívajíc í
k jejich úspěšnému začlenění do vzdělávacího procesu a do pracovního kolektivu školy.
K vyšší efektivitě vzdělávání vedlo i účelné další vzdělávání pedagogických pracovníků
s důrazem na získávání nových odborných znalostí pedagogů při využívání informač níc h
technologií ve výuce vycházející zejména z potřeb školy, ale i jednotlivých učitelů. Jeho
realizací byly cíleně prohlubovány odborné a metodické znalosti a dovednosti, ale i praktické
zkušenosti vyučujících. Ke zkvalitnění procesů řízení vedlo další vzdělávání členů vedení
školy.

                                             2
Mimořádná aktivita vedení školy při vyhledávání mimorozpočtových zdrojů z investič níc h
programů a projektů měla výrazně pozitivní dopad na modernizaci zázemí pro vzdělává ní
a odbornou přípravu žáků i pro uskutečnění opatření směřujících k aktivní pomoci žákům
ohroženým školním neúspěchem, ke zkvalitnění poradenských služeb, k dalšímu vzdělává ní
pedagogů a ke spolupráci s potencionálními zaměstnavateli, včetně propojení teorie s praxí.
Podstatné zkvalitnění materiálně technických podmínek školy, zajištění bezbariérovos ti,
zvýšení estetické úrovně v celém interiéru budovy, modernizace odborných učeben
i didaktických a kompenzačních pomůcek, inovace v oblasti výpočetní techniky efektivně
přispívaly ke zkvalitnění výuky a vytvářely kvalitní podmínky pro praktickou přípravu žáků
jednotlivých oborů vzdělání. Pro výuku tělesné výchovy škola využívala vlastní moderně
vybavenou tělocvičnu.
Pro zajištění oblasti bezpečnosti a ochrany zdraví žáků měla škola účinně nastavený systém.
Žákům byly pravidelně podávány informace o možných bezpečnostních rizicích ve škole
i při činnostech organizovaných mimo školu. Při práci v praktickém vyučování byly žákům
poskytovány vhodné osobní ochranné pracovní prostředky.
Jednotliví členové školního poradenského pracoviště spolu navzájem účelně spolupracova li,
vzniklé problémy cíleně řešili s třídními učiteli i dalšími vyučujícími. Výchovné poradkyně
kromě systematické péče o žáky se speciálními vzdělávacími potřebami poskytovaly
vhodnou metodickou pomoc i pedagogům. Škola průběžně sledovala případné signály všech
forem rizikového chování a měla jasně nastavená pravidla a postupy pro jejich řešení.
Účinná byla spolupráce školní psycholožky s třídními učiteli realizovaná formou metodické
podpory směrem k práci s třídním kolektivem. Její zapojení také vhodně přispívalo k řešení
individuálních problémů žáků i pedagogů.
Škola se aktivně prezentovala na veřejnosti, zejména při zajišťování gastronomických služeb
na různorodých společenských akcích. Intenzivně a efektivně využívala četné spolupráce
s mnoha místními, regionálními, celostátními profesními a sociálními organizace mi,
asociacemi a s českými i zahraničními odborníky z praxe za účelem zkvalitnění praktické
výuky, zejména v oborech s gastronomickým zaměřením. Spolupráce se zřizovatelem se
významně odrážela především v materiálně technickém zajištění školy a současně
při organizaci společných aktivit náležitě podporovala osobnostní rozvoj žáků a jejich
kvalitní profesní přípravu. Při vzdělávání žáků se SVP vedení školy se školním poradenským
pracovištěm účelně spolupracovalo se školskými poradenskými zařízeními. Tato spolupráce
se nejefektivněji projevila při sledování výuky v oboru vzdělání Praktická škola. Velkým
přínosem pro výuku žáků se SVP byla i zahraniční stáž vedení školy zaměřená na zkvalitně ní
integrace těchto žáků do odborného výcviku a k jejich budoucímu pracovnímu uplatnění.
Škola se aktivně zapojila do poskytování celoživotního vzdělávání při organizac i
akreditovaných gastronomických kurzů pro absolventy školy a širší veřejnost.


                          Hodnocení průběhu vzdělávání
Během inspekční činnosti byla sledována výuka ve všeobecně vzdělávacích a odborných
předmětech a v odborném výcviku ve všech oborech vzdělání.
Ve sledovaných vyučovacích hodinách českého jazyka a literatury a kultury převládala méně
přínosná frontální výuka doplněná o motivační otázky a samostatná práce žáků. Ojediněle
byla zařazována práce s literárním textem, při níž žáci pouze vyhledávali základní
informace, s nimiž dále při rozboru jazykové, tematické a kompoziční složky díla dostatečně
nepracovali. V hodině dějepisu bylo velmi vhodně využito audiovizuálních ukázek
přispívajících ke zvýšení motivace žáků a k vyvozování příčinných souvislostí, které žáci

                                            3
sami objevovali a následně prezentovali a obhajovali. V hodinách občanské nauky převládal
málo efektivní výklad nové látky s prezentací učiva, při němž nebylo náležitě rozvíjeno
kritické myšlení žáků. V dostatečné míře nebylo využito názorných pomůcek a příkladů
k lepšímu pochopení a následnému upevnění učiva. Výuka jazyka anglického a německého
byla zpravidla efektivně vedena v daných cizích jazycích a žákům tak bylo vhodným
způsobem simulováno cizojazyčné prostředí. V některých hodinách byli žáci cíleně vedeni
k uvažování v cizím jazyku, v nezbytných případech bylo k objasnění gramatiky nebo nové
lexikální zásoby dobře využito mateřského jazyka. Ve vyučovací hodině německého jazyka
bylo pro lepší porozumění nové slovní zásoby z videozáznamu efektivně využito
mezipředmětových vztahů. Ve většině hodin byla k nácviku poslechových dovedností
účelně využita digitální technika. Ve výuce matematiky, fyziky a ekologie byly vhodně
využívány dosavadní znalosti a dovednosti žáků. Zvolené metody a formy výuky s účelným
využitím digitálních technologií měly ve většině hodin pozitivní vliv na kvalitu vzdělává ní.
Ve výuce byli žáci systematicky vedeni k formulování odpovědí a volbě správného postupu
při řešení plněných úkolů a k dodržování správné odborné terminologie. Při vyhledá vá ní
informací z různých zdrojů byli cíleně pobízeni k jejich prezentaci, velmi dobře bylo využito
jejich zkušeností z reálného života. Žákům byl dán dostatečný prostor pro vzájemno u
komunikaci i spolupráci. V malé míře byla využita diferenciace náročnosti zadávaných
úkolů spolu s nabídkou možnosti výběru z úloh odlišné kognitivní náročnosti.
Ve vyučovacích hodinách tělesné výchovy byly pro dosažení stanovených cílů účelně
zvoleny metody a formy, včetně základních didaktických zásad, které napomáhaly zvládno ut
nové pohybové dovednosti i rozvíjet již zvládnuté činnosti. Žáci dostávali průběžnou
zpětnou vazbu využitelnou k jejich dalšímu učení a v závěru většiny vyučovacích hodin
nechybělo závěrečné shrnutí probraného učiva s celkovým zhodnocením průběhu vyučovac í
hodiny, na němž se zpravidla aktivně podíleli jak vyučující, tak jednotliví žáci.
Sledovaná výuka v odborných předmětech v oborech vzdělání Pečovatelské služby
a Prodavačské práce byla velmi dobře organizačně i metodicky zvládnuta. Žáci v hodinách
pracovali se zájmem v rámci svých možností, byli aktivně a přiměřeně zapojeni do různých
činností. V průběhu vzdělávání byl brán ohled na individuální možnosti a schopnosti
každého žáka. Žáci zvládali s různou mírou pomoci samostatnou práci na zadaném úkolu.
Ke každému žákovi bylo přistupováno citlivě a vnímavě s ohledem na jejich speciální
vzdělávací potřeby. V odborných gastronomických předmětech bylo efektivně využito
digitálních technologií. Převládala málo účinná frontální forma vedení výuky, pouze v části
hodin pracovali vyučující s cílem hodiny a na konci výuky náležitě vyhodnotili jeho splnění.
V malé míře se objevila účelná skupinová práce žáků i práce ve dvojici. Během výuky byl
kladen dostatečný důraz na využití odborné terminologie a částečně i na praktické řešení
problémů. Pro žáky byly nejvíce přínosné části hodin, kde učitelé volili formy a metody
výuky podporující jejich aktivní zapojení, diskusi k zadaným úkolům a vyvozování závěrů
využitelné v běžném životě. Sledovaná výuka ekonomiky byla vedena zejména neefektivní
frontální formou s neúčelným využitím digitální techniky pouze pro prezentaci zápisu.
V některých částech hodiny žáci dokázali aplikovat příklad využití, znalosti a dovednosti
z předmětu v jejich reálné situaci.
Praktické vyučování u gastronomických oborů vzdělání bylo sledováno jak na školních
pracovištích, tak u smluvních partnerů. Teoretická příprava byla účelně provázána
s praktickou přípravou na jednotlivých pracovištích směřující k získávání návyků
a dovedností žáků. Současně bylo vhodně nastaveno odměňování za produktivní práci
v rámci odborného výcviku. Snaha školy přikládat velký význam reálnému pracovnímu
prostředí vedla ke zkvalitnění obsahu vzdělávání a uplatnění budoucích absolventů na trhu
práce. Z výukových forem převažovala přínosná samostatná individuální práce, práce


                                             4
ve dvojicích nebo menších skupinách. V případě zařazení frontální formy výuky v rámci
teoretické části praktického vyučování byla použitá metoda neefektivní. Průběžně byla
kontrolována samostatná práce a dodržování správnosti provádění jednotlivých pracovních
operací, technologických postupů a používání zařízení. Důsledně byla dodržována
bezpečnost a ochrana zdraví při práci žáků. V komunikaci byl cíleně kladen důraz
na dodržování odborné terminologie, upozornění na případné nedostatky v práci bylo
prováděno povzbuzujícím způsobem. Průběh praktického vyučování oboru vzdělání
Zednické práce a Stravovací a ubytovací služby byl přiměřeně přizpůsobován potřebám
žáků. Jeho obsah vhodně navazoval na teoretické předměty a u jednotlivých žáků byly
záměrně rozvíjeny postoje, včetně posilování jejich pozitivního sebepojetí, kdy i žáci se
slabšími znalostmi a dovednostmi zažili při konkrétních činnostech úspěch. Žáci pracovali
se zájmem, pro vyšší efektivitu učení bylo vhodně využito jejich chybovosti, v průběhu
výukového dne jim byla poskytována průběžná zpětná vazba a byla hodnocena jak
produktivita, tak kvalita práce i výkon jednotlivých žáků.
Sledovaný vzdělávací proces byl v praktické škole přizpůsobený míře psychického
a fyzického rozvoje žáků se zdravotním postižením. Žáci byli při výuce vhodně a dostatečně
motivováni. Velmi dobře byly hodnoceny jejich drobné dílčí úspěchy, což vedlo
k povzbuzení k další činnosti. Organizace vzdělávání respektovala psychohygienické zásady
i obecné didaktické principy, vždy bylo důsledně přihlíženo k individuálním možnoste m
a schopnostem každého jednotlivce. Důsledně byly rozvíjeny především kognitivní
a sociální schopnosti žáků, smyslové vnímání i slovní zásoba. Ve sledované výuce byly
aplikovány mezipředmětové vztahy, při nichž docházelo k propojování učiva a reálného
života. Součástí výuky bylo i vytváření stereotypů pro uplatnění v konkrétní situaci.
K žákům bylo přistupováno laskavě, přiměřeně k jejich speciálním vzdělávacím potřebám.
Efektivní spolupráce pedagogů a asistentů pedagoga působila přirozeně a příznivě
ovlivňovala celkový průběh výuky. Vybavení tříd odpovídalo výukovým a zdravotním
potřebám žáků, rovněž i vhodně volené názorné pomůcky odpovídaly věku i mentálnímu
postižení žáků. Příjemné až rodinné klima ve sledovaných hodinách bylo založené
na respektování pravidel a přirozené autoritě pedagogů.
Ve většině hospitovaných hodin teoretického i praktického vyučování panovala pozitivní
pracovní atmosféra vytvářející optimální podmínky pro výuku. S výjimkou vyučovac í
hodiny ekonomiky bylo ve všech všeobecně vzdělávacích a odborných předmětech účelně
využito digitální techniky. Ve velké míře ale v závěrech vyučovacích hodin chybělo
efektivní závěrečné zhodnocení plnění kvalitně nastavených cílů a efektivní vzájemné
hodnocení a sebehodnocení žáků.


                          Hodnocení výsledků vzdělávání
Škola systematicky a pečlivě mapovala a vyhodnocovala dosažený pokrok ve vzdělává ní
jednotlivých žáků i tříd a přijímala účinná doporučení k jejich zlepšení. Do systému
hodnocení výsledků byly účelně zapojeny předmětové komise, které se cíleně věnovaly
sledování vzdělávacích výsledků žáků. Vedení školy následně přijímalo účinná opatření
k jejich zkvalitnění a byly určeny konkrétní postupy, které umožňovaly adekvátně reagovat
na zjištěné nedostatky ve vzdělávání jednotlivců. O průběhu a výsledcích vzdělávání byli
zákonní zástupci žáků pravidelně informováni na třídních schůzkách, prostřednictvím
školního informačního systému i při osobních konzultacích s pedagogy školy.
K získání objektivní zpětné vazby ke kvalitě výsledků vzdělávání žáků se škola v období
od poslední inspekční činnosti začlenila do několika interních i externích testování. Škola se


                                              5
v rámci testování středních škol v ČR zapojila do zjišťování úrovně žákovských znalostí
z matematiky, jazyka českého a anglického. Ve srovnání s žáky ostatních škol stejného typu
dosáhli žáci většinou průměrných výsledků, nejlépe si vedli v jazyce anglickém. Žáci se také
zúčastnili interního testování tělesné zdatnosti a externího šetření z matematiky, čtenářské,
přírodovědné a finanční gramotnosti a tvůrčího myšlení. Výsledky těchto testování vedení
školy systematicky analyzovalo a přijímalo účinná opatření k jejich zlepšení.
Výsledky maturitních zkoušek ve čtyřletém studiu oboru vzdělání Gastronomie měly
zpravidla zlepšující se tendenci v celostátním srovnávání žáků škol obdobného typu
s výjimkou školního roku 2019/2020, kdy žáci dosáhli mírně horších výsledků v profilo vé
části maturitní zkoušky, tak i v cizím jazyce. Žáci školy v nástavbovém studiu oboru
vzdělání Gastronomie měli od poslední inspekční činnosti zpravidla lepší výsledk y
ve společné a profilové části maturitních zkoušek, než jakých dosáhli žáci stejného typu škol
v ČR. Vedení školy s výsledky vzdělávání u maturitních zkoušek systematicky pracovalo,
analyzovalo je a přijímalo účinná opatření k jejich zlepšení.
Celkové výsledky vzdělávání žáků u závěrečných zkoušek byly na velmi dobré úrovni.
V posledních třech letech zkoušku úspěšně vykonala většina žáků, z nich více než pětina
s vyznamenáním. Většina žáků praktické školy v posledních třech letech zdárně zakončila
své vzdělávání, někteří z žáků na doporučení školského poradenského zařízení pokračovali
dále ve studiu.
Škola systematicky identifikovala žáky s potřebou podpůrných opatření a účelně
spolupracovala se školskými poradenskými zařízeními, přičemž jejich doporučení plně
respektovala. Současně však škola efektivně uplatňovala vlastní strategii, kdy žáci
se slabším prospěchem a zvýšenou absencí byli ve škole evidováni, jejich neúspěchy
a problémy v učení se vedení školy i pedagogičtí pracovníci cíleně zabývali a v průběhu
studia jim byla poskytována dostatečná podpora formou konzultací a doučování
v jednotlivých předmětech, které žáci využívali. Kromě nich žáci využívali nabídku kroužků
na podporu matematické gramotnosti a praktických dovedností v daných odbornostech.
Dopady využívaných podpůrných opatření byly účelně vyhodnocovány společně se
sledováním jejich uplatňování. V případě potřeby byly cíleně upravovány pro dosažení vyšší
účinnosti.
Vedení školy spolu s vyučujícími vytvářelo velmi dobré podmínky pro zapojení žáků
do sportovních, humanitních a gastronomických soutěží na školní, regioná lní
i celorepublikové úrovni. Do sportovních aktivit byli také aktivně začleněni i žáci praktické
školy, kterým se podařilo dosáhnout významných úspěchů v kategorii speciálních škol
na krajské úrovni.
Velkým přínosem pro rozvoj konverzačních schopností a odborných znalostí a dovedností
žáků byly i pracovní stáže v zahraničí pro žáky gastronomických oborů. Tyto stáže současně
efektivně umožňovaly žákům získat srovnání pracovních poměrů v hotelových službách
v zahraničí a České republice a seznámit se s moderními trendy v této oblasti. K získání
nových zkušeností žáků v rámci jejich profesní přípravy značně přispěla také četná odborná
školení a soutěže žáků s gastronomickým zaměřením, ale zejména praktická výuka
v mnohých restauračních či hotelových zařízeních.


                                         Závěry
Vývoj školy
- Změna na pozici ředitele školy s platností od 1. 8. 2018.

                                             6
- Výrazný nárůst počtu žáků.
- V souladu s koncepcí rozvoje školy byly výrazně zkvalitněny materiální a prostorové
  podmínky.

Silné stránky
- Dlouhodobě velmi přínosná partnerská spolupráce se zřizovatelem a četnými místními,
  regionálními i celorepublikovými profesními a sociálními organizacemi a asociacemi
  i s českými a zahraničními odborníky z praxe zajišťujícími rozvoj odborných kompetencí
  žáků v oblasti gastronomie.
- Kvalitní výuka žáků v praktické škole komplexně podporující jejich osobnostní rozvoj.
- Efektivní propojení teoretických poznatků s praktickými činnostmi žáků, především
  u gastronomických oborů vzdělání.
Slabé stránky a/nebo příležitosti ke zlepšení
- Ojedinělé začleňování shrnutí obsahu učiva v závěrech vyučovacích hodin.
Doporučení pro zlepšení činnosti školy
- Při hospitační činnosti se v závěru vyučovacích hodin zaměřit na důsledné začleňová ní
  shrnutí obsahu učiva vzhledem k dalšímu vzdělávání žáků.
- Zařazovat do výuky matematiky a přírodovědných předmětů úlohy rozdílné náročnosti.
- Zkvalitnit formy vzájemného hodnocení a sebehodnocení žáků ve výuce.
- Při dalším vzdělávání pedagogických pracovníků se zaměřit na efektivní využívá ní
  formativního hodnocení žáků a aktivizačních metod a forem výuky.
- Začleňovat do výuky většiny předmětů cílenou práci s texty ke zvýšení čtenářské
  gramotnosti žáků.


           Seznam dokladů, o které se inspekční zjištění opírají
 1.   Zřizovací listina Střední školy gastronomie a obchodu Zlín, Štefánikova 3015, IČO
      00545121, čj. 278/2001/ŠK ze dne 13. 6. 2001 s účinností od 1. 4. 2001, vydaná
      Zlínským krajem včetně dodatku č. 1 až č. 9
 2.   Jmenování na pracovní místo ředitele Střední školy gastronomie a obchodu Zlín,
      čj. KUZL 23334/2018 ze dne 20. dubna 2018, s účinností od 1. 8. 2018 na dobu
      neurčitou
 3.   Školní řád ze dne 27. 8. 2020 včetně Přílohy č. 1 a Dodatku č. 1 ke Školnímu řádu, čj.
      GAOZL/1102/2020 s účinností ode dne 23. 10. 2022
 4.   Zápisy z jednání pedagogické rady a předmětových komisí ve školním roce
      2020/2021, 2021/2022 a 2022/2023 k datu inspekce
 5.   Třídní knihy, rozvrhy tříd a vyučujících ve školním roce 2022/2023 k datu inspekce
 6.   Střednědobá koncepce školy 2019-2023
 7.   Školní akční plán rozvoje vzdělávání na období 2019 až 2022
 8.   Evaluační dotazník 2019/2020 – pedagogové a žáci školy
 9.   Autoevaluace školy, školní rok 2021/2022
10.   Záznamy o hospitační a kontrolní činnosti ve školním roce 2020/2021, 2021/2022,
      2022/2023 k datu inspekce
11.   ŠVP Gastronomie s hotelovým provozem, čj. 326/2009, od 1. 9. 2022 k datu inspekce

                                            7
12.   ŠVP Gastronomie, čj. 1330/2011, od 1. 9. 2022 k datu inspekce
13.   ŠVP Praktická škola, čj. 208/2012, od 1. 9. 2022 k datu inspekce
14.   ŠVP Kuchař-číšník, čj. 330/2009, od 1. 9. 2022 k datu inspekce
15.   ŠVP Zednické práce, čj. 348/2010, od 1. 9. 2022 k datu inspekce
16.   ŠVP Prodavačské práce, čj. 344/2010, od 1. 9. 2022 k datu inspekce
17.   ŠVP Pečovatelské služby, čj. 345/2010, od 1. 9. 2022 k datu inspekce
18.   ŠVP Stravovací a ubytovací služby, čj. 343/2010, od 1. 9. 2022 k datu inspekce
19.   Plán dalšího vzdělávání pedagogických pracovníků školy na školní rok 2022/2023
20.   Doklady o dosaženém vzdělání pro splnění odborné kvalifikace pedagogick ýc h
      pracovník ve školním roce 2022/2023 k datu inspekce
21.   Doklady související se zajištěním bezpečnosti žáků při poskytování vzdělává ní
      a školských služeb, školní rok 2022/2023 k datu inspekční činnosti
22.   Doklady vztahující se k finančním podmínkám školy za rok 2022
23.   Dokumentace výchovného poradenství a prevence rizikového chování žáků
      ve školním roce 2022/2023 k datu inspekce


                                         Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Zlínský inspektorát, Zarámí 88,
P. O. Box 125, 760 01 Zlín, případně prostřednictvím datové schránky (g7zais9), nebo
na e-podatelnu csi.z@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Titul, jméno, příjmení, funkce
 Mgr. Zuzana Tydlačková, školní
 inspektorka, vedoucí inspekčního týmu              Zuzana Tydlačková v. r.

 Mgr. Soňa Bergerová, školní inspektorka
                                                      Soňa Bergerová v. r.
 Mgr. Jana Zámečníková, školní
 inspektorka                                         Jana Zámečníková v. r.

 Mgr. Radovan Zicháček, školní inspektor
                                                     Radovan Zicháček v. r.

 Ing. Zuzana Mücková, školní inspektorka
                                                     Zuzana Mücková v. r.



                                            8
 Mgr. Miroslav Vystrčil, odborník na
 gastronomii                                   Miroslav Vystrčil v. r.

 Bc. Jana Mazáková, kontrolní pracovnice
                                                Jana Mazáková v. r.




Ve Zlíně 10. 2. 2023




                                           9
