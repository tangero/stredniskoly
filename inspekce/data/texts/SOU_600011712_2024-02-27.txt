CSI0X00C7AUY




                              Česká školní inspekce
                           Královéhradecký inspektorát
                       Wonkova 1142, 500 02 Hradec Králové
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIH-254/24-H
                                       Sp. zn. ČŠIH-S-48/24-H


Název                               Střední škola služeb, obchodu a gastronomie
Sídlo                               Velká 3/64, Pouchov, 503 41 Hradec Králové
E-mail                              sekretariat@sssoghk.cz
IČO                                 00 527 939
Identifikátor                       600 011 712
Právní forma                        příspěvková organizace
Zastupující                         Mgr. Alena Kloučková
Zřizovatel                          Královéhradecký kraj
Místa inspekční činnosti            Černožice 185
                                    Gen. Govorova 110, Smiřice
                                    K Sokolovně 428/1a, Věkoše, Hradec Králové
                                    K Sokolovně 452/13, Pouchov, Hradec Králové
                                    Riegrovo náměstí 1494/4, Pražské Předměstí, Hradec
                                    Králové
                                    Truhlářská 462, Pouchov, Hradec Králové
                                    třída Edvarda Beneše 1543/46, Nový Hradec Králové,
                                    Hradec Králové
                                    V Lipkách 1523/7, Pražské Předměstí, Hradec Králové
                                    Velká 3/64, Pouchov, Hradec Králové
Inspekční činnost na místě          27. 2. 2024 − 1. 3. 2024

Inspekční činnost byla zahájena doručením oznámení o inspekční činnosti.
                             Předmět inspekční činnosti
Zjišťování a hodnocení podmínek, průběhu a výsledků vzdělávání, naplňování školních
vzdělávacích programů a jejich souladu s právními předpisy, případně s rámcovými
vzdělávacími programy podle § 174 odst. 2 písm. b) a c) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.


                                    Charakteristika
Střední škola služeb, obchodu a gastronomie (dále „škola“, „instituce“) vykonává činnost
střední školy s nejvyšším povoleným počtem 1200 žáků. Vznikla k 1. 7. 2018 sloučením
Střední školy služeb, obchodu a gastronomie, Hradec Králové, Velká 3 se Střední školou
potravinářskou, Smiřice, Gen. Govorova 110. Aktuálně poskytuje střední vzdělávání na
jedenácti pracovištích a řadí se mezi největší střední školy v Královéhradeckém kraji.
S účinností od 1. 2. 2021 byla zařazena do projektu Pokusného ověřování obsahu, metod
a organizace kombinovaného vzdělávání v základních a středních školách.
Ve školním roce 2023/2024 se ve škole vzdělávají žáci ve 14 oborech vzdělání se zaměřením
na gastronomii, služby a obchod poskytujících střední vzdělání s maturitní zkouškou
nebo s výučním listem v denní a dálkové formě vzdělávání. Zájem uchazečů o studium
v posledních třech školních letech roste. K datu inspekční činnosti se ve 48 třídách
vzdělávalo 1062 žáků, z toho 430 v oborech zakončených maturitní zkouškou (18 tříd), 585
v oborech se závěrečnou zkouškou (27 tříd) a 47 ve třech třídách dálkového nástavbového
studia oboru Podnikání. Škola evidovala 109 žáků se speciálními vzdělávacími potřebami,
z nichž čtyři se vzdělávali podle individuálního vzdělávacího plánu, a 41 žáků s odlišným
mateřským jazykem. Jednomu žákovi povolila ředitelka školy studium podle individuálního
vzdělávacího plánu z jiných závažných důvodů.
Instituce je členem Sdružení učňovských zařízení ČR, z. s., Asociace kuchařů a cukrářů ČR,
Svazu pekařů a cukrářů v ČR, z. s., Asociace středních škol oborů kadeřník, kosmetička ČR,
z. s., Ovocnářské unie ČR, z. s. a Asociace školních sportovních klubů ČR. Je fakultní školou
Univerzity Hradec Králové a regionálním pracovištěm, které ve spolupráci s Centrem
vzdělávání Královéhradeckého kraje a Národním pedagogickým institutem připravuje
odborné semináře vzdělávání. Je kvalifikovanou autorizovanou osobou pro získání
profesních kvalifikací a rekvalifikací, přijímá zakázky od firem a klientů z řad veřejnosti.
Provozuje školní restauraci, kadeřnictví, kosmetický salon, zahradnictví a květinářství.


                         Hodnocení podmínek vzdělávání
Ředitelka školy působí ve vedoucí funkci od roku 2018. S institucí je dlouhodobě profesně
spjata, její předchozí manažerské zkušenosti zástupkyně ředitelky školy a znalost profesního
prostředí se promítají do systematického plánování i funkčně nastavené organizač ní
struktury. Postupně naplňuje nastavenou koncepci a vizi dalšího rozvoje instituce, svoje
úkoly plní svědomitě a s vysokým nasazením. Její prioritou je budování dobrého jména
školy a zajištění vzdělávání žáků v příznivém edukačním klimatu umocněném zlepšujíc ími
se prostorovými a materiálními podmínkami. Vytvořené kontrolní a evaluační mechanis my
jí poskytují ucelený přehled o úrovni vzdělávání. Kontrola probíhá kontinuálně v průběhu
celého školního roku a zahrnuje všechny důležité oblasti vzdělávacího procesu a chodu
školy. Na jejím základě jsou přijímána opatření, která směřují ke zkvalitnění pedagogické


                                            2/9
práce učitelů i k důslednému plnění pracovních povinností. Účinným nástrojem pro zajištění
kvality výuky je realizovaná hospitační činnost. Z analýzy dokumentace a pozorování
inspekčního týmu vyplynulo, že vedení školy se daří kvalitně zhodnotit hospitované hodiny,
vyslovit konkrétní závěry, ocenit posun v práci jednotlivých učitelů a poskytnout doporučení
k dalšímu zlepšení jejich práce ve vyučovacích hodinách. Část svých kompetencí
a odpovědnosti deleguje ředitelka školy na osm zástupců, úzce spolupracuje s metodickými
a předmětovými orgány.
Promyšlená práce vedení školy se odráží v příznivých personálních podmínkách. Přímou
pedagogickou činnost vykonává 105 učitelů, z nichž téměř všichni (97 %) splňují
předpoklady odborné kvalifikace. Předností pedagogického sboru je vysoká odborná erudice
a propojenost učitelů s reálnou praxí. Plány dalšího vzdělávání jsou tvořeny ve spolupráci
s pedagogy a zohledňují nejen potřeby školy, ale zahrnují i individuální zájmy jednotlivc ů
v rámci jejich osobnostního rozvoje.
Silnou stránkou školy je úzká spolupráce s řadou odborných firem, profesních organizac í,
svazů, komor či cechů napříč širokým spektrem odborností. Partnerství přispívá k zajištění
materiálního vybavení školy v rovině odborné teoretické výuky a praktického vyučová ní.
Sociální partneři spolupracují se školou při pořádání soutěží a odborných exkurzí, zajišťují
přítomnost odborníka z praxe při jednotné závěrečné zkoušce. Neocenitelnou pomocí
odborných firem je realizace části praktického vyučování na reálných pracovištíc h.
Sounáležitost s regionem je podpořena aktivní účastí školy na přípravě tradičních akcí kraje
a obcí (např. dožínky, jarmarky, slavnosti a vernisáže). Přínosné je rovněž dlouholeté
partnerství se středními školami příbuzného zaměření v tuzemsku i v zahraniční (Střední
škola oděvní a služeb Vizovice, Stredná odborná škola gastronómie a služieb v Prešově
a Dolnośląski Zespół Szkół w Karpaczu). Žáci mají možnost se aktivně zapojit do fungo vá ní
školy prostřednictvím školního parlamentu.
Podporu osobnostního rozvoje žáků zajišťuje škola rovněž prostřednictvím poradenských
služeb. Práce školního poradenského pracoviště se od poslední inspekční činnosti v roce
2016 zefektivnila a zintenzivnila, postupy jednotlivých členů se sjednotily. Čtyři výchovní
poradci a tři metodici prevence systematicky a účelně kooperují na všech pracovištích školy.
Včasná identifikace speciálních vzdělávacích potřeb, informování vyučujících, pravidelná
spolupráce se zákonnými zástupci žáků a školskými poradenskými zařízeními zajišťuj í
podporu žákům s potřebou podpůrných opatření. Vyhodnocování nastavené podpory
a zpětná vazba od učitelů i žáků jsou účinnými nástroji k posouzení efektivity zvolené ho
postupu. Členové školního poradenského pracoviště spolu s třídními učiteli vyhledá va jí
rizika nežádoucích jevů či identifikují případné psychické problémy žáků. Nastavenými
pravidly se daří minimalizovat předčasné odchody žáků ze vzdělávání.
Škola je díky vícezdrojovému financování ekonomicky stabilní. Pozitivní je její zapojení
do projektové činnosti, což umožňuje postupné zkvalitňování finančních a materiálníc h
podmínek. Významný pokrok zaznamenalo využití informačních technologií ve výuce.
Školní systémy propojují všechna místa poskytovaného vzdělávání a zajišťují efektivní
přenos informací mezi všemi pracovišti. E-learningové platformy umožňují učitelům
vytvářet a sdílet vzdělávací materiály. Tyto nástroje jsou běžně využívány v prezenční
výuce, jejich klíčová úloha se však projevuje zejména v rámci pokusného ověřování
kombinovaného vzdělávání. Velmi dobrá spolupráce se zřizovatelem nastartovala zásadní
posun v prostorových podmínkách školy. Aktuálně probíhá rekonstrukce objektů v ulicíc h
Gen. Govorova ve Smiřicích a Dlouhá v Hradci Králové, v září 2023 se podařilo uvést do
provozu nové moderní školní kadeřnictví s kvalitním zázemím na třídě Edvarda Beneše.
V sídle školy došlo k rekonstrukci sociálního zařízení, šaten a kabinetů, pro odborný výcvik



                                            3/9
gastronomických oborů vzdělání byly zmodernizovány prostory školní restaurace
U Študáka. Podařilo se opravit skleníky v areálu školního zahradnictví v Hradci Králové -
Věkoších.
Významnou pozornost věnuje škola podmínkám zajištění bezpečnosti a ochrany zdraví žáků
a prevenci úrazů. Žáci jsou na začátku školního roku i v jeho průběhu poučováni
o bezpečnostních rizicích, dokumentace je řádně vedena. Na dobré úrovni je zabezpečení
jednotlivých míst poskytovaného vzdělávání. Je tak patrná snaha školy o celkové zajištění
bezpečného a příjemného prostředí ve škole.


                          Hodnocení průběhu vzdělávání
Všechny navštívené vyučovací hodiny byly připravené a promyšlené. V naprosté většině
se vyznačovaly vstřícnou edukační atmosférou a vzájemným respektem vyučujících a žáků.
Žádné závažnější kázeňské problémy nebyly zaznamenány. Převažovala frontální výuka
doplňovaná samostatnou prací žáků, méně často byly zařazovány i skupinové nebo párové
aktivity. Učitelé se snažili udržovat s žáky neustálý kontakt a s různou mírou úspěšnosti je
motivovali k aktivnímu zapojení do výuky. Dostupná informační a prezentační technika byla
ve většině hodin užívána efektivně a podporovala naplňování stanoveného vzdělávacího cíle.
Pozitivem většiny hodin bylo závěrečné zhodnocení a shrnutí učiva s prvky žákovské
sebereflexe, méně často se objevovalo i vzájemné hodnocení žáků. Mimo jazykové
vzdělávání je třeba větší pozornost věnovat cílenému rozvoji komunikačních dovedností
žáků, jejich schopnosti souvisle komentovat vlastní postupy. Práce s různými informač ními
zdroji, výběr a kritická analýza vyhledaných informac í se objevovaly jen výjimečně. Zdařilá
podpora rozvoje digitálních kompetencí žáků byla zaznamenána pouze ve vyučovac íc h
hodinách informatiky.
Ve sledované výuce českého jazyka a literatury byla zřejmá svědomitá příprava vyučujíc íc h
opírající se o bohaté pedagogické zkušenosti. Metodicky zdařilá výuka se odráží
v celkově dobrých vzdělávacích výsledcích žáků. V maturitních oborech vzdělání je patrná
kvalitní komplexní příprava k úspěšnému vykonání maturitní zkoušky, dařilo se motivo vat
a aktivně zapojit téměř všechny žáky. Zřetelné bylo propojení teoretických znalostí
s využitím v praktickém životě, žáci získávali všeobecný přehled. Příkladné pro ostatní
vyučovací předměty je vedení žáků k samostatnému kultivovanému verbálnímu projevu
s prezentací před třídním kolektivem. Při této příležitosti je vhodným způsobem využívá no
vzájemného vrstevnického hodnocení a sebehodnocení žáka.
Ve sledované výuce matematiky byl největší prostor věnován praktické aplikaci získanýc h
poznatků při řešení vhodně zvolených úloh samotnými žáky za přiměřené podpory učitele.
Úkoly byly řazeny v logické posloupnosti od jednodušších ke složitějším. Pozitive m
některých hodin bylo využití úloh majících vztah k odbornému vzdělávání. Učitelům se
většinou dařilo přizpůsobovat zadané úkoly schopnostem žáků. Možnost volby mezi
příklady různé kognitivní náročnosti nebyla zaznamenána. Ve většině případů vyučujíc í
důsledně dbali kromě obsahové i na formální správnost jednotlivých řešení a vedli žáky
k užívání odborné terminologie ve správných souvislostech. V této souvislosti je příležitos tí
ke zlepšení důsledné sjednocení v přístupu všech učitelů.
Jazykové vzdělávání (anglický, německý, ruský jazyk) bylo převážně, v maturitníc h
ročnících zcela, vedeno v cílovém jazyce, v nematuritních oborech byla komunikace
vyučujících vhodně přizpůsobena nižší úrovni jazykových kompetencí žáků. Nicméně,
některé hodiny výuky jazyků byly ovlivněny metodologickými a didaktickými nedostatky,
které snižovaly jejich účinnost. V těchto případech nebyl dostatečně podporován rozvoj


                                             4/9
interaktivních řečových dovedností žáků, vyučující plně nevyužili výhody méně početných
skupin nebo kooperativních metod výuky a také neposkytovali dostatek času a příležitos tí
pro aplikaci získaných znalostí a dovedností s ohledem na rozdílné vzdělávací potřeby
a učební předpoklady žáků. Ve většině zhlédnutých hodin vyučující propojovali poznatky
s reálnými životními situacemi, integrovali mezipředmětové vztahy do širších souvislos tí
a žákům poskytovali zpětnou vazbu využitelnou v jejich učení.
Sledovaná výuka v odborných teoretických předmětech byla dobře organizačně i metodicky
zvládnuta. Vyučování teoretických předmětů se často opíralo o již získané znalosti
a zkušenosti žáků z praktického vyučování. V hospitovaných hodinách převažovala
frontální výuka doplněná samostatnou či skupinovou prací žáků. Během hodin docházelo
k průběžnému opakování, kde žáci byli vyzýváni k nejčastěji jednoslovným odpovědím. Při
užití formy vzdělávání ve skupině či ve dvojicích se činnosti žáků často zakládaly na analýze
předložených dat s následnou prezentací výsledků. Během výuky byl kladen dostatečný
důraz na využití odborné terminologie a částečně i na praktické řešení problémů.
V některých fázích hodiny žáci dokázali aplikovat příklad využití, znalosti a dovednosti
z předmětu v jejich reálné situaci. Přestože ve třídách studovali žáci s rozdílnou vzdělávac í
zdatností, nebyli jim nabízeny úlohy odlišné kognitivní náročnosti. Digitální technolo gie
byla v některých hodinách využita pouze učitelem za účelem spuštění prezentace, která byla
doprovázena frontální výukou. Ojediněle bylo efektivně využito digitálních technologií
žáky.
Praktické vyučování je pojato koncepčně, ve skupinách s maximálním povoleným počtem
žáků odpovídajícím oboru vzdělání. Výuka probíhá na školních pracovištích i v reálném
prostředí potenciálních zaměstnavatelů. Způsob, kterým žáci rozvíjejí odborné znalosti
a praktické dovednosti, je příkladný. Logicky propojuje praktické znalosti s teoretickými,
s důrazem na budoucí uplatnění absolventa. Je zřejmé, že škola u žáků podporuje osvojování
si pracovních návyků, odpovědnosti za vykonanou práci a profesionální komunikac i
s klientem. Tím posiluje u žáků pracovní kompetence i kompetence k podnikavosti. Osobní
zaujetí učitelů odborného výcviku a instruktorů žáky pozitivně motivuje a zvyšuje jejich
zájem o zvolené povolání. V komunikaci byl cíleně kladen důraz na dodržování odborné
terminologie, upozornění na případné nedostatky v práci bylo prováděno formativním
a povzbuzujícím způsobem. V průběhu výukového dne byla žákům poskytována průběžná
zpětná vazba a byla hodnocena produktivita a kvalita práce jednotlivých žáků. Dodržování
zásad bezpečnosti a ochrany zdraví je průběžně sledováno a kontrolováno učiteli odborného
výcviku, instruktory a vedením školy. Žáci používali při práci osobní ochranné pracovní
pomůcky. Všechna navštívená pracoviště splňují vysoké nároky kladené na úroveň
odborného vzdělávání a praktického vyučování.


                          Hodnocení výsledků vzdělávání
Škola přijímá uchazeče o vzdělávání do všech realizovaných oborů na základě
nediskriminačních a transparentních kritérií, mezi která pro obory vzdělání všech kategorií
patří specificky zaměřená školní přijímací zkouška. U oborů zakončených maturitní
zkouškou jsou součástí přijímacího řízení jednotná přijímací zkouška (61 %), posouzení
výsledků předchozího vzdělávání (12 %) a školní přijímací zkouška (27 %), u oborů
s výučním listem posouzení výsledků předchozího vzdělávání (18 %) a školní přijímac í
zkouška (82 %). Z promyšlené organizace přijímacího řízení je patrná snaha školy o výběr
uchazečů s objektivně nejlepšími specifickými předpoklady pro úspěšné absolvování
vybraného oboru vzdělání.



                                             5/9
Vzdělávací výsledky žáků jsou průběžně sledovány a vyhodnocovány na úrovni vyučujíc íc h
jednotlivých předmětů, třídních učitelů a na konci klasifikačních období i na úrovni
pedagogické rady a vedení školy. Učitelé využívají standardní hodnoticí nástroje. Zákonní
zástupci žáků jsou se vzdělávacími výsledky seznamováni prostřednictvím elektronické ho
informačního systému, na třídních schůzkách a v případě potřeby i v rámci přímé
komunikace. V posledních dvou školních letech prospělo na konci druhého pololetí
s vyznamenáním v průměru 7 %, prospělo 87 % a neprospělo 6 % žáků, přičemž podíl
neprospívajících se ve školním roce 2022/2023 meziročně snížil o 2 %. Podíl
neprospívajících žáků v jednotlivých třídách a školních letech kolísá, v průměru je vyšší
u nematuritních oborů vzdělání (cca o 3 %), zejména ve třídách prvního ročníku.
Žákům ohroženým školní neúspěšností nabízí škola konzultace, prevencí předčasných
odchodů ze vzdělávání je i možnost vnitřních přestupů na studijně méně náročné obory.
Studijní neúspěšnost žáků souvisí mj. s mírou jejich absence při vyučování. Přes meziroč ní
pokles zameškaných hodin na žáka ve školním roce 2022/2023 ze 201 na 162 zůstává
celková absence stále vysoká. Ve srovnání s žáky maturitních oborů je u žáků nematuritníc h
oborů v průměru o 72 % vyšší.
Zpětnou vazbu a srovnání v celorepublikovém rámci poskytují škole výsledky žáků
ve společné části maturitní zkoušky. Jejich úspěšnost napříč obory vzdělání v jednotlivýc h
zkušebních předmětech dlouhodobě kolísá. Ve zkušebním předmětu český jazyk a literatura
vykazovali v celorepublikovém srovnání v posledních dvou letech nižší míru průměrné
hrubé neúspěšnosti žáci nástavbového studia (11,6 %, v ČR 24,7 %) a čtyřletých oborů
vzdělání kategorie L (12,7 %, v ČR 13,4 %). Přes meziroční zlepšení v roce 2023 byla ve
sledovaném období průměrná hrubá neúspěšnost žáků oborů vzdělání kategorie M
v celorepublikovém srovnání vyšší (17,2 %, v ČR 10,3 %). Ve stejném ukazateli byly
ve zkušebním předmětu cizí jazyk výsledky žáků školy v celorepublikovém srovnání horší
v nástavbovém oboru (27, 6 %, v ČR 24,9 %), oborech vzdělání kategorie M (15,4 %, v ČR
8,3 %) i čtyřletých oborech kategorie L (20 %, v ČR 12,7 %). Z volitelných zkušebníc h
předmětů upřednostňují žáci školy dlouhodobě cizí jazyk. Matematiku si v posledních dvou
zkušebních letech zvolilo v průměru 11 % žáků, nejvíce v nástavbovém oboru (18 %)
a v oborech vzdělání kategorie M (12 %). Ve čtyřletých oborech vzdělání kategorie L si
ve sledovaném období matematiku nezvolil žádný žák a vzhledem k nízkému počtu
maturantů není vyhodnocení jejich hrubé neúspěšnosti statisticky zcela vypovídající. Vedení
školy výsledky u maturitní zkoušky sleduje a vyhodnocuje. K jejich zlepšení přijalo počínaje
školním rokem 2022/2023 komplex opatření, jejichž účinnost však bude možné vyhodnotit
až s delším časovým odstupem.
Úspěšnost žáků nematuritních oborů u závěrečných zkoušek je dlouhodobě vysoká.
Ve školním roce 2022/2023 přesahovala 95 %. Na neúspěchu jednotlivců se nejvíc podílela
písemná zkouška. Při praktické zkoušce neuspěl pouze jeden žák (0,9 %), při ústní dva
(1,8 %).
Rozvoj specifických zájmů nadaných žáků škola zajišťuje podporou jejich účasti
v odborných soutěžích a přehlídkách, kde dosahují řady úspěchů na krajské i republikové
úrovni, a to napříč všemi realizovanými obory vzdělání. K profesnímu růstu i formová ní
osobnosti žáků přispívají i četné aktivity při organizačním zajištění školních akcí, případně
akcí školních partnerů, charitativní akce nebo veřejně prospěšné činnosti. Účast
na sportovních soutěžích nabízí žáků možnost dalšího vyžití i mimo úzkou oblast jejich
profesního zaměření.




                                            6/9
Absolventi školy nachází obvykle dobré uplatnění na pracovním trhu. Na úřadu práce jsou
každoročně v realizovaných oborech vzdělání evidováni pouze jednotlivci. Ve studiu
na vysokých školách pokračuje přibližně pětina absolventů maturitních oborů vzdělání.


                                         Závěry
Vývoj školy
– K datu 1. 7. 2018 se rozhodnutím Královéhradeckého kraje instituce sloučila se Střední
  školou potravinářskou, Smiřice, Gen. Govorova 110 pod současným názvem Střední
  škola služeb, obchodu a gastronomie.
– S účinností od 1. 8. 2018 působí ve vedoucí funkci nová ředitelka školy.
– Od posledního inspekčního hodnocení v roce 2016 došlo k významnému zkvalitně ní
  prostorových a materiálních podmínek školy. Narostl zájem uchazečů o studium ve škole.
– Práce školního poradenského pracoviště se od poslední inspekční činnosti zefektivnila,
  postupy jednotlivých členů se sjednotily.
Silné stránky
– Řízení pedagogického procesu z hlediska plánování, organizace, kontroly a autoevaluace
  je systematické. Delegování kompetencí, rozdělení jednotlivých úkolů a odpovědnosti
  za jejich plnění je transparentní, účelné a funkční. (1.3)
– Široká síť sociálních partnerů podporuje osobnostní a sociální rozvoj žáků a přispívá
  ke zvýšení kvality a atraktivity odborného vzdělávání. (1.5)
– Metodicky zdařilá výuka českého jazyka a literatury se odráží v dobrých vzdělávac íc h
  výsledcích žáků. (4.1)
– Praktické vyučování úspěšně naplňuje cíle odborného vzdělávání. Obsah navazuje
  na požadavky z praxe a vhodně připravuje absolventy školy na jejich budoucí uplatnění
  na trhu práce. (4.1)
– Promyšlená organizace přijímacího řízení vede k výběru uchazečů s objektivně
  nejlepšími předpoklady pro úspěšné absolvování studia. (5.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– V části sledované výuky chybělo využití aktivizačních metod a práce s informač ními
  zdroji. (4.2)
– V celorepublikovém srovnání je hrubá neúspěšnost žáků školy ve společné části maturitní
  zkoušky ve zkušebním předmětu cizí jazyk vyšší. (5.2)
– Přes meziroční pokles zůstává celková míra absence žáků především v nematuritníc h
  oborech dlouhodobě vysoká. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Vést žáky k souvislejšímu       vyjadřování, obsahově bohatší komunikaci        a posílení
  argumentačních dovedností.


                                            7/9
                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Zřizovací listina č.j. 14661/SM/2009, vydaná zastupitelstvem Královéhradeckého
      kraje dne 10. 9. 2009, s účinností od 10. 9. 2009 včetně čtyř dodatků
 2.   Jmenování do funkce ředitelky Střední školy služeb, gastronomie a obchodu,
      čj. KUKHK-15766/SM/2018, ze dne 14. 5. 2018, s účinností od 1. 8. 2018
 3.   Rozhodnutí Ministerstva školství, mládeže a tělovýchovy České republiky ve věci
      provedení změny v rejstříku škol a školských zařízení, č. j. MSMT-18799/2023-6,
      ze dne 21. 8. 2022, s účinností od 1. 9. 2023
 4.   Koncepce rozvoje školy 2024 – 2030, ze dne 11. 12. 2023
 5.   Školní vzdělávací programy, platné ve školním roce 2023/2024
 6.   Školní řád čj. SŠ/46/2023, ze dne 6. 4. 2023, s účinností od 4. 9. 2023
 7.   Rozvrh vyučovacích hodin tříd a pedagogů, platný ve školním roce 2023/2024
 8.   Školní matrika, vedená ve školním roce 2023/2024
 9.   Plán kontrol a hospitací, školní rok 2023/2024
10.   Dokument Adaptační období začínajících učitelů, školní rok 2023/2024
11.   Zápisy z jednání školské rady, školní rok 2023/2024
12.   Plán dalšího vzdělávání pedagogických pracovníků, školní rok 2023/2024
13.   Zápisy z jednání pedagogické rady, vedené ve školním roce 2023/2024
14.   Zápisy z jednání metodických komisí, školní rok 2022/2023
15.   Zápisy z provozních porad, vedené ve školním roce 2023/2024
16.   Zápisy z klasifikačních porad vedené ve školním roce 2023/2024
17.   Třídní knihy všech tříd/skupin, vedené ve školním roce 2023/2024 (vzorek)
18.   Deníky odborného výcviku, vedené ve školním roce 2023/2024 (vzorek
19.   Souhrnná dokumentace k výchovnému poradenství a prevenci rizikového chování
      žáků, vedená ve školním roce 2023/2024
20.   Soubor dokumentů „Smlouva o praktickém vyučování“, školní rok 2023/2024
      (vzorek)
21.   Souhrnná dokumentace k ukončování vzdělávání, vedená k datu inspekce
22.   Souhrnná dokumentace k přijímacímu řízení na školní rok 2023/2024
23.   Výroční zprávy o činnosti školy za školní roky 2021/2022 a 2022/2023
24.   Personální dokumentace pedagogických pracovníků (doklady o dosaženém vzdělání)
25.   Souhrnná dokumentace vztahující se k hodnocení bezpečnosti a ochraně zdraví žáků



                                          8/9
26.   Souhrnná dokumentace vztahující se k hodnocení finančních podmínek školy, rok
      2023
27.   Zahajovací výkazy všech součástí instituce [online: 15. 2. 2024, http://www.uiv.cz]
28.   Výpisy všech součástí instituce z rejstříku škol a školských zařízení [online :
      15. 2. 2024, http://rejskol.msmt.cz]
29.   Inspekční zpráva čj. ČŠIH-987/15-H, ze dne 12. 2. 2016
30.   Webové stránky školy na adrese https://www.sssoghk.cz


                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Jitka Šafaříková, školní inspektorka, vedoucí inspekčního týmu
 Ing. Jana Kočí, školní inspektorka
 Mgr. Jiří Machačný, školní inspektor
 Mgr. Ivana Netušilová, školní inspektorka
 Mgr. Josef Pavlát, kontrolní pracovník
 PhDr. Bc. Karel Vratišovský, MBA, přizvaná osoba, odborník na střední odborné
 vzdělávání
20. 3. 2024




                                          9/9
