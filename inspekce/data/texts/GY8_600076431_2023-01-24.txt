                                      Česká školní inspekce
                                      Ústecký inspektorát
____________________________________________________________________________________________________________




                         IN S P E K Č N Í ZP R ÁVA
                                           Čj. ČŠIU-73/23-U


Název                               Základní škola T. G. Masaryka a gymnázium Česká
                                    Kamenice
Sídlo                               Palackého 535, 407 21 Česká Kamenice
E-mail                              skola@zs-tgm.cz
IČO                                 47274735
Identifikátor                       600076431
Právní forma                        příspěvková organizace
Zastupující                         Mgr. Daniel Preisler
Zřizovatel                          Město Česká Kamenice
Místo inspekční činnosti            Palackého 535, Komenského 360, Česká Kamenice
Inspekční činnost na místě          24. 1. 2023 − 27. 1. 2023


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání poskytovaného základní
a střední školou podle příslušných školních vzdělávacích programů.
Zjišťování a hodnocení naplnění školních vzdělávacích programů pro základní a střední
vzdělávání a jejich souladu s právními předpisy a rámcovým vzdělávacím programem.
                                  Charakteristika
Základní škola T. G. Masaryka a gymnázium Česká Kamenice (dále „škola“) vykonává
činnost základní a střední školy. Ve střední škole vzdělává žáky v oboru vzdělání
79-41-K/81 Gymnázium v denní formě osmiletého vzdělávacího programu.
V základní škole se k 30. 9. 2022 vzdělávalo 511 žáků ve 23 třídách. Aktuálně škola
vzdělává 51 žáků se speciálními vzdělávacími potřebami, jednoho žáka mimořád ně
nadaného a 16 žáků s odlišným mateřským jazykem. Podle individuálního vzdělávac ího
plánu se vzdělává 17 žáků. Základní vzdělávání probíhá podle školního vzdělávac ího
programu s motivačním názvem „Učíme se pro život“.
V gymnáziu se k 30. 9. 2022 vzdělávalo 229 žáků v osmi třídách. Škola eviduje sedm žáků
se speciálními vzdělávacími potřebami a jednoho žáka s odlišným mateřským jazykem.
Podle individuálního vzdělávacího plánu se vzdělává jeden žák. Vzdělávání v gymná ziu
probíhá podle školního vzdělávacího programu s motivačním názvem „Otevíráme dveře do
světa“.
Další informace o škole jsou dostupné na webových stránkách www.zs-tgm.cz.


                        Hodnocení podmínek vzdělávání
Hlavními cíli dlouhodobé koncepce, které se vedení školy daří úspěšně realizovat, jsou
kompletní modernizace podmínek pro vzdělávání, stabilizace pedagogického sboru
a intenzivní podpora příznivého klimatu pro vzdělávání. Ředitel školy klade důraz na
profesní rozvoj všech členů vedení, což se pozitivně odráží ve vývoji školy. Důležitým
nástrojem řídicího procesu je otevřená komunikace, která k vytvoření příznivé atmosféry ve
škole značnou měrou přispívá. Pravidelně zadávané ankety všem účastníkům vzdělává ní
poskytují vedení školy aktuální zpětnou vazbu a zároveň účastníkům vzdělávání možnost
aktivního zapojení do chodu školy. Učitelé velmi pozitivně hodnotí vzájemné vztahy
s vedením školy, poskytování zpětné vazby k jejich práci a schopnost spolupráce. Funkční
systém řízení, který vychází z účelného delegování kompetencí, transparentních pravidel
a jasně vymezených úkolů, umožňuje optimální fungování školy. Kontrolní a evaluační
mechanizmy postihují všechny oblasti, v případě potřeby jsou přijímána efektivní opatření
k odstranění zjištěných nedostatků. Výchovně vzdělávací proces vhodně podporuje efektivní
spolupráce s mnoha sociálními partnery.
Koncepční a systematická práce vedení školy se pozitivně odráží v personálníc h
podmínkách pro vzdělávání. Pedagogický sbor je stabilní, vhodně zaměřené další vzdělává ní
je plánováno s ohledem na přínos škole i pedagogům a přispívá ke zkvalitňování výuky.
Upřednostňováno je systematické a cílené vzdělávání pedagogů jako týmu formou
společných seminářů ve škole (aktuálně např. preventivní program proti šikaně KiVa).
Přesto Česká školní inspekce zaznamenala dílčí nedostatky např. v práci s cílem vyučovac í
hodiny, v podpoře kritického myšlení, příp. v časté absenci závěrečného shrnutí
a zhodnocení učebního přínosu pro žáky, a to zejména na druhém stupni vzdělává ní
a v gymnáziu. Další vzdělávání pedagogických pracovníků je třeba zaměřit zejména na tyto
oblasti.
Poradenské služby ve škole poskytuje školní poradenské pracoviště (tři výchovní poradci,
jeden metodik prevence). Vzájemná spolupráce, způsob sdílení informací s vyučujíc ími,
nastavený systém poradenských služeb a delegování rozsahu i příslušné odpovědnosti za
specializované činnosti jsou funkční. Podporu ve vzdělávání žákům se speciálními
vzdělávacími potřebami poskytuje 17 asistentů pedagoga. Metodicky a odborně je vedou


                                           2/7
výchovní poradci, kteří jejich činnost koordinují a účinnost poskytované podpory včetně
podpůrných opatření průběžně sledují a vyhodnocují.
Ke zlepšování podmínek vzdělávání přispívá zapojení školy do mnoha programů a projektů,
efektivní spolupráce se zřizovatelem a jeho aktivní podpora činnosti školy. Čisté, esteticky
a výukově podnětné školní prostředí příznivě ovlivňuje vzdělávání žáků. Škola disponuje
kvalitními informačními a komunikačními technologiemi a učebními pomůckami, které
pedagogové účelně využívají ve výuce. Výukově podnětná je i školní zahrada s venkovními
učebnami a vhodnými podmínkami pro efektivní rozvoj praktických činností. Nově
zrekonstruovaný sportovní areál umožňuje žákům pestré sportovní vyžití.


                          Hodnocení průběhu vzdělávání
V souladu s dlouhodobou koncepcí škola systematicky podporuje osobnostní a sociální
rozvoj žáků. Vytipovaní nadaní žáci na prvním stupni základní školy mohou rozvíjet svůj
talent v „klubu nadaných dětí“, výuka je pravidelně doplňována kulturními, sportovními
a vzdělávacími akcemi různého zaměření. K tradičním pravidelně organizovaným aktivitá m
patří množství projektových dnů: v základní škole např. Den zdraví, Den země a mnoho
dalších. V gymnáziu je velmi oblíbený projektový týden pořádaný zpravidla na konci
školního roku, který mj. nemalou měrou přispívá k pozitivnímu sociálnímu klimatu
žákovských kolektivů napříč ročníky.
Vzdělávání v přípravné třídě napomáhá k postupné socializaci a adaptaci dětí na školní
prostředí. Děti se aktivně zapojovaly do nabízených činností, byly vedeny k dodržování
nastavených pravidel, rozvíjely si učební návyky potřebné pro úspěšný přechod do
základního vzdělávání. Dostatečný prostor byl poskytován pro relaxaci, rozvíjeny byly
zejména komunikační dovednosti. K efektivitě vzdělávání dětí přispěla vzájemná spolupráce
učitelky s asistentkou pedagoga, obě měly ve výuce jasně rozdělené role, asistentka žákům
poskytovala účinnou individuální podporu.
Efektivita výuky na prvním stupni byla založena na průběžné aktivizaci, vhodně nastaveném
tempu a střídání různých aktivit. Zájem a aktivita žáků byl podporován vhodnou motivac í,
hodiny byly dobře organizovány, výukové činnosti se efektivně střídaly. Účinně byly
zařazeny také relaxační prvky. Pedagožky společně se svými asistentkami individuá lně
podle potřeby podporovaly některé žáky. V hodinách se často pracovalo s odhalenou chybou
a zpětnou vazbou od žáků, což pozitivně ovlivňovalo další učení. V závěru hodin některé
vyučující ověřovaly dosažení stanoveného cíle s využitím jednoduché formy sebehodnocení
žáků.
Hospitované hodiny na druhém stupni probíhaly v příjemné atmosféře, žáci ochotně
spolupracovali. Připravená a promyšlená výuka směřovala k naplnění stanovenýc h
vzdělávacích cílů, avšak k jejich ověření v závěru vyučovacích jednotek zpravidla
nedocházelo, někteří pedagogové vyučovací hodinu jen formálně shrnuli. Převažovala
frontální výuka doplněná skupinovou a samostatnou prací. Učitelé respektovali pracovní
tempo žáků, obsahová diferenciace výuky vzhledem k individuálním vzdělávacím potřebám
žáků byla uplatněna jen ojediněle, stejně jako kooperativní činnosti. Efektivně byla využita
didaktická technika. Formativní zpětná vazba žákům o míře zvládnutí probíraného učiva
a možnostech jejich dalšího rozvoje většinou chyběla. Příležitosti pro sebehodnocení nebo
vzájemné hodnocení učitelé vytvářeli jen sporadicky. Účinná byla spolupráce učitelů
a asistentů pedagoga.
Zhlédnuté hodiny na gymnáziu byly založené na vzájemném respektu vyučujících a žáků.
Kvalitu výuky podporovala odborná erudice pedagogů, jejich zaujetí pro vyučovaný


                                            3/7
předmět přispívalo k motivaci žáků a efektivitě výuky. Převažovala frontální výuka
s dominantním postavením učitele s využitím různých aktivizujících prvků. Většina
vzdělávacích strategií a postupů odpovídaly charakteru probíraného učiva. Pro zvýšení
názornosti pedagogové často využívali didaktickou techniku. Z pohledu diferenciace bylo
se žáky pracováno jako s celkem, nedostatečný prostor byl v závěru hodin věnován shrnutí
učiva a efektivní zpětné vazbě o naplnění vzdělávacích cílů. Formativní hodnocení ve
většině navštívených hodin pedagogové nevyužívali. Výjimkou byla výuka tělesné výchovy,
která probíhala v koedukované skupině, žáci soutěživou formou zdokonalovali své
pohybové dovednosti, byli individuálně podporováni a motivováni vyučující i ostatními
spolužáky.


                         Hodnocení výsledků vzdělávání
Škola věnuje náležitou pozornost výsledkům žáků v průběhu vzdělávání, na gymnáziu také
při jeho ukončování maturitní zkouškou. Úroveň osvojených znalostí a dovedností žáků je
ověřována standardními interními nástroji (nejčastěji písemné a ústní zkoušení). Výsledky
jsou zaznamenány v elektronickém informačním systému a projednávány na pravidelnýc h
jednáních pedagogické rady a v metodických sdruženích. Interní testy pro porovnání
pokroku jednotlivých žáků a jednotlivých tříd zůstávají v kompetenci vyučujících. V rámci
předmětových komisí pedagogové diskutují výsledky žáků, při hodnocení výsledků
vzdělávání však převládá sumarizace nad systematickou analýzou příčin neúspěchu
s následným přijetím opatření. Žákům ohroženým školní neúspěšností je poskytována
individuální podpora ve vyučovacích hodinách, nabízeny jsou různé formy doučování. Na
prvním stupni se na doučování žáků významně podílejí také asistentky pedagoga. Nejčastější
příčinou neúspěchu žáků je častá absence ve výuce, kterou se daří ve spolupráci se
zákonnými zástupci postupně snižovat.
Pro srovnání dosahovaných výsledků vzdělávání žáků využívá základní škola vybraná
externí testování, ve kterých žáci opakovaně dosahují podprůměrných výsledků ve srovnání
s republikovým průměrem.           Kázeňské problémy, obtíže neprospívajících žáků
a neomluvenou absenci se škola snaží důsledně řešit. Z vyhodnocení výsledků vzdělává ní
za uplynulý školní rok vyplývá, že se rizikové chování a další negativní projevy u žáků
vyskytovaly v menší míře. Nadané žáky základní školy pedagogové podporují v účasti na
předmětových olympiádách a soutěžích, pravidelně se účastní recitační soutěže, Logické
olympiády, olympiád v českém a anglickém jazyce, Pythagoriády, Matematického klokana
a dalších. Opakovaných úspěchů dosahují žáci školy také ve sportovních soutěžích
(přehazovaná, florbal, stolní tenis aj.).
Kvalitu poskytovaného středního vzdělávání dokládají dlouhodobě velmi dobré výsledky
žáků při ukončování vzdělávání maturitní zkouškou. Ve školním roce 2021/2022 maturitní
zkoušku úspěšně složili všichni přihlášení žáci. Výborných výsledků dosahují žáci školy
také v externím testování. Většina žáků gymnázia se aktivně zapojuje do školních kol
olympiád a soutěží, úspěšně se zúčastňují také okresních a krajských kol. V posledních dvou
letech žáci obsazují první příčky v matematických a logických olympiádách, v olympiádě
z českého a anglického jazyka, z dějepisu a první místa v okresním kole obsadili žáci
v loňském roce také v olympiádě z chemie. V rámci rozvoje nadání jsou žákům nabízeny
volitelné předměty např. latina, nebo od šestého ročníku víceletého gymnázia příprava na
zkoušky k získání Certifikátu z angličtiny FCE (First Certificate in English).
Žákům, nejen se speciálními vzdělávacími potřebami, byla poskytována ve vyučovac íc h
hodinách podpora. Dlouhodobě funkční je spolupráce s poradenskými zařízeními,
především se spádovou pedagogicko-psychologickou poradnou a speciálně pedagogickým


                                           4/7
centrem. V rámci kariérového poradenství poskytují výchovní poradci efektivní podporu při
volbě dalšího studia a profesního uplatnění. Žáci se zúčastňují besed s pracovníky úřadu
práce a veletrhů vzdělávání. Pro žáky, kteří ukončují vzdělávání, a jejich zákonné zástupce,
zajišťují výchovní poradci individuální konzultace.
Náležitá pozornost je věnována preventivním aktivitám s důrazem na aktuální problémy
a podporu prosociálních vztahů v třídních kolektivech. Toto se daří posilovat
prostřednictvím celoškolních akcí, projektových dnů, sportovních a adaptačních kurzů.
Účinnou osvědčenou strategií předcházení školnímu neúspěchu, eliminaci vysokých absencí
či řešení problémového chování žáků jsou pravidelné třídnické hodiny. Metodik prevence
uskutečňované aktivity pravidelně vyhodnocuje a na základě získaných informací také od
žáků každoročně v případě potřeby aktualizuje.


                                         Závěry
Vývoj školy
- Výrazně se zlepšily materiální podmínky pro vzdělávání, škola se aktivně zapojuje do
  projektové činnosti. Zvýšila se odborná úroveň učitelů, stabilizoval se pedagogický sbor.
  Přetrvává nadstandardní vybavení informační technikou a její aktivní využívání ve výuce.
  Zásadní nedostatek zjištěný při minulé inspekční činnosti (nesoulad školních
  vzdělávacích programů pro předškolní, základní a střední vzdělávání) byl odstraněn. Dílčí
  nedostatky přetrvávají v práci s cílem, individualizaci výuky a vedení žáků k hodnotic ím
  dovednostem.
Silné stránky
- Podnětné prostředí, příjemná atmosféra a vstřícný přístup pedagogických pracovníků
  pozitivně ovlivňují sociální a osobnostní rozvoj žáků.
- Četné doplňkové činnosti a školní projektové dny vhodně obohacují vzdělávací obsah.
Slabé stránky a/nebo příležitosti ke zlepšení
- Žákům není v průběhu výuky poskytována dostatečná zpětná vazba o jejich dosahovaném
  vzdělávacím pokroku; málo využívaná reflexe vzdělávacích cílů v závěru výuky
  nepřináší účinnou zpětnou vazbu pedagogům ani žákům o míře zvládnutého učiva.
- Nízká úroveň        individualizace vzdělávání,   absence   potřebné diferenc iace
  a nesystematické uplatňování kooperativních strategií ve výuce dostatečně nerozvíjí
  vzdělávací potenciál každého žáka.
Doporučení pro zlepšení činnosti školy
- Na základě výsledků pravidelné hospitační činnosti poskytovat pedagogům účinnou
  zpětnou vazbu o kvalitě jejich práce a následně přijímat vhodná opatření ke zlepšení.
- Pokračovat v dalším vzdělávání pedagogů           v oblastech   formativního     hodnocení
  a inovativních vzdělávacích strategií.
- V průběhu vzdělávání rozvíjet systematickou práci s cílem výuky,               diferenco vat
  a individualizovat výuku v souladu s předpoklady jednotlivých žáků.
- Důsledněji zařazovat závěrečné shrnutí a zhodnocení výuky tak, aby nechyběla zpětná
  vazba pro učitele i žáky.




                                            5/7
                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 10 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Ústecký inspektorát, W. Churchilla
6/1348, 400 01 Ústí nad Labem, případně prostřednictvím datové schránky (g7zais9),
nebo na e-podatelnu csi.u@csicr.cz s připojením elektronického podpisu.


           Seznam dokladů, o které se inspekční zjištění opírají
 1.   Úplné znění zřizovací listiny vydané s účinností od 1. 10. 2019 včetně Dodatků
      č. 1 až 4
 2.   Jmenování na vedoucí pracovní místo ředitele školy s účinností od 1. 8. 2018
 3.   Výpisy z rejstříku škol a školských zařízení MŠMT (ze dne 24. 1. 2023)
 4.   Výkaz o ředitelství škol (R 13-01) podle stavu k 30. 9. 2021 a 30. 9. 2022
 5.   Výkaz o základní škole (M 3) podle stavu k 30. 9. 2021 a 30. 9. 2022
 6.   Výkaz o střední škole (M8) podle stavu k 30. 9. 2021 a 30. 9. 2022
 7.   Koncepce rozvoje školy 2018-2024
 8.   Plán kontrolní a hospitační činnosti 2021/2022, 2022/2023 včetně hospitačníc h
      záznamů
 9.   Organizační řád školy včetně organizačního schématu
10.   Školní vzdělávací program pro základní vzdělávání „Učíme se pro život“ platný ve
      školním roce 2022/2023
11.   Školní vzdělávací program pro střední vzdělávání „Otevíráme dveře do světa“ platný
      ve školním roce 2022/2023
12.   Školní řád základní školy a gymnázia (ze dne 30. 6. 2020) včetně Dodatku školního
      řádu (ze dne 13. 10. 2020)
13.   Dokumentace k výchovnému poradenství a prevenci rizikového chování vedená
      k datu inspekční činnosti
14.   Záznamy z pedagogické rady, metodických sdružení a předmětových komisí, školní
      roky 2021/2022 a 2022/2023 do termínu inspekční činnosti
15.   Školní matrika, školní roky 2021/2022 a 2022/2023 (vzorek)
16.   Třídní knihy, školní rok 2022/2023 (vzorek)
17.   Personální dokumentace ve vztahu k odborné kvalifikaci (vzorek)
18.   Výroční zpráva o činnosti školy za školní rok 2021/2022
19.   Inspekční zpráva České školní inspekce č. j.: ČŠIU-994/13-U (ze dne 29. 11. 2013)
20.   Webové stránky školy: www.zs-tgm.cz


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Ústecký inspektorát,



                                          6/7
W. Churchilla 6/1348, 400 01 Ústí nad Labem, případně prostřednictvím datové
schránky (g7zais9), nebo na e-podatelnu csi.u@csicr.cz s připojením elektronického
podpisu, a to k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Ilona Hronová, školní inspektorka,
 vedoucí inspekčního týmu

 Mgr. Jaroslav Máliš, školní inspektor

 PhDr. Alena Pilousová, školní inspektorka

 Ing. Bc. Monika Součková, školní
 inspektorka
 Ing. Mgr. Alena Valtová, školní
 inspektorka
 Bc. Blanka Zoudunová, kontrolní
 pracovnice




Datem vyhotovení inspekční zprávy se rozumí datum posledního podpisu člena inspekčního
týmu.




                                             7/7
