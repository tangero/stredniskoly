CSI0X00D4PX8




                                  Česká školní inspekce
                                 Středočeský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIS-4462/24-S
                                       Sp. zn. ČŠIS-S-900/24-S


Název                               Střední zdravotnická škola a Vyšší odborná škola
                                    zdravotnická, Mladá Boleslav, B. Němcové 482
Sídlo                               B. Němcové 482, 293 01 Mladá Boleslav
E-mail                              sekretariat@szsmb.cz
IČO                                 00 066 711
Identifikátor                       600 019 543
Právní forma                        příspěvková organizace
Zastupující                         Mgr. Lucie Laurýnová
Zřizovatel                          Středočeský kraj
Místo inspekční činnosti            Boženy Němcové 482, Mladá Boleslav
Inspekční činnost na místě          10. až 12. prosince 2024

Inspekční činnost byla zahájena předložením pověření k inspekční činnosti.


                                 Předmět inspekční činnosti

Zjišťování a hodnocení podmínek, průběhu a výsledků vzdělávání podle přísluš nýc h
školních vzdělávacích programů (dále „ŠVP“) a akreditovaného vzdělávacího programu
(dále „AVP“), naplňování ŠVP a AVP a jejich souladu s právními předpisy, resp. rámcovým
vzdělávacím programem podle § 174 odst. 2 písm. b) a c) zákona č. 561/2004 Sb., ve znění
pozdějších předpisů.


                                         Charakteristika
Příspěvková organizace (dále „škola“) vzdělává ve školním roce 2024/2025 v denní formě
425 žáků střední školy (dále „SŠ“) a 69 studentů vyšší odborné školy (dále „VOŠ“).
Naplněnost SŠ činí 92 % a VOŠ 58 %. Nejvíce žáků se vzdělává ve čtyřletém oboru
s maturitní zkouškou Praktická sestra (230). Kromě toho se v SŠ vzdělává 120 žáků
ve čtyřletém oboru s maturitní zkouškou Zdravotnické lyceum a 75 žáků ve tříletém oboru
s výučním listem Ošetřovatel. Zvyšující se zájem o vyučované obory ve SŠ vedl k navýšení
nejvyššího povoleného počtu žáků. O obor vzdělání Diplomovaná všeobecná sestra ve VOŠ
je každoročně víceméně vyrovnaný zájem uchazečů.
Od školního roku 2019/2020 již neprobíhá vzdělávání žáků ve dvouletém nástavbovém
oboru Zdravotnický asistent. Od školního roku 2023/2024 škola neposkytuje školské služby
v domově mládeže a neprobíhá vzdělávání ve čtyřletém oboru Sociální činnost.
Akreditovaný obor Diplomovaná dětská sestra nebyl dlouhodobě naplněn, byl vymazá n
z rejstříku škol a školských zařízení.
Škola identifikuje 53 žáků se speciálními vzdělávacími potřebami (dále „SVP“). Škola
eviduje 33 žáků s odlišným mateřským jazykem s různě velkou jazykovou bariérou. Jeden
žák je vzděláván podle individuálního vzdělávacího plánu z jiných závažných důvodů.


                         Hodnocení podmínek vzdělávání
Ředitelka školy působí ve funkci od roku 2018, v srpnu 2024 byla do funkce opětovně
jmenována. Od předchozí inspekční činnosti se podařilo vytvořit výkonný tým vedení.
Správně rozdělené pravomoci, aktivita a iniciativa členů vedení a efektivní spolupráce
s koordinátory jednotlivých oblastí i specialisty vede k cílenému naplňování strategickýc h
záměrů. Ty jsou pravidelně vyhodnocovány a aktualizovány a jejich plnění usnadňuje
vzájemná účelná spolupráce, podpora otevřené komunikace, sdílení dovedností, názorů
a výsledků práce. Podařilo se plně využívat jednotný informační systém, rozšířit knihovní
fond o elektronickou odbornou knihovnu a zejména vytvořit fungující projektový tým
společně s udržováním kvalifikovaného pedagogického sboru. Zatím se nedaří plnit
vytýčený cíl šířeji zavádět formativní hodnocení do vyučovacích hodin či klást větší důraz
na rozvoj čtenářské gramotnosti žáků napříč vyučovacími předměty. Pedagogické vedení se
opírá o vyhodnocované plány osobního růstu všech pedagogů se zaměřením na hlavní
profesní cíle, definování silných a slabých stránek a jejich další vzdělávání (dále „DVPP“).
Promyšlené je rozdělení hospitační činnosti s jednotnými záznamy, méně se daří naplňová ní
stanovených doporučení pro jednotlivé učitele. Rovněž v kontrolním systému byla shledána
nižší účinnost v oblasti organizace praktického vyučování, při kterém byly zjištěny
nekompletní záznamy v denících odborné praxe, nedodržení délky odborného výcviku nebo
nevhodná úprava žáků a studentů při praktickém vyučování.
K realizaci vzdělávacího procesu má škola vytvořeny dobré personální podmínky.
V rozsáhlém sboru jsou téměř všichni pedagogové kvalifikovaní. Za nekvalifiko va né
jednotlivce, z nichž část studuje k získání plné odbornosti, hledá ředitelka kvalifikova no u
náhradu. Koordinátor DVPP efektivně slaďuje vzdělávací akce s ohledem na potřeby školy
i jednotlivých pedagogů. Vhodně je zaměřuje na odborné i jazykové vzdělávání a inovativní
metody výuky nebo počítačovou gramotnost. Probíhala i společná školení všech pedagogů,
např. v problematice využívání umělé inteligence. Učitelé jsou aktivní v jednotlivýc h
předmětových komisích. Postupně se začínají využívat vzájemné hospitace či tandemová
výuka pro získání nových inspirací pro výuku.
Školní poradenské pracoviště tvoří i nadále kvalifikované výchovná poradkyně, školní
metodička prevence, školní psycholožka a koordinátorka inkluze. Tento systematick y
spolupracující tým byl nově vhodně rozšířen o kariérní poradkyni a koordinátorku prevence.
Poradenský tým převážně účelně koordinuje postupy při řešení různých problémů žáků


                                            2/9
v úzké spolupráci s třídními učiteli a zákonnými zástupci. Širší nabídku poradenských
aktivit účelně doplňuje činnost koordinátora nově zřízeného školního parlamentu.
Škola je velmi aktivní a úspěšná v zapojení do mnoha projektů. Finanční prostředky cíleně
investuje do zlepšování podmínek pro vzdělávání žáků a studentů. Od předchozí inspekční
činnosti, zejména v souvislosti s nárůstem počtu žáků, byly zrekonstruovány prostory po
bývalém domově mládeže a vybudovány nové kmenové a odborné učebny vybavené
moderním žákovským nábytkem. Nově vznikla konzultační místnost a pracoviště školního
parlamentu, každoročně jsou modernizovány odborné učebny, doplňováno vybavení, školní
pomůcky, didaktické materiály i pomůcky a modely do odborných předmětů včetně
moderních interaktivních a virtuálních digitálních technologií. Esteticky příjemné prostředí
dotvářejí výrobky žáků z předmětu volnočasové aktivity a relaxační posezení v chodbách
školy.
Škola podporuje zapojení žáků a studentů do širokého spektra aktivit s pozitivním dopadem
na komplexní rozvoj jejich klíčových i odborných kompetencí pro jejich budoucí povolání.
Mnohostranná spolupráce se sociálními partnery (velké množství zdravotnick ýc h
a sociálních zařízení, zahraniční partnerská škola, obdobně zaměřené VOŠ), nadstandardní
spolupráce se sousední nemocnicí i aktivity v mezinárodním projektu jsou velmi přínosné.
Aktivní zapojení žáků oboru Zdravotnické lyceum do mezinárodního programu účinně
podpořilo jejich osobnostní a sociální rozvoj. Žáci i studenti jsou aktivní také v charitativní
oblasti.
Bezpečnosti a ochraně zdraví věnuje škola patřičnou pozornost, všichni zúčastnění jsou
pravidelně a prokazatelně poučováni. O tom svědčí i klesající míra úrazovosti.


                           Hodnocení průběhu vzdělávání
Výuka teoretických všeobecně vzdělávacích a odborných předmětů probíhala v souladu
se vzdělávacími dokumenty školy. Pedagogové v SŠ i ve VOŠ podněcovali žáky a studenty
k plnění úkolů, poskytovali jim dostatek času pro promyšlení a formulaci odpovědí a vhodně
využívali dosavadní zkušenosti z jejich reálného života i poznatků z absolvované praxe.
V hodinách panovala klidná pracovní atmosféra, žáci i studenti bez obav sdělovali své
postřehy či kladli dotazy. Ve SŠ však pouze ve třetině hodin učitelé podněcovali dialog mezi
žáky k prohloubení poznatků. Ve srovnání s předchozí inspekční činností vyučující častěji
zařazovali skupinovou práci, i nadále však převažovala frontální organizace s využitím
klasických výukových slovních metod, zejména výkladu, vysvětlování a vyprávění. Ve dvou
třetinách hodin tak zůstávali někteří žáci během výuky pasivní. Zlepšila se práce
se závěrečnou fází vyučovací hodiny, zhruba v jedné třetině z nich žáci zhodnotili s učitele m
proběhlou hodinu s ohledem na své učení. Škola však výrazněji nepokročila v práci
s diferenciací učiva, žáci si většinou nemohli vybírat z úloh odlišné náročnosti, vzdělávac í
cíl tak málo reagoval na aktuální individuální potřeby jednotlivých žáků. Výuka ve VOŠ
probíhala v partnerské atmosféře efektivně formou výkladu s řízeným rozhovorem i při
nácviku praktických postupů v učebně.
V hospitovaných hodinách českého jazyka a literatury a společenskovědních předmětů
ve SŠ byly všechny hodiny dobře připravené, převládalo však dominantní působení
vyučujících. Důraz byl ale správně kladen na práci s textem, čímž docházelo k účinné
podpoře čtenářské gramotnosti. V hodnocených hodinách žáci a učitelé většinou pracovali
pouze s tradičními učebními pomůckami - učebnicemi, učebními texty, příp. pracovními
listy, ale méně již s didaktickou technikou, která byla využita jen k jednoduché prezentaci
učiva vyučujícím či žákem.


                                             3/9
Výuka anglického jazyka ve SŠ byla vedena se zaměřením na rozvoj produktivníc h
jazykových dovedností. Žáci se aktivně zapojovali do výukových aktivit, přičemž učitelé
kladli důraz na praktické využití gramatických pravidel a rozvoj slovní zásoby. Výuka byla
obohacena o zajímavé hry, které přispěly k aktivizaci žáků. Gramatická pravidla byla
vyvozována induktivní metodou, což umožnilo žákům lépe porozumět jejich aplikaci
v praxi. Učitelé systematicky pracovali s texty, čímž rozvíjeli čtenářské kompetence žáků
a posilovali i znalost odborné angličtiny. Texty byly vybírány a využívány efektivně,
přičemž byly zohledňovány vzdělávací cíle. Na závěr hodin byla pravidelně poskytována
zpětná vazba, která byla zdrojem efektivního hodnocení nejen učitelem, ale i vrstevník y.
Mimořádně pozitivní skutečností je komunikace některých vyučujících s žáky v anglič tině
i o přestávkách, která prodlužuje čas aktivního kontaktu s jazykem, podporuje přirozené
osvojování komunikačních dovedností a přispívá k vytvoření neformálního prostředí
usnadňujícího proces učení.
Výuka matematiky ve SŠ měla různou kvalitu v závislosti na individuálních pedagogickýc h
zkušenostech učitelů. Podobně jako při předchozí inspekční činnosti učitelé využíva li
většinou účelnou frontální metodu výkladu a řízeného rozhovoru kombinova no u
se samostatnou prací žáků. Podpora spolupráce mezi žáky v rámci zařazení kooperativníc h
forem výuky byla patrná v menší míře. V ojedinělých případech bylo zazname ná no
příkladné propojení učiva s praktickými zkušenostmi žáků a jejich oborovým zaměřením.
Podobně jako při minulém inspekčním hodnocení žáci plnili stejně náročné úkoly, avšak
závěry vyučovacích hodin učitelé většinou vhodně využívali pro sebehodnocení žáků.
Kvalitně probíhalo ve SŠ přírodovědné vzdělávání. Vstřícná komunikace vyučujících, jejich
povzbuzování a podpora žáků při efektivním opakování přispívaly k efektivnímu průběhu
hodin. Práce ve skupinách při řešení příkladů s poutavým zadáním či promítnutí
prováděných experimentů vzbuzovalo aktivitu žáků. Ti prokazovali velmi dobře zažité
pracovní návyky. Učitelé si správně v průběhu hodiny i na jejím konci hlasováním ověřovali
míru pochopení probíraného učiva.
V teoretickém vzdělávání v odborných předmětech v SŠ po úvodní motivaci byli aktivně
zapojováni do výuky, měli možnost vyjádřit vlastní názor a prezentovat své dosavadní
znalosti. Účelné bylo propojování teorie s praxí uváděním reálných příkladů. Náležitá
pozornost byla věnována mezipředmětovým vztahům a používání správné odborné
terminologie. V části hodin byli žáci dobře vedeni k rozvoji kritického myšlení. Ve většině
sledovaných hodin aplikovali získané dovednosti v praktických příkladech, rozvíje li
komunikační dovednosti i účelnou spolupráci. Vhodná práce s chybou byla zazname ná na
při aktivním opakování učiva. Při zpracování zadaného úkolu žáci vhodně rozvíjeli digitá lní
gramotnost. Cíleně byly také rozvíjeny jejich požadované postoje k nemocnému. Didakticky
nevhodně byla vedena výuka začínajícího pedagoga. Chyběla také efektivní práce s cílem
hodiny a jeho vyhodnocením. Pouze v části hodin v závěru výuky většinou učitelé, někdy
společně se žáky, zrekapitulovali proběhlou hodinu a vyhodnotili jejich přístup k práci
či aktivitu.
Praktická výuka (odborný výcvik, odborná a učební praxe) ve SŠ probíhala na pracovištíc h
smluvních partnerů. Žáci měli zajištěno vhodné zázemí pro převlékání i trávení přestávky.
Výuka probíhala v příjemné pracovní atmosféře a vyučující poskytovali žákům adekvátní
podporu. V průběhu odborného výcviku v tříletém oboru žáci pracovali pod vedením
vyučující, která je vhodně korigovala. Docházelo k efektivnímu propojování teorie a praxe.
Dostatečně byly využívány příležitosti k rozvíjení komunikativních kompetencí
a prohlubování praktických dovedností.




                                            4/9
Ve výuce angličtiny ve VOŠ prokazovali studenti vysokou úroveň komunikativníc h
schopností. Byli aktivně zapojeni do výuky, patrná byla jejich schopnost propojit odborné
znalosti s jazykovým obsahem. Výuka byla vedena převážně formou diskusí a interaktivníc h
aktivit, v nichž studenti demonstrovali nadprůměrnou úroveň jazykových dovedností,
zejména v oblasti slovní zásoby. Role vyučujících byla záměrně minimalizována, čímž byl
vytvořen prostor pro samostatnost studentů a rozvoj jejich kritického myšlení.
Ve sledované výuce odborných předmětů ve VOŠ bylo ve zdravotnické psychologii patrné
sepětí výuky s reálným životem. Vyučující důsledně navazovala na dosavadní znalosti
studentů. Studentskou prezentaci vhodně doplňovaly ilustrativní příklady z praktických
situací a pokládání problémových otázek pedagogem. Aktivní práce s konkrétními
kazuistikami společně s vyžitím elektronických podkladů vytvořila prostor pro identifik ac i
hlavních symptomů nemoci v modulu ošetřovatelská péče v interních oborech. Při
skupinové práci studenti zdůvodňovali navržené postupy při ošetřování nemocnýc h
a vyhodnocovali jejich správnost. Činnostní učení probíhalo v paliativní péči, kdy studenti
ve dvojicích pracovali s potřebnými pomůckami pro bazální stimulaci a účelně nacvičova li
techniky a správné provádění cviků.
Při odborné praxi u smluvních partnerů pracovali studenti pod vedením všeobecných sester.
Výuka probíhala ve vstřícném prostředí, studenti měli možnost rozvíjet své komunikativní
dovednosti v kolektivu zdravotnického týmu i při práci s pacienty. Spolehlivě
spolupracovali při provádění ošetřovatelské péče, propojovali teoretické vědomosti s praxí.
Ne ve všech případech však byly korigovány jejich nesprávné postupy při provádění
ošetřovatelských výkonů.


                          Hodnocení výsledků vzdělávání
Škola výsledky vzdělávání žáků a studentů pravidelně statisticky hodnotí při jednáních
pedagogické rady, v předmětových komisích a na poradách vedení školy. Informace
o průběžném hodnocení jsou žákům, studentům i zákonným zástupcům operativně dostupné
především prostřednictvím informačního systému. Učitelé podobně jako při předchozí
inspekční činnosti pro zjištění úrovně znalostí zadávají vstupní srovnávací testy z hlavníc h
všeobecně vzdělávacích předmětů, aby vhodně doplnili chybějící znalosti a kompetence
nově nastoupivších žáků. V praktickém vyučování mají žáci možnost sebereflexe
prostřednictvím vlastního hodnocení, které si sami zpracovávají. Toto hodnocení však nemá
jednotnou podobu, každý vyučující jej žákům zadává dle vlastního uvážení. Rovněž chybí
nastavení pravidel pro průběžný zápis známek z jednotlivých pracovišť pro lepší
informovanost zákonných zástupců o výsledcích vzdělávání. Vedení školy velmi podrobně
zjišťuje a analyzuje dosažené výsledky v jednotné přijímací zkoušce a poté dosažené
výsledky žáků u maturitní zkoušky a s výsledky těchto analýz dále pracuje.
V tříletém oboru vzdělání s výučním listem Ošetřovatel byl celkový prospěch žáků
ve sledovaných školních letech 2022/2023 a 2023/2024 převážně srovnatelný s mírným
zlepšením výsledků zejména v prvním ročníku. Přesto byl podíl žáků ohrožených školním
neúspěchem (žáci hodnocení jednou nebo více dostatečnými či nedostatečnou) vysoký.
Nejčastějším problematickým předmětem byla matematika.
Ve čtyřletém oboru vzdělání s maturitní zkouškou Praktická sestra byl zaznamenán pozitivní
trend v prospěchu. Příliš se však nedaří adaptace na středoškolské vzdělávání, v prvním
ročníku byla ve školním roce 2023/2024 ohrožena neprospěchem téměř polovina žáků. Mezi
nejproblematičtější předměty napříč ročníky patří rovněž matematika, dále anglický jazyk



                                            5/9
a v posledním ročníku také český jazyk, zatímco odborné předměty žákům obtíže
nezpůsobují.
Dlouhodobě dobrých výsledků dosahují žáci ve čtyřletém oboru s maturitní zkouškou
Zdravotnické lyceum. Ve všech ročnících byl v hodnoceném období uvedených dvou
školních roků značný počet žáků prospívajících s vyznamenáním. Patrný je však zároveň
i nárůst podílu žáků ohrožených školním neúspěchem ve vyšších ročnících. I v tomto oboru
činí žákům problémy matematika.
Žákům ohroženým školním neúspěchem je poskytována cílená podpora prostřednictvím
doučování a konzultací. Pozitivně působí poskytování pedagogické intervence formou plánu
podpory. Z porovnání průměrného prospěchu žáků ve školním roce 2023/2024 v prvním
a ve druhém pololetí vyplývá, že došlo k jeho zlepšení u většiny žáků, kterým byla tato
pomoc poskytnuta. Uvedená forma pomoci však nepokrývá všechny žáky, kteří by ji
potřebovali. Odrazem rozvoje čtenářské gramotnosti je poměrně velký zájem o mimoško lní
četbu. Knižní fond ve školní knihovně je dobře zásoben tituly povinné i doporučené četby.
Nově začal vycházet školní časopis, který glosuje aktuální dění ve škole a podporuje
kreativní psaní žáků.
Výsledky žáků se SVP jsou pravidelně vyhodnocovány na pedagogické radě. Učitelé jsou
informováni o potřebách těchto žáků na školní digitální platformě. Následná přijatá opatření
a podpora však pro mnohé z nich nejsou dostatečně účinné. Polovina žáků se SVP byla
ve druhém pololetí školního roku 2023/2024 ohrožena školním neúspěchem. Příležitos tí
ke zlepšení je kontrola realizované podpory žákům přímo ve vyučovacích hodinách. Žákům
s odlišným mateřským jazykem v případě jejich zájmu škola poskytuje systematické
doučování českého jazyka.
Školní poradenské pracoviště se zabývá absencí žáků, která není vysoká, a přijímá vhodná
opatření. Průměrný počet zameškaných hodin se mezi sledovanými lety ve všech oborech
snížil. Ve všech oborech byly neomluvené hodiny minimální, což svědčí o vysoké míře
disciplinovanosti a odpovědném přístupu žáků ke vzdělávání. Škola účelně využívá
motivačního efektu pochval.
Z výsledků společné části maturitní zkoušky (dále „MZ“) v období 2023 a 2024 vyplývá,
že v oboru Praktická sestra došlo ke zlepšení výsledků. Hrubá neúspěšnost (podíl žáků u MZ
neúspěšných nebo MZ nekonajících z počtu přihlášených) se snížila z 16,7 % na 11,1 %.
V obou letech dosáhli žáci dobrých výsledků v českém jazyce a literatuře. V cizím jazyce
byla hrubá neúspěšnost žáků v roce 2023 výrazně vyšší než průměr obdobné oborové
skupiny v republice, avšak v roce 2024 došlo ke zlepšení. V matematice, kterou v roce 2023
neskládal žádný žák, byla v roce 2024 hrubá neúspěšnost 100 % (ze tří přihlášených žáků
neprospěl nikdo). V profilové části MZ byli žáci v obou letech úspěšnější než žáci
obdobných oborů v republice.
V oboru Zdravotnické lyceum ve společné části MZ se hrubá neúspěšnost snížila ze 4,8 %
na 0 %. V roce 2024 konali a uspěli ve společné části MZ v českém jazyce a literatuře, cizím
jazyce i matematice všichni žáci. V profilové části činila v roce 2023 hrubá neúspěšnost
9,5 %, avšak v roce 2024 všichni zkoušku skládající uspěli a hrubá neúspěšnost tak byla
0 %.
V končícím čtyřletém oboru vzdělání Sociální činnost ve školním roce 2022/2023 prospělo
u MZ všech deset žáků.
V oboru Ošetřovatel úspěšně vykonali závěrečné zkoušky ve dvou sledovaných školních
rocích 2022/2023 a 2023/2024 velmi dobře všichni žáci. Přibližně dvě třetiny



                                            6/9
z nich v prvním uvedeném školním roce prospěly s vyznamenáním, v dalším roce to byla
více než třetina.
Studenti VOŠ prokazují vysokou míru motivace pro zvládnutí studia. Jsou podporováni
prospěchovým stipendiem formou snížení školného. Studenti, kteří prospějí v prvním
ročníku, většinou studium také úspěšně dokončí.
U absolutorií vykazuje škola dlouhodobě velmi dobrých výsledků. Ve školním roce
2022/2023 z 12 přihlášených studentů jich deset prospělo s vyznamenáním a dva prospěli.
V následujícím roce ze 14 přihlášených studentů jich polovina prospěla s vyznamená ním
a polovina prospěla.
Preventivní program školy důsledně a dlouhodobě usiluje o její dobré klima a wellbeing
žáků a studentů. Aktivity zacílené na podporu primární prevence zohledňují aktuální stav
ve škole a vhodně reagují na nejčastěji řešené rizikové chování. Pomoc žákům při
začleňování do nového prostředí a při vytváření neformálních vztahů v novém kolektivu
poskytují pravidelně organizované adaptační pobyty se smysluplnými činnostmi.
Preventivně působí i činnost školního parlamentu, který projednává podněty žáků a navrhuje
i zajímavé akce, např. tematické středy. Volnočasové aktivity mají pozitivní vliv na dobré
vrstevnické vztahy a osobnostně sociální rozvoj žáků, zapojují je do dobročinných akcí
a nově do projektu Cena vévody z Edinburghu. Efektivní jsou také pravidelně realizo va né
třídnické hodiny.
Kariérní poradkyně věnuje potřebnou pozornost poradenství pro žáky v součinnos ti
s dalšími organizacemi. Dobře zvolené aktivity na sebe účelně navazují. Absolventi oboru
Zdravotnického lycea volí další vzdělávací cestu většinou na vysokých školách a žáci oboru
Praktická sestra buď pokračují např. ve vyšším odborném vzdělávání nebo se zapojí na trhu
práce, kde je o ně velký zájem.


                                         Závěry
Vývoj školy
– Vzrostl počet žáků ve střední škole, udržuje se stabilní počet studentů ve vyšší odborné
  škole.
– Došlo k navýšení nejvyššího povoleného počtu žáků, snížení nejvyššího povoleného
  počtu studentů a k utlumení služeb školského ubytovacího zařízení, jehož prostory se
  adaptovaly pro vzdělávání.
– Rozšířilo se personální obsazení školního poradenského pracoviště.
– Většinu doporučení z předchozí inspekční činnosti se podařilo splnit.
Silné stránky
– Strategické řízení je podporováno pravidelnou evaluační činností. (1.1)
– Pokračuje účelná spolupráce se širokým spektrem zdravotnických zařízení a podpora
  občanské angažovanosti žáků a studentů prostřednictvím mezinárodních stáží,
  výměnných pobytů a zapojení do mezinárodního programu. (1.5)
– Školní poradenské pracoviště a činnost školního parlamentu široce podporují wellbeing
  žáků a studentů ve škole. (2.2)
– Výuka anglického jazyka podporuje rozvoj kvalitních komunikačních kompetencí žáků
  a studentů, včetně angličtiny pro zdravotníky, reflektující odborné zaměření vzdělává ní


                                           7/9
   a studia, s využitím přirozených jazykových situací i mimo vyučování, čímž přispívá
   k vzdělávacímu pokroku a jazykovému profesnímu rozvoji. (4.1)
   Vyšší odborná škola
– Daří se dosahovat velmi dobrých výsledků studentů u absolutorií. (5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
   Střední škola
– Přetrvává nedostatek diferenciace úkolů různé náročnosti a podle schopností a možností
  žáků. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Zefektivnit kontrolní činnost organizace praktického vyučování.
   Střední škola
– Diferencovat obsahové a časové rozvržení učiva pro cílené naplňování aktuálníc h
  vzdělávacích potřeb jednotlivců.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Základní dokumenty školy (zřizovací listina, výpis z rejstříku škol a školských
      zařízení, jmenování do funkce ředitele), stav k termínu inspekční činnosti
 2.   Dokumentace k řízení a kontrole, školní rok 2023/2024 a 2024/2025 k termínu
      inspekční činnosti
 3.   Povinná dokumentace podle § 28 školského zákona


                                        Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.



                                            8/9
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Ing. Vladimíra Hokešová, školní inspektorka, vedoucí inspekčního týmu
 Ing. Jana Diopová, školní inspektorka
 Mgr. Markéta Seidlová, školní inspektorka
 Mgr. Kateřina Veselá, školní inspektorka
 PhDr. Mgr. et Mgr. Aleš Franc, PhD., přizvaná osoba,
 odborník na střední vzdělávání
 Bc. Mária Kotvanová, kontrolní pracovnice



7. ledna 2025




                                          9/9
