                                  Česká školní inspekce
                                Moravskoslezský inspektorát
______________________________________________________________________________________________________ ______




                         IN S P E K Č N Í ZP R ÁVA
                                           Čj. ČŠIT-337/22-T


Název                                Střední škola hotelnictví, gastronomie a služeb SČMSD
                                     Šilheřovice, s.r.o.
Sídlo                                Dolní 356, 747 15 Šilheřovice
E-mail                               sekretariat@hssilherovice.cz
IČ                                   48396214
Identifikátor                        600017346
Právní forma                         společnost s r.o.
Zastupující                          Ing. Diana Volejníčková
Zřizovatel                           Svaz českých a moravských spotřebních družstev
Místo inspekční činnosti             Dolní 356, 747 15 Šilheřovice
Termín inspekční činnosti            1. 3. 2022 − 4. 3. 2022


Inspekční činnost byla zahájena předložením pověření k inspekční činnosti.


                                  Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle přísluš nýc h
školních vzdělávacích programů.
Zjišťování a hodnocení naplnění školních vzdělávacích programů.




2021/2022
                                    Charakteristika
Střední škola hotelnictví, gastronomie a služeb SČMSD Šilheřovice, s.r.o. (dále „škola“)
vykonává činnost střední školy, domova mládeže, školní jídelny. V tomto školním roce
poskytuje střední vzdělání s maturitní zkouškou v pěti oborech vzdělání, a to Hotelnic tví,
Cestovní ruch, Analýza potravin, Nutriční terapeut a nástavbovém oboru Podnikání. Dále
škola poskytuje střední vzdělání s výučním listem v oborech vzdělání Kadeřník, Cukrář
a Kuchař – číšník. Od minulé inspekční činnosti v roce 2018 došlo ke změně oboru – škola
požádala o výmaz oboru Kosmetické služby a zápis nového oboru Nutriční terapeut, jehož
žáci jsou ve druhém ročníku. Největší zájem je o obor Kadeřník. Ve škole došlo k mírné mu
poklesu celkového počtu žáků z 330 na 294. Žáci se vzdělávají v 16 třídách, z toho
v 9 třídách víceoborových. Škola eviduje 22 žáků se speciálními vzdělávacími potřebami,
z nichž 4 mají vypracován individuální vzdělávací plán. V domově mládeže bylo k termínu
inspekční činnosti ubytováno 34 žáků.
Ve všech oborech vzdělání je žákům poskytován finanční příspěvek školy v závislos ti
na prospěchu a chování.
Škola realizuje také kurzy profesní kvalifikace pro nezaměstnané evidované na úřadech
práce, zájemce o zaměstnání a pro ty, kteří se cítí ohroženi ztrátou zaměstnání.


                         Hodnocení podmínek vzdělávání
Ředitelka školy nastoupila do funkce v roce 2018. Zpracovala jasně formulovanou a reálnou
koncepci rozvoje školy, která je postupně naplňována. Největší pozornost je věnována
strategiím podporujícím úspěšnost žáků ve studiu a formativnímu hodnocení žáků.
Doporučení z inspekčního hodnocení v dubnu 2018, která se týkala především zkvalitně ní
výuky a zacílení hospitační a kontrolní činnosti na využívání inovativních a aktivizujíc íc h
metod se daří naplňovat pouze částečně. Vyučující se v rámci přijatých opatření zúčastnili
řady seminářů zaměřených na moderní vyučovací metody, využití digitálních technologií,
aktivizaci žáků a jejich zapojení do výuky. Četnost hospitační činnosti byla posílena
a rozložena mezi ředitelku školy a vedoucí předmětových komisí. Škola přijala a realizova la
řadu opatření, která se doposud neprojevila ve větší míře ve výuce.
V době inspekční činnosti ve škole působila zástupkyně pro teoretické vzdělávání, na kterou
ředitelka školy přenesla odpovídající část kompetencí. Citelně však v organizační struktuře
školy chyběl vedoucí pracovník pro úsek praktického vyučování. Přenesení kompetencí na
vybrané učitele jednotlivých vzdělávacích oborů se nejevilo jako plně funkční. To se
částečně odrazilo v nejednotných postupech v oblasti vedení dokumentace i nastavení interní
i externí spolupráce. Podle sdělení ředitelky školy se jedná o přechodné období. Přes tyto
dílčí nedostatky nastavený systém porad, pracovních schůzek a interní komunikace
umožňuje vzájemnou informovanost o vzdělávání žáků a operativní řešení organizač níc h
i pedagogických záležitostí. Vedení školy vytváří předpoklady pro pozitivní školní klima,
které podporuje tvůrčí aktivitu většiny zaměstnanců a odráží se v podmínkách vzdělává ní
i v přístupu učitelů k žákům. V době distančního vzdělávání se podařilo zajistit společnou
výukovou platformu a metodickou i technickou podporu učitelům i žákům a minimalizo vat
tak problémy s přechodem na jiný způsob výuky. Podle zájmu a potřeb žáků byly
realizovány individuální i skupinové konzultace, které byly zaměřeny hlavně k procvičování
praktických dovedností a na předměty společné a profilové části maturitní zkoušky.
Pedagogičtí pracovníci vzájemně spolupracují jak v rámci předmětových komisí, tak
i neformálně a operativně při řešení denních situací a problémů. Předmětové komise
projednávaly organizační záležitosti, výsledky maturitních zkoušek, zpracovávaly návrhy


2021/2022                                    2
opatření pro zvýšení úspěšnosti žáků, velkou pozornost věnovaly podrobnému rozpracování
kritérií pro hodnocení výsledků vzdělávání žáků v jednotlivých ročnících i učebních celcích.
Tato kritéria slouží pro vyučující jako základ pro formativní hodnocení i pro žáky v případě
jejich sebehodnocení, případně vzájemného hodnocení.
Školní vzdělávací programy jednotlivých oborů vzdělání byly průběžně vyhodnocová ny
a upravovány za účelem posílení odborných kompetencí žáků, propojení spolupráce mezi
jednotlivými obory a s cílem odlišit se od ostatních škol v kraji s podobným zaměřením.
Jejich obsah byl zpracováván v souladu s požadavky potencionálních zaměstnava te lů
v kraji. K uskutečňování koncepčních záměrů, k vysoké úrovni praktického vyučová ní,
naplňování profilu absolventa a profesnímu růstu učitelů odborných předmětů značnou
měrou přispívají příkladně realizované partnerské vztahy. Škola aktivně spolupracuje
s profesními sdruženími, organizacemi a pro dané obory vzdělání důležitými asociacemi,
zahraničními zaměstnavateli i mnoha dalšími právními subjekty. Klade důraz především na
kvalitní výběr sociálních partnerů, kteří zajišťují část praxe žáků během jejich studia, formou
exkurzí, besed i prakticky zaměřených workshopů participují na vzdělávání žáků, účastní se
závěrečných i maturitních zkoušek při ukončování vzdělávání a pomáhají budoucí
absolventy zapojit do pracovního procesu. Škola je otevřena také spolupráci s místní
komunitou, spolky a firmami, a to především v regionu Hlučínsko. Současné aktivity školy
směřují ke spolupráci se zahraničními subjekty na poli odborných praxí a stáží jak pro
studenty, tak pro pedagogické pracovníky. Mezi hlavní oblasti zájmu patří destinace
v Německu a Španělsku.
Pro zajištění výchovy a vzdělávání žáků má škola vhodné prostorové i materiální podmínky.
Ve dvou budovách disponuje kmenovými třídami, odbornými učebnami a školní restaurací,
v jejíž prostorách vykonávají žáci praktické vyučování. Aktivní přístup vedení školy
a zapojení do projektů vedly k získání kvalitního moderního zázemí především pro
vzdělávání v oblasti odborného a praktického vyučování (školní kuchyně, gastronomické
učebny, chemická laboratoř). Praktická výuka žáků oboru Kadeřník probíhá ve dvou
kompletně zařízených kadeřnických salonech otevřených pro veřejnost. K výuce tělesné
výchovy slouží obecní prostorná tělocvična a multifunkční hřiště. Škola průběžně vytváří
podmínky pro fyzické i psychické bezpečí všech žáků, což se pozitivně odráží i v minimá lní
míře úrazovosti.
Výuku zajišťuje odborně zdatný pedagogický sbor, jehož složení podporuje profilaci školy.
Začínající, ale i noví učitelé mají podporu zejména od svých kolegů v rámci předmětové
komise (výměna učebních materiálů, vzájemné hospitace, konzultace). Další vzdělává ní
pedagogických pracovníků probíhá na základě ředitelkou nastaveného plánu a směřuje jak
do oblasti splnění kvalifikačních předpokladů a prohlubování odborné kvalifikace, tak
k využití průběžného vzdělávání zaměřeného na aktuální teoretické a praktické otázky
související s procesem vzdělávání a výchovy. Ve sledované výuce se však realizo va né
vzdělávání v oblasti aktivizujících výukových metod a postupů vedoucích k podpoře
a ocenění individuálního pokroku žáků a jejich dalšího možného rozvoje projevilo jen
v menší míře.
Zájemci z řad žáků školy jsou ubytováni v domově mládeže s bezbariérovým přístupem.
Vzhledem k dostatečné kapacitě jsou přijímáni všichni zájemci o ubytování. Postupně se
zlepšuje materiálně technické zázemí. K účelnému trávení volného času slouží společenská
místnost a posilovna. Prostory zařízení jsou čisté a účelně vybavené.
Školní stravování je zajišťováno ve školní jídelně (školní restauraci). Za aktivní účasti žáků
gastronomických oborů při přípravě jídel i při obsluze zde probíhá stravování žáků
a zaměstnanců školy a také žáků a učitelů místní základní školy.


2021/2022                                     3
                          Hodnocení průběhu vzdělávání
Hodnocení průběhu vzdělávání bylo zaměřeno na praktické vyučování a na výuku všeobecně
vzdělávacích i odborných předmětů s upřednostněním českého jazyka a literatur y,
anglického jazyka a matematiky jako předmětů společné části maturitní zkoušky.
Praktická výuka (odborný výcvik, učební praxe a souvislá praxe) je realizována ve škole
a na smluvních pracovištích. Vedení školy vytváří příznivé podmínky pro spolupráci mezi
učiteli odborných předmětů, učiteli praktického vyučování a instruktory na smluvníc h
pracovištích a tím podporuje vzájemné předávání zkušeností a profesní rozvoj
pedagogických pracovníků. Hospitační činnost v rámci inspekčního hodnocení se
uskutečnila v několika skupinách odborného výcviku a učební praxe v oborech Cukrář,
Kadeřník, Kuchař-číšník a Hotelnictví v odborných učebnách ve škole i na smluvníc h
pracovištích. Učitelé i instruktoři soustavně sledovali činnosti žáků, poskytovali rady
a pomoc při plnění úkolů a upozorňovali na dodržování zásad bezpečnosti práce. Organizace
a průběh sledovaného praktického vyučování měly velmi dobrou úroveň. Aktivní přístup ze
strany instruktorů a učitelů motivoval žáky k dodržování technologických postupů. Žáci pod
vedením instruktorů a učitelů zdařile aplikovali získané teoretické znalosti v praktické
výuce. Pracovali převážně samostatně na zadaných úkolech, instruktoři a učitelé jim
poskytovali průběžnou zpětnou vazbu k jejich práci. V průběhu výuky byli žáci vedeni
k upevňování znalostí a vlastnímu popisu vykonávaných činností, čímž byly průběžně
rozvíjeny jejich komunikační dovednosti. Při realizaci odborného výcviku a učební praxe
škola zohledňuje požadavky a názory odborníků z praxe i požadavky samotných žáků.
Účelné je také využívání externích odborníků z praxe (např. workshop s profesioná lním
francouzským cukrářem). Zavedením podrobně rozpracovaného hodnocení výsledků
vzdělávání žáků v odborném výcviku s využitím jejich sebehodnocení je postupně
naplňován cíl výuky vedoucí k uplatnění formativního hodnocení a tím je posilováno také
pozitivní sebepojetí a sebevědomí žáků. Společným znakem praktické výuky byla pracovní
a přátelská atmosféra. Výuka byla vedena odborně správně, všichni účastníci vzdělává ní
dodržovali nastavená pravidla a vzájemně se respektovali. Učitelé vzdělávání žáků většinou
systematicky směřovali ke konkrétním znalostem a dovednostem, s žáky komunikovali na
přiměřené úrovni. Při praktickém vyučování byly vytvářeny podmínky pro osvojení
požadovaných praktických dovedností a činností s důrazem na samostatnost žáků při plnění
konkrétních úkolů.
Ve všech zhlédnutých hodinách teoretické výuky byl vhodně podporován sociální
a osobnostní rozvoj žáků, učitelé motivovali žáky k učení a projevovali zájem o jejich
vzdělávání. Požadavky kladené na žáky při výuce byly přiměřené a srozumite lné,
převažovala neformální a otevřená komunikace mezi žáky a učiteli. Ve většině sledované
výuky však převažovala málo efektivní frontální výuka s využitím metody výkladu
a řízeného rozhovoru a s občasným zařazením samostatné práce s textem. Vzájemná
komunikace se většinou omezovala na kladení otázek učitelem a stručné odpovědi ze strany
žáků, kteří nebyli cíleně vybízeni k náročnější komunikaci, porovnávání názorů,
argumentaci k probírané látce. Vzhledem k minimálnímu využití možnosti získávat
podklady z učebnic, případně z jiných zdrojů, vystupovali učitelé většinou jako jediný zdroj
informací. Práce ve dvojicích či v menších skupinách byly sice zařazovány, jejich účinnost
však snižovala nízká míra využívání aktivit podněcujících rozvoj kritického myšle ní,
porovnávání různých řešení problémů a vzájemnou diskusi k zadaným úkolům. Dominantní
role učitele a převažující zaměření výuky na vědomostní cíle ve většině vyučovacích hodin
neposkytovaly dostatečný prostor pro podporu rozvoje jednotlivých gramotností
a požadovaných klíčových kompetencí žáků. Zvolený způsob výuky neumožňo va l
výraznější uplatnění diferenciace úkolů a individuálního přístupu k jednotlivým žákům


2021/2022                                    4
podle úrovně jejich schopností a dovedností. Žáci pracovali převážně na stejných úkolech se
shodnou mírou obtížnosti. Přítomným žákům se speciálními vzdělávacími potřebami byla
prostřednictvím pedagogů i asistentů pedagoga věnována potřebná péče respektující jejich
specifické vzdělávací potřeby. Závěrečné shrnutí a zhodnocení hodiny bylo často formální,
jen v některých vyučovacích hodinách bylo využito k tomu, aby učitel získal zpětnou vazbu
o pochopení a upevnění učiva ze strany žáků. Společným znakem výuky byla příznivá
pracovní atmosféra a vstřícný vztah učitelů k žákům.
Výuku českého jazyka a literatury zajišťují v maturitních oborech dvě vyučující. Vzdělávac í
cíle byly stanoveny k osvojení znalostí a dovedností směřujících jak k naplnění výstupů
stanovených v ŠVP, tak k požadavkům k maturitní zkoušce. Výuka byla vedena většinou
frontálně s převažujícím souběžným využitím řízeného rozhovoru. Žáci se projevovali
aktivněji v rámci procvičování a opakování učiva, zvláště v souvislosti s výběrem
zábavných cvičení, při nichž uplatnili schopnost argumentace. Nové učivo však bylo žákům
předkládáno neefektivní formou výkladu, zaměřeného na teoretické informace bez
názorných příkladů a bez propojení využití získaných znalostí v reálných situacích. Žáci tak
nedostali příležitost k náročnější komunikaci a po většinu výuky zůstávali pasivními
příjemci informací. V malé míře vyučovací hodiny cíleně rozvíjely postoje žáků.
Výuka anglického, německého a španělského jazyka byla vedena v cílovém jazyce. Zařazovány
byly všechny řečové dovednosti, průběh hodiny směřoval k aktivizaci žáků a k nácviku
produktivních dovedností – k mluvení. Výuka se opírala o autentické texty, videonahrávky
a pracovní listy. Velmi efektivně byla využita didaktická technika pro poslech s porozuměním.
Z forem a metod volili vyučující nejen frontální výuku a řízený rozhovor, žáci pracovali také
samostatně, ve skupinách nebo dvojicích. Průběžně byla poskytována zpětná vazba a pomoc
jednotlivým žákům. Ve třídách nástavbového studia byly zaznamenány velké rozdíly ve
znalostech žáků dané zpravidla jejich nestejnou počáteční úrovní. Tato skutečnost má vliv na slabší
výsledky v průběhu i při ukončování vzdělávání. V rámci přípravy k maturitní zkoušce se
osvědčuje práce s tématy a zadáními písemných prací a didaktických testů společné části maturitní
zkoušky z minulých let a intenzivní využívání autentických materiálů z časopisů včetně on-line
podpory. Žáci mají možnost konzultací s vyučujícím a školní přístup do vzdělávací aplikace.
Sledovaná výuka matematiky byla účelně zaměřena na osvojování terminologie a symbolik y
bezprostředně související se základními postupy s převažujícím využitím výkladu a řízeného
rozhovoru. Žáci využívali možnost zapojení se do řízeného rozhovoru. Při řešení úloh
u tabule však žáci nebyli vedeni ke slovnímu zdůvodnění postupu řešení zadaných úloh,
čímž nebyly dostatečně rozvíjeny jejich komunikativní schopnosti a dovednost vysvětlit,
popřípadě obhájit zvolené pracovní postupy. Výuka byla účelně podpořena využitím
pracovních listů, samostatné práce žáků či řešením zadaných úloh ve dvojicích. Častější
zařazování opakování již probraného učiva vycházelo především z nízké úrovně znalost í
převažující části žáků.
Ve sledovaných vyučovacích hodinách odborných předmětů převažoval frontální způsob
výuky za využití řízeného rozhovoru a samostatné práce žáků s ojedinělým zařazením
aktivizujících metod. Účelné využití dataprojektoru podporovalo lepší zapamatová ní
probíraného učiva žáky, zejména v případě prezentace názorných ukázek. Naopak
zapisování obsahu promítaného textu do sešitů neumožňovalo jejich činorodé zapojení. Ve
sledované výuce byli žáci vedeni k dodržování odborné terminologie s náležitým využitím
výstižných příkladů z praxe, které dokreslovaly vhodné souvislosti s reálnými situacemi, jež
navazovaly na jejich předpokládané profesní uplatnění. Průběžné zařazování aktivizujíc íc h
podnětů motivovalo žáky ke spontánnímu využití praktického aplikování osvojených
poznatků z teoretického vyučování.



2021/2022                                       5
Doporučení z předchozí inspekční činnosti spočívající v uplatnění inovativních metod
a aktivizujících forem práce s žáky v teoretické výuce se škole stále nedaří realizo vat
v potřebném rozsahu.

                          Hodnocení výsledků vzdělávání
Celkové i průběžné hodnocení žáků vychází z požadavků vymezených v učebních osnovách
vyučovacích předmětů. Sumarizace a přehledné zpracovaní individuálních i skupinovýc h
výsledků vzdělávání žáků poskytuje všem účastníkům vzdělávání dostačující souhrn za celé
vzdělávací období.
Škola má jednotně nastavenou strategii řešení školní neúspěšnosti, která přehledně
a srozumitelně vymezuje postupy při řešení školní neúspěšnosti. Škola v rámci uplatňova né
strategie získává přehled o žácích se slabším prospěchem a zvýšenou absencí a poskytuje
jim základní podporu s využitím individuálních konzultací a doučování. Potřebným žákům
jsou vypracovány plány pedagogické podpory, škola současně vede intenzivní komunikac i
se zákonnými zástupci za účelem zlepšení školní docházky i prospěchu žáků. Přesto se části
žáků nedaří plnit požadavky stanovené školním systémem hodnocení, což se projevuje
v jejich zhoršeném prospěchu. Důsledkem je mimo jiné i předčasné ukončení či přerušení
vzdělávání. Nastavené postupy nejsou v plném rozsahu uplatňovány při stanovení
podpůrných opatření v plánech pedagogické podpory a při projednávání zjištěnýc h
skutečností s jednotlivými žáky a jejich zákonnými zástupci. Tato skutečnost omezuje
efektivitu poskytované podpory. V posledním uzavřeném školním roce škola sice dosáhla
snížení absence žáků ve porovnání s předchozími lety, avšak i přes přijatá opatření se nedaří
u všech žáků fixovat návyky pravidelné školní docházky. Nastavená a realizovaná opatření
nejsou dále dostatečně vyhodnocována za účelem zjištění jejich efektivity a případných
přijetí účinnějších opatření. Nízká účinnost přijatých opatření se projevila zejména
u dvouletého nástavbového studia. Školou nastavená pravidla ve strategii řešení školní
neúspěšnosti svědčí o zvýšené pozornosti věnované využívání podpůrných opatření
a sledování absence žáků, ale již méně o účinnosti uplatňovaných postupů.
Z meziročního porovnání studijních výsledků žáků čtyřletých maturitních oborů vzdělání
(období let 2019 až 2021) vyplývá, že se projevil trend mírného zlepšení v počtu žáků, kteří
prospěli jak na konci školního roku, tak i u maturitní zkoušky. Naopak v případě dvouletého
nástavbového studia přetrvává neuspokojivý stav jak v případě neprospívajících žáků na
konci školního roku, tak těch, kteří neuspějí ve společné části maturitní zkoušky. V roce
2019 pouze polovina těchto přihlášených žáků konala maturitní zkoušku, což se projevilo
vysokou hrubou neúspěšností ve všech vyučovacích předmětech společné části maturitní
zkoušky.
Výsledky vzdělávání žáků tříletých oborů vzdělání s výučním listem vykazovaly v období
posledních tří let vyrovnanou úroveň. Žáci v rámci jednotného zadání obsahu a průběhu
závěrečné zkoušky dosahovali velmi dobrých výsledků, což se projevilo rovněž zvýšením
počtu těch, kteří prospěli s vyznamenáním. Převažující část žáků dosáhla rovněž v praktické
části jednotné závěrečné zkoušky velmi dobré výsledky v samostatné odborné práci, která
umožnila jejich prezentaci zadaného úkolu zaměřeného na prokázání znalostí a dovedností
bezprostředně souvisejících s jejich uplatněním na trhu práce.
Škole se daří systematicky identifikovat individuální potřeby žáků se speciálními
vzdělávacími potřebami ve spolupráci se školskými poradenskými zařízeními, přičemž
jejich doporučení jsou školou plně respektována. Výchovná poradkyně ve spolupráci
s třídními učiteli sleduje a vyhodnocuje vzdělávání žáků s potřebou podpůrných opatření
a poskytuje pedagogům metodickou pomoc při jejich vzdělávání.


2021/2022                                    6
Velký důraz je kladen na primární prevenci, vybrané okruhy jsou součástí tematických plánů
jednotlivých předmětů a projednávány v třídnických hodinách. Škola organizuje pro žáky
besedy s odborníky (mediální gramotnost, rizika elektronické komunikace), adaptační dny
pro první ročníky. Realizuje sportovní kurzy a řadu školních aktivit, které podporují
spolupráci a sociální interakci žáků a vytváření pozitivního školního klimatu. Riziko vými
projevy chování žáků, které škola zaznamenala (sebepoškozování, kyberšikana), se
intenzivně zabývá školní poradenské pracoviště a neprodleně je ve spolupráci se zákonnými
zástupci a dalšími organizacemi řeší. Škola se aktivně účastní charitativních a potravinovýc h
sbírek a sbírek hraček pro potřebné.
Přes omezení vyplývající z uplatňování protiepidemických opatření žáci oborů vzdělání
Kuchař - číšník a Cestovní ruch využili absolvování odborné praxe formou studijního pobytu
u zahraničních zaměstnavatelů, kde prohlubovali své odborné dovednosti s praktickým
uplatněním cizího jazyka. Rovněž v případě jinak pravidelně organizovaných různorodýc h
odborných soutěží na školní a v rámci možností i regionální či republikové úrovni dokázali
žáci úspěšně reprezentovat školu v zastoupených odbornostech. S ohledem na omezené
možnosti vyplývající z plošně uplatňovaných opatření se to dařilo zejména u vyučovanýc h
odborností Cestovní ruch, Cukrář a Kadeřník. Při aktivitách a prezentaci školy na veřejnosti
prokazují žáci zdárné zvládnutí své odborné zručnosti vycházející z klíčových kompetencí
vyučovaných odborností.
Vychovatelky v domově mládeže spolupracují v případě potřeby s třídními učiteli
ubytovaných žáků a výchovnou poradkyní školy, mají možnost získávat infor mace
o výsledcích vzdělávání dosahovaných ubytovanými žáky. Školní vzdělávací program sice
vhodně rozpracovává výchovné a vzdělávací strategie v návaznosti na rozvoj klíčovýc h
kompetencí, avšak konkretizace týdenního programu výchovné skupiny neobsahuje nabídku
vhodných aktivit vytvářejících návyky k samostatnému učení a zkvalitňování přípravy na
vyučování, a to ani v případě neprospívajících žáků. V domově mládeže efektivně pracuje
žákovský parlament, který poskytuje měsíčně vedení zařízení zpětnou vazbu o kvalitě
poskytovaných služeb. Domov mládeže má funkční systém prevence rizikového chování,
jeho účinnost dokládá minimální výskyt negativních jevů. Komunikace mezi zákonnými
zástupci ubytovaných žáků, zletilými žáky a domovem mládeže probíhá na základě aktuální
potřeby, zpravidla na začátku ubytování a následně při řešení provozních nebo
pedagogických záležitostí.


                                          Závěry
Vývoj školy
Od poslední inspekční činnosti v roce 2018:
    -   Škola přistoupila k výmazu oboru vzdělání Kosmetické služby a zápisu nového
        oboru vzdělání Nutriční terapeut.
    -   V roce 2018 došlo ke změně ve funkci ředitelky školy.
    -   Díky projektové činnosti škola postupně modernizuje a zkvalitňuje materiá lní
        podmínky pro teoretické i praktické vzdělávání žáků.
    -   Škola si udržuje velmi dobré podmínky v oblasti spolupráce s partnery a v oblasti
        systematické a aktivní podpory rozvoje dovedností a odborných znalostí žáků.




2021/2022                                     7
    -   V teoretické výuce v odborných a některých všeobecně vzdělávacích předmětech se
        zatím nedaří ve větší míře uplatňovat inovativní metody a aktivizující formy práce
        s žáky.
Silné stránky
    -   Profesionální a citlivý přístup učitelů odborného výcviku respektující individua litu
        žáka při procvičování a osvojování základních dovedností, činností a návyků.
    -   Využívání aktivizujících metod praktického vyučování podporujících specifické
        požadavky kladené na žáky v návaznosti na odbornost studovaného oboru vzdělání.
Slabé stránky a/nebo příležitosti ke zlepšení
    -   Opatření stanovená ve strategii prevence a řešení vysoké absence a školní
        neúspěšnosti žáků nejsou vždy uplatňována v plném rozsahu, jejich účinnost není
        systematicky vyhodnocována.
    -   Žáci oboru vzdělání Podnikání vykazují dlouhodobě vysokou neúspěšnost v průběhu
        i při ukončování vzdělávání.
    -   V teoretické výuce se zatím nedaří ve větší míře účelně aplikovat inovativní
        vzdělávací metody a postupy, nedostatečně je uplatňována individualizace
        pedagogického přístupu a diferenciace učiva.
    -   Žákům ubytovaným v domově mládeže nejsou v dostatečné míře nabízeny vhodné
        aktivity vytvářející návyky k samostatnému učení a zkvalitňování přípravy na
        vyučování.
Doporučení pro zlepšení činnosti školy
    -   Zaměřit se na zjišťování příčin a na preventivní působení k předcházení rizika
        školního neúspěchu žáků. Individualizovat nastavení opatření v rámci řešení vysoké
        absence a školní neúspěšnosti žáků, důsledně je realizovat a průběžně vyhodnoco vat
        účinnost těchto opatření. Zaměřit se především na individualizovanou podporu žáků
        nástavbového oboru vzdělání Podnikání.
    -   Diferencovat výuku s ohledem na aktuální úroveň znalostí a dovedností žáků,
        poskytovat žákům individuální podporu.
    -   Zaměřit se ve výuce na využití aktivizujících výukových metod a postupů. Podpořit
        vzájemné předávání inspirativních zkušeností mezi pedagogy s cílem jejich
        efektivního využití ve výuce.
    -   Zabezpečit účelnou konkretizací týdenního programu výchovných skupin v domově
        mládeže soustavnou podporu žáků s rizikem školního neúspěchu.
    -   Obnovit funkci zástupce pro praktické vyučování, sjednotit pedagogické přístupy
        i vedení dokumentace v maturitních i nematuritních oborech.


Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.




2021/2022                                     8
                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 14 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Moravskoslezský inspektorát,
Matiční 20, 702 00 Ostrava, případně prostřednictvím datové schránky (g7zais9), nebo
na e- podatelnu csi.t@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Zakladatelská listina Střední školy hotelnictví, astronomie a služeb SČMSD
       Šilheřovice, s. r. o., ze dne 27. 5. 1993
 2.    Jmenování na vedoucí pracovní místo ředitelky Střední školy hotelnictví, gastronomie
       a služeb SČMSD Šilheřovice, s.r.o., s účinností od 1. 9. 2018
 3.    Koncepce rozvoje školy, dne 1. 9. 2021
 4.    Školní vzdělávací programy pro všechny obory vzdělání ve škole platné ve školním
       roce 2021/2022
 5.    Školní vzdělávací program domova mládeže platný ve školním roce 2021/2022
 6.    Školní řád a vnitřní řády školy platné ve školním roce 2021/2022
 7.    Rozvrhy vyučovacích hodin platné ve školním roce 2021/2022 k termínu inspekční
       činnosti
 8.    Školní matrika a třídní knihy tříd vedené ve školním roce 2021/2022 (vzorek)
 9.    Personální dokumentace vybraných pedagogických pracovníků (vzorek), ve školním
       roce 2021/2022
10.    Výroční zprávy o činnosti školy za školní roky 2019/2020, 2020/2021
11.    Plán práce pro školní rok 2021/2022
12.    Plány a přehledy dalšího vzdělávání pedagogických pracovníků, školní roky
       2020/2021, 2021/2022
13.    Zápisy z jednání pedagogické rady a předmětových komisí, školní rok 2020/2021,
       2021/2022
14.    Souhrnná dokumentace k oblasti výchovného poradenství a prevence rizikové ho
       chování žáků, školní rok 2020/2021, 2021/2022
15.    Strategie prevence školní neúspěšnosti žáků, nedatováno
16.    Deníky výchovně vzdělávací práce v domově mládeže vedené ve školním roce
       2021/2022
17.    Dokumentace k finančním podmínkám školy a k zajištění školního stravování vedená
       ve školním roce 2020/2021 a 2021/2022 k datu inspekční činnosti (vzorek)
18.    Dokumentace školy k zajištění bezpečnosti a ochrany zdraví žáků vedená ve školním
       roce 2020/2021 a 2021/2022 (vzorek)




2021/2022                                    9
                                         Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Moravskoslezský
inspektorát, Matiční 20, 702 00 Ostrava, případně prostřednictvím datové schránky
(g7zais9), nebo na e-podatelnu csi.t@csicr.cz s připojením elektronického podpisu, a to
k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Eliška Birková, školní inspektorka,              Eliška Birková v. r.
 vedoucí inspekčního týmu
 Mgr. Sylva Kyselová, Ph.D., MBA, školní               Sylva Kyselová v. r.
 inspektorka
 PhDr. Ing. Ivana Teichmannová, školní               Ivana Teichmannová v. r.
 inspektorka
 PhDr. Josef Hitmár, školní inspektor                   Josef Hitmár v. r.


 Bc. Marcela Zahradníková, kontrolní                Marcela Zahradníková v. r.
 pracovnice



V Ostravě 1. 4. 2022


Datum a podpis ředitelky školy potvrzující projednání a převzetí inspekční zprávy


 Ing. Diana Volejníčková,                            Diana Volejníčková v. r.
 ředitelka školy

V Ostravě 5. 4. 2022




2021/2022                                   10
