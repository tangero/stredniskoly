CSI0X00DEYSK




                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIA-637/25-A
                                      Sp. zn. ČŠIA-S-124/25 A


Název                               Obchodní akademie, Praha 3, Kubelíkova 37
Sídlo                               Kubelíkova 37, 130 00 Praha 3
E-mail                              studijni@oa-kubelikova.cz
IČO                                 70 107 050
Identifikátor                       600 004 929
Právní forma                        příspěvková organizace
Zastupující                         Mgr. Barbora Smutná
Zřizovatel                          Hlavní město Praha
Místo inspekční činnosti            Kubelíkova 37, 130 00 Praha 3
Inspekční činnost na místě          25. 2. 2025 − 28. 2. 2025

Inspekční činnost byla zahájena předložením pověření k inspekční činnosti.


                                 Předmět inspekční činnosti

Hodnocení podmínek, průběhu a výsledků vzdělávání poskytovaného střední školou
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.

                                         Charakteristika

Právnická osoba Obchodní akademie, Praha 3, Kubelíkova 37 (dále „škola“) vykonává
činnost střední školy. Vzdělávání poskytuje v denní formě v oborech ukončených
maturitní zkouškou Ekonomické lyceum v zaměření Sportovněmanažerské lyceum
a Obchodní akademie v zaměřeních Obchodní akademie a Sportovní management.
K termínu inspekční činnosti se ve škole vzdělávalo 509 žáků v 17 třídách. Nejvyšší
povolený počet žáků (528) byl využit z 96 %. Od předchozího inspekčního hodnocení v roce
2018 vzrostl počet žáků, stabilní zůstává počet žáků se speciálními vzdělávacími potřebami
(dále „SVP“) i žáků s odlišným mateřským jazykem (dále „OMJ“). Dobrá dopravní
dostupnost umožňuje studium i žákům z jiných regionů, zejména Středočeského kraje
(třetina žáků).
Jedná se o instituci s dlouholetou tradicí v oblasti poskytování ekonomického vzdělání.
K odborné profilaci žáků účinně napomáhá pestrá nabídka volitelných předmětů
všeobecného i odborného zaměření a seminářů. Zaměřením na sportovní management škola
vytváří vhodné podmínky pro vzdělávání aktivních sportovců. Škola se pravidelně umísťuje
na předních místech mezi školami doporučenými zaměstnavateli, v roce 2024 byla
hodnocena jako nejlepší. Je fakultní školou Vysoké školy ekonomické v Praze.


                         Hodnocení podmínek vzdělávání
Ředitelka školy (dále „ředitelka“) zastává svoji funkci od roku 2017. Do řízení účinně
promítá své manažerské a dlouholeté pedagogické zkušenosti. V oblasti zajištění
personálních, materiálních a finančních podmínek vytvořila vhodné předpoklady pro
stávající fungování školy i pro její další perspektivní rozvoj. Realizovaný koncept odborného
vzdělávání, rozšířený o zaměření jednotlivých oborů, vhodně rozvíjí studijní předpoklady
žáků, umožňuje jejich užší profilaci již od prvního ročníku a podporuje zapojení žáků
do rozšiřujících vzdělávacích aktivit. Ředitelka na základě interní evaluace pravidelně
modifikuje nastavené cíle a strategie vedoucí k realizaci hlavních koncepčních záměrů.
Dokladem úspěšně realizované koncepce rozvoje školy je např. aktualizace školních
vzdělávacích programů (dále „ŠVP“) a úprava vzdělávací nabídky v souladu s požadavky
trhu práce. Od posledního inspekčního hodnocení v roce 2018 odstranila ředitelka některé
nedostatky, mj. výrazně rozšířila síť profesních partnerů, zvýšila účinnost hospitační
činnosti. Některé nedostatky však v menší části vyučovacích hodin přetrvávají (absence
využívání aktivizujících výukových metod a didaktických závěrů vyučovacích hodin).
Systematická spolupráce s profesními partnery, např. vysoké školy, zaměstnavatelé, banky,
pojišťovny, profesní asociace, zajišťuje sepětí teoretické výuky s praxí, inovaci obsahu
učiva, rozvoj odborných dovedností žáků a jejich následné profesní uplatnění. Činnost školy
pozitivně ovlivňuje konstruktivní spolupráce se zřizovatelem. Zákonní zástupci žáků se do
chodu školy zapojují prostřednictvím spolku rodičů a spoluúčastí při organizování či
finančním zabezpečení školních a mimoškolních aktivit. Propracovaný způsob prezentace
školy na veřejnosti zahrnuje mj. charitativní aktivity žáků, dny otevřených dveří, užší
spolupráci se středními školami, pro které organizuje odborné soutěže a pravidelnou aktivní
účast na mezinárodním veletrhu fiktivních firem. Participace žáků na dění ve škole
je umožněna prostřednictvím studentské samosprávy a jejich účastí při organizaci školních
i mimoškolních aktivit (školní ples, školní akademie).
Organizační struktura odpovídá velikosti školy. Ředitelka účelně delegovala kompetence na
své dva zástupce, na předsedy předmětových komisí i další pedagogické pracovníky.
Stanovení transparentních pravidel a jasně vymezených úkolů přispívá k optimálnímu
fungování školy. K plynulému přenosu informací mezi jednotlivými aktéry vzdělává ní
napomáhá elektronický informační systém a využívání výukové platformy. Základním
poradním orgánem ředitelky je pedagogická rada. Pedagogové v předmětových komisíc h
efektivně spolupracují s vedením školy především v oblasti evaluace vzdělávací činnosti,



                                            2/8
výsledků vzdělávání, sjednocování kritérií hodnocení, naplňování ŠVP, při zajišťová ní
odborných soutěží a dalších akcích.
Efektivitu řízení zvyšují uplatňované nástroje kontroly a pravidelné evaluační aktivity,
jejichž prostřednictvím vedení školy vyhodnocuje úroveň vzdělávání a kvalitu práce
pedagogů ve výuce. Ze závěrů četné hospitační činnosti vedení školy vyplývají konkrétní
doporučení v oblasti aktivizačních metod a forem výuky, které vyučující v průběhu
vzdělávání většinou respektují a uplatňují. Z přímého pozorování v průběhu inspekční
činnosti vyplynulo, že v menší části teoretické výuky chybělo efektivní časové a organizač ní
rozvržení činností a prostor pro efektivní shrnutí a fixaci poznatků, sebereflexi žáků či
vzájemné žákovské hodnocení.
Vzdělávání k termínu inspekční činnosti zajišťovalo 47 plně kvalifikovaných pedagogickýc h
pracovníků včetně jedné asistentky pedagoga. Převaha zkušených a odborně
kvalifikovaných pedagogů zajišťuje kontinuitu vzdělávání. Učitelé mj. vytvářejí učební
texty pro žáky a poskytují podporu nově začínajícím nebo nastupujícím pedagogům. Další
vzdělávání pedagogických pracovníků (dále „DVPP“) probíhá plánovaně, vychází z potřeb
školy i individuálního zájmu vyučujících a je zaměřeno mj. na prohlubování odbornosti,
prevenci a bezpečnost ve škole, využití umělé inteligence ve výuce, pedagogickou
diagnostiku a komunikaci. Z hospitační činnosti inspekčního týmu a rozhovorů
s vyučujícími je zřejmá potřeba zacílení DVPP i na oblast formativního hodnocení žáků
a využívání didaktických závěrů ve výuce. Ředitelka klade potřebný důraz na svůj profesní
růst.
Efektivní vícezdrojové financování vytváří kvalitní podmínky pro naplňování vzdělávac íc h
programů a zajištění plynulého chodu školy. Ředitelka pravidelně vyhodnocuje stav
materiálně technického zázemí a v souladu s profilací školy a udržením nastavených trendů
ve vyučování jej systematicky obnovuje a dovybavuje didaktickými pomůckami, výpočetní
technikou a specializovanými softwary. Realizované rekonstrukce a úpravy v posledních
letech přispěly k dalšímu rozvoji školy a vytvoření kvalitních podmínek pro výuku. Škola
disponuje dostatečným počtem kmenových a odborných učeben, přírodovědnou laboratoří,
multifunkčním polytechnickým hnízdem. Žáci využívají knihovnu a relaxační zóny po celé
škole. K zajištění výuky tělesné výchovy škola využívá dvě vlastní tělocvičny, posilovnu
a víceúčelové hřiště ve vnitrobloku. Školní zahrada prochází rekonstrukcí. Školní stravování
je smluvně zabezpečeno ve školní jídelně externí firmou. Důraz na dodržování pravidel,
čipový systém a celodenní provoz recepce napomáhá k bezpečnému prostředí.


                          Hodnocení průběhu vzdělávání
K realizaci odborného vzdělávání a zvládnutí jeho nároků efektivně napomáhá promyšle ná
organizace vzdělávání a účelné využití disponibilní časové dotace s ohledem na zaměření
žáků, např. dělené hodiny nejen hlavních předmětů. Rozvoj studijních předpokladů žáků je
zajištěn efektivní nabídkou cizích jazyků a propracovanou koncepcí povinně volitelnýc h
předmětů a seminářů s rozšiřujícím učivem podporující žáky s hlubším zájmem o daný obor
či předmět.
Sledovaná výuka splňovala požadavky odborného vzdělávání. Ve všech hospitovanýc h
hodinách žáci respektovali dohodnutá pravidla práce a komunikace a byli velmi ukáznění.
Pojetí výuky částečně ovlivňovala určitá míra profesní autonomie učitelů a množství jejich
pedagogických zkušeností, např. osvědčené didaktické postupy, zavedený výukový styl.
Žáci zpravidla prokazovali odpovídající úroveň znalostí a vědomostí, jejich zájem o obor se



                                            3/8
projevoval právě v oblasti jazykových či odborných dovedností podle jejich studijního
zaměření.
Většina hospitovaných hodin dosahovala očekávané úrovně. Ve sledovaných hodinách
převažovala frontální forma výuky s řízených rozhovorem. Zdařilé vyučovací hodiny se
vyznačovaly vyšší metodickou propracovaností a účelností didaktických postupů, což se
projevovalo větším zapojením žáků do výuky. Stanovené vzdělávací strategie obvykle svou
náročností odpovídaly věku i schopnostem žáků a ve vyšších ročnících směřovaly
k efektivní přípravě k maturitní zkoušce. Převážná část hospitované výuky cizích jazyků se
vyznačovala promyšlenou strukturou s obvykle efektivně využitým časovým prostorem.
Vyučující dbali na průběžné střídání činností, v dostatečné míře uplatňovali aktivizač n í
a kooperativní formy (skupinová práce, práce ve dvojicích). Vyučování probíhalo v cílovém
jazyce. Důraz byl kladen na rovnoměrný rozvoj všech jazykových dovedností s využitím
různých zdrojů informací. Propojování probíraných témat s jejich využitím v reálné
komunikační situaci podpořilo aktivní užití slovní zásoby i vzájemnou interakci žáků.
Ve sledovaných hodinách českého jazyka a literatury byly vhodně rozvíjeny čtenářské
strategie. Žáci byli při práci s literárním textem vedeni k argumentaci, vyjádření vlastního
názoru, k propojování souvislostí a využití reálných příkladů. V části sledovaných hodin
matematiky byla výuka efektivně podpořena vhodnou volbou didaktických a metodickýc h
prvků, bylo postupováno od jednoduššího učiva ke složitějšímu, zvolený postup napomáhal
rozvoji logického myšlení a samostatného uvažování žáků. Práce s chybou podporovala
aktivní proces učení žáků.
V odborném vzdělávání učitelé cíleně propojovali učivo v širších souvislostech a vedli žáky
k pochopení vzájemných vztahů, k logickému uvažování, k cílené přípravě na profilovo u
maturitní zkoušku (dále „MZ“). Žáci prokazovali dobrou úroveň vyjadřovacích schopností,
používali správnou odbornou terminologii, projevovali schopnost uplatnit probírané jevy
v příkladech z reálného života. V účetnictví efektivně pracovali s odborným účetním
softwarem, na požadované úrovni řešili souvislé účetní příklady ze školní Sbírky příkladů.
V hospitovaných hodinách předmětů rozšiřujících praktické odborné kompetence žáků
(Fiktivní firma, Podnikatelská praxe) se žáci mj. aktivně připravovali na účast
na mezinárodním veletrhu fiktivních firem. Při práci s výpočetní technikou dominova la
samostatná práce žáků, učitelé využili žákovských prezentací. V odborném vzdělává ní
vyučující poskytovali žákům průběžnou hodnotící zpětnou vazbu využitelnou při jejich
dalším učení.
Účinnost menší části hospitovaných hodin teoretického vyučování snižovaly některé
metodické a didaktické nedostatky. Uplatňovaná škála metod a forem výuky byla ojediněle
v některých hodinách málo pestrá, což se projevovalo jednotvárností a nižší dynamiko u
vyučovací hodiny i nerovnoměrným zapojením žáků do výuky. Vyučující vytvářeli v menší
míře prostor pro vyhledávání informací z různých zdrojů a pro souvislejší vyjadřování žáků,
jež by napomohlo k formulaci vlastního názoru, k rozvoji jejich kritického myšle ní
a komunikativních dovedností. Všichni žáci plnili převážně stejné typy úloh bez odlišné
míry obtížnosti, gradované úkoly nebyly využity. Učitelé se často obraceli ke třídě jako celku
a reagovali zejména na podněty spolupracujících žáků. Poskytovaná zpětná vazba tak nebyla
pro všechny žáky dostatečná a využitelná k dalšímu procesu učení. Žáci byli jen zřídka
vedeni k objektivnímu posouzení kvality práce svých vrstevníků a k sebereflexi vlastního
výkonu. V závěru těchto vyučovacích hodin nebyl rovněž vytvořen prostor pro vyhodnoce ní
splnění vzdělávacího cíle.
Všestranný rozvoj osobnosti žáka je podporován aktivitami navazujícími na ŠVP (odborné
přednášky a exkurze, projekty, olympiády a soutěže napříč všemi oblastmi vzdělává ní,



                                             4/8
charitativní akce aj.). Znalost cizích jazyků a komunikační dovednosti si žáci prohlubují při
zahraničních pobytech a výjezdech či aktivní účastí v mezinárodních projektech.


                          Hodnocení výsledků vzdělávání
Možnost výběru z dostatečného množství uchazečů se pozitivně promítá ve výsledcíc h
vzdělávání žáků, které jsou pravidelně vyhodnocovány na jednáních pedagogické rady
a předmětových komisí. K zjišťování dosažené úrovně vědomostí a znalostí žáků škola
používá standardní nástroje, např. písemné a ústní zkoušení, vstupní srovnávací testy
z českého jazyka a matematiky, hodnocení odborných praxí. Připravenost žáků k MZ je
průběžně ověřována prostřednictvím srovnávacích testů z účetnictví, českého jazyka
a v maturitních ročnících maturitou nanečisto. K objektivnímu porovnání vzdělávac íc h
výsledků se škola příležitostně zapojuje i do externího testování, např. ve výběrovém
testování ČŠI ve školním roce 2022/2023 dosáhli žáci 1. ročníku v moderních dějinách
nadprůměrného výsledku a ve 2. ročníku ve čtenářské gramotnosti výborného.
Školní poradenské pracoviště poskytuje žákům komplexní psychologickou, preventivní
a inkluzivní péči. Školní poradenský tým, jehož činnost koordinuje ředitelka, úzce
spolupracuje s třídními učiteli i ostatními pedagogy a nadstandardně i s externí školní
psycholožkou. Ta poskytuje pedagogům výraznou metodickou pomoc pro práci se žáky se
SVP. Průběžně realizované adaptační a preventivní aktivity prolínají celým vzdělávac ím
cyklem, např. adaptační aktivity a pobyty, sportovní kurzy, tematické programy, a přispívají
tak ke zvládnutí nároků středoškolského vzdělávání, k utváření pozitivních třídních vazeb
a k včasnému podchycení vzdělávacích problémů nebo rizikových projevů chování.
Ojedinělé případy rizikových projevů chování jsou řešeny v souladu se stanovenými
pravidly, individuálně výchovnými komisemi ve spolupráci s třídními učiteli a zákonnými
zástupci. Kázeňská opatření jsou udělována v souladu se školním řádem. Dostatečná
pozornost je věnována motivačnímu hodnocení žáků prostřednictvím udělování pochval,
případně věcných darů.
Školní poradenský tým průběžně identifikuje individuální potřeby žáků se SVP (zhruba 7 %
všech žáků), OMJ (6 % všech žáků, většinou bez jazykové bariéry) i ohrožených školním
neúspěchem. Pedagogičtí pracovníci jsou dostatečně informováni o nastavenýc h
podpůrných opatřeních jednotlivých žáků. Podpora těmto žákům se odvíjí na základě vlastní
diagnostiky či v souladu s doporučením školského poradenského zařízení, např.
pedagogická intervence, individualizace vzdělávacích strategií žáků s dlouhodobými
zdravotními problémy, individuální vzdělávací plány, úprava podmínek při ukončování
studia. Z podrobnější analýzy výsledků vzdělávání žáků se SVP i OMJ v prvním pololetí
školního roku 2024/2025 je zřejmé, že uplatňované mechanismy jsou převážně funkční,
evidovaní žáci prospěli se srovnatelným studijním průměrem jako žáci dané třídy. Při
předcházení školnímu neúspěchu žáků jsou uplatňovány obvyklé podpůrné postupy, např.
individuální konzultace, možnost využívání elektronických výukových materiálů, struktura
seminářů. Škola vytváří vhodné podmínky i pro studium žáků nadaných. K osvědčeným
krokům patří zejména vzdělávání aktivních sportovců podle individuálních plánů
upravujících organizaci výuky (90 žáků).
Od poslední inspekční činnosti došlo ke zlepšení výsledků vzdělávání žáků v průběhu i při
ukončování vzdělávání. Výsledky žáků jsou stabilní, zvýšil se podíl žáků prospívajíc íc h
s vyznamenáním na zhruba 16 %, přičemž mírně lepších výsledků dosahovali žáci oboru
Ekonomické lyceum. Neprospívají pouze jednotlivci. Pozitivním zjištěním je, že škola
dosahuje ke 30. 6. ustáleného podílu žáků s uzavřenou klasifikací (97 %), došlo ke snížení


                                            5/8
průměrného počtu hodin absence na žáka a odstranění neomluvené absence na žáka téměř
na nulovou hodnotu.
Výsledky žáků při ukončování vzdělávání vesměs korespondují s jejich hodnocením
v průběhu studia. Ve sledovaném období posledních tří školních let se zvýšila úspěšnost
žáků u MZ, ale úspěšnost žáků v dílčích zkouškách společné části maturitní zkoušky (český
a anglický jazyk) je buď stejná, nebo mírně nižší, u matematiky výrazněji nižší, než je
průměrná úspěšnost žáků daného oboru v celorepublikovém srovnání. Lepších výsledků
dosahují žáci Ekonomického lycea, kteří se v jazycích dostávají na úroveň průměrné
úspěšnosti žáků daného oboru v celorepublikovém srovnání. Ve sledovaném období výrazně
vzrostl, až na 45 %, podíl žáků uplatňujících v profilové části zkoušky jazykové certifikáty.
Ve společné i profilové části MZ neprospívají pouze jednotlivci. Z analýzy výsledků
vzdělávání také vyplývá, že ve školním roce 2023/2024 ukončilo řádný cyklus vzdělává ní
89 % žáků oboru Obchodní akademie a 100 % žáků oboru Ekonomické lyceum.
Škola podporuje účast žáků v odborně zaměřených soutěžích a projektech a umožňuje tak
rozvoj jejich nadání. Úspěšné naplňování profilu absolventa a úroveň osvojených
praktických kompetencí žáků dokládá i kvalitní úroveň jejich praktické maturitní zkoušky
s obhajobou.
Kariérové poradenství je promyšleně věnováno dalšímu profesnímu či studijnímu směřování
žáků. Většina žáků po absolvování studia pokračuje v dalším studiu na vysokých školách,
vyšších odborných školách. Zhruba čtvrtina žáků nachází okamžitě uplatnění na trhu práce
doma i v zahraničí.


                                         Závěry
Vývoj školy
Od posledního inspekčního hodnocení přijala ředitelka opatření k zásadním nedostatkům
a postupně realizuje stanovené záměry směřující ke zvyšování kvality poskytovaného
vzdělávání. Vedení školy systematicky zvyšuje úroveň materiálně-technického zázemí
školy. Vzrostl počet žáků. Jednotlivá zaměření oborů a spolupráce se sociálními partnery
vhodně rozvíjí studijní předpoklady žáků.
Silné stránky
– propojení teoretické výuky s praxí, účinná podpora profilace žáků prostřednictvím široké
  nabídky volitelných předmětů a seminářů (1.2)
– velmi dobrá spolupráce s vnějšími partnery podporuje profesní uplatnitelnost absolventů
  na trhu práce (1.5)
– stabilizovaný, odborně kvalifikovaný pedagogický sbor (3.1)
– aktivní přístup ředitelky k rozšiřování a zkvalitňování materiálně technických podmínek
  pro kvalitní naplňování profilu absolventa (2.4)
– zapojení školy do projektů a soutěží na podporu jazykových a odborných kompetencí
  a osobnostního rozvoje žáků (6.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz




                                            6/8
Slabé stránky (oblasti ke zlepšení)
– nižší míra zařazování kooperativních forem práce, aktivizujících výukových metod
  a práce s informačními zdroji v části výuky dostatečně nepodporuje zapojení všech žáků
  do procesu učení (4.2)
– méně časté využívání příležitostí k vzájemnému kriteriálnímu hodnocení a sebereflexi
  žáků k získávání efektivní zpětné vazby o míře zvládnutí učiva nebo vyhodnocení splnění
  vzdělávacího cíle (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– zařazovat častěji aktivizující výukové metody a formy včetně kooperace žáků,
  podporovat kritické myšlení žáků i jejich souvislý mluvený projev, systematick y
  zapojovat žáky do evaluačních aktivit
– častěji zařazovat práci s různými informačními zdroji včetně jejich samostatného
  kritického vyhodnocování žáky


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
1. Koncepce dalšího rozvoje příspěvkové organizace Obchodní akademie, Praha 3,
   Kubelíkova 37 na období 2023–2029
2. Školní vzdělávací programy pro střední vzdělávání, platné k termínu inspekční činnosti
3. Školní řád, platný k termínu inspekční činnosti
4. Rozvrh vyučovacích hodin, školní rok 2024/2025, platný k termínu inspekční činnosti
5. Záznamy z jednání pedagogické rady vedené ve školních letech 2023/2024 a 2024/2025
   k termínu inspekční činnosti
6. Třídní knihy vedené ve školních letech 2023/2024 a 2024/2025 k termínu inspekční
   činnosti
7. Školní matrika vedená k termínu inspekční činnosti
8. Výběr personální dokumentace pedagogických pracovníků vedené k termínu inspekční
   činnosti
9. Kniha evidence úrazů vedená k termínu inspekční činnosti




                                            7/8
10. Portfolio výchovného poradenství a prevence rizikového        chování žáků, vedené
    ve školním roce 2024/2025 k termínu inspekční činnosti
11. Výroční zpráva školy za školní rok 2023/2024



                                        Poučení
 Podle § 174 odst. 11 školského zákona může ředitelka školy podat připomínky
 k obsahu inspekční zprávy České školní inspekci, a to do 14 dnů po jejím převzetí.
 Případné připomínky zašlete prostřednictvím datové schránky (g7zais9), a to k rukám
 ředitele inspektorátu.
 Inspekční zprávu společně s připomínkami a stanoviskem České školní inspekce
 k jejich obsahu zasílá Česká školní inspekce zřizovateli a školské radě. Inspekční
 zpráva včetně připomínek je veřejná a je uložena po dobu 10 let ve škole nebo školském
 zařízení, jichž se týká, a v místně příslušném inspektorátu České školní inspekce.
 Zároveň je inspekční zpráva zveřejněna na webových stránkách České školní inspekce
 a v informačním systému InspIS PORTÁL.


 Složení inspekčního týmu a datum vyhotovení inspekční zprávy

  Ing. Stanislava Grundová, školní inspektorka, vedoucí inspekčního týmu
  Mgr. Ivana Kučerová, školní inspektorka
  Ing. Stanislav Paris, školní inspektor
  PhDr. Karel Vratišovský, přizvaná osoba
  Bc. Šárka Snížková, kontrolní pracovnice
 18. 3. 2025




                                           8/8
