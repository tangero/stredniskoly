                                  Česká školní inspekce
                                Moravskoslezský inspektorát
______________________________________________________________________________________________________ ______




                         IN S P E K Č N Í ZP R ÁVA
                                           Čj. ČŠIT-35/23-T


Název                                Střední škola teleinformatiky, Ostrava,
                                     příspěvková organizace
Sídlo                                Opavská 1119, 708 00 Ostrava-Poruba
E-mail                               sekretariat@teleinformatika.eu
IČO                                  00845329
Identifikátor                        600017656
Právní forma                         příspěvková organizace
Zastupující                          Ing. Pavel Zubek
Zřizovatel                           Moravskoslezský kraj
Místo inspekční činnosti             Opavská 1119, 708 00 Ostrava-Poruba
Inspekční činnost na místě           9. 1. 2023 − 12. 1. 2023


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                   Charakteristika
Střední škola teleinformatiky, Ostrava, příspěvková organizace, (dále „škola“) vykonává
činnost střední školy, školní jídelny a domova mládeže. Poskytuje vzdělávání ve dvou
oborech vzdělání s maturitní zkouškou: 26-45-M/01 Informační a komunikační technolo gie,
18-20-M/01 Informační technologie.
Ve školním roce 2022/2023 se ve škole vzdělávalo 428 žáků v 16 třídách. Počet žáků se od
poslední inspekční činnosti zvýšil o 36 %. Škola identifikovala 27 žáků se speciálními
vzdělávacími potřebami, kterým byla poskytována podpůrná opatření v rozsahu 1. – 4.
stupně.
V domově mládeže bylo ubytovaných 109 žáků, organizačně začleněných do 4 výchovnýc h
skupin.


                         Hodnocení podmínek vzdělávání
Škola má vypracovanou koncepci dalšího rozvoje, která v jednotlivých oblastech výchovně
vzdělávacího procesu stanovuje srozumitelné cíle, které jsou v souladu se zásadami
vzdělávání a s přípravou žáků na jejich uplatnění v praxi a v dalším vzdělává ní.
Na vypracovanou koncepci smysluplně navazují dílčí dokumenty pro daný školní rok,
ve kterých jsou podrobně rozpracovány kroky vedoucí ke stanoveným cílům. Škola o svých
záměrech aktivně komunikuje s pedagogy a případné připomínky či podněty účelně
zapracovává do svých strategických dokumentů. Školní vzdělávací programy reagují na
aktuální změny vycházející z potřeb školy i z podnětů ze strany spolupracujících sociálníc h
partnerů (firem), vedoucí k širšímu uplatnění absolventů v dalším vzdělávání i praktickém
životě.
Stanovená pravidla a mechanismy k organizaci vlastní činnosti školy reflektují podněty
pedagogů i ostatních aktérů vzdělávání. Vedení školy kontroluje stav v důležitých oblastech
vzdělávání žáků, nastavuje opatření vedoucí k jeho zkvalitnění a tato pravidelně
vyhodnocuje. Příležitosti ke zlepšení byly spatřovány v práci s nadanými žáky a žáky se
zvýšeným zájmem o obor. Do systému řízení byly zapojeny i všechny předmětové komise.
Ze strany vedení školy je jejich činnosti věnována velká pozornost. Předsedové jednotlivýc h
předmětových komisí se dle potřeby setkávají s vedením školy a konzultují své záměry a
také zjištění v souladu s celkovou koncepcí rozvoje školy a plnění školních vzdělávac íc h
programů. Žáci školy se zapojují do činnosti školy prostřednictvím žákovského parlamentu.
Ve škole pracuje stabilní tým pedagogů, jehož složení umožňuje plnit záměry a cíle
deklarované ve školních vzdělávacích programech. Velká pozornost je věnována
osobnostnímu rozvoji učitelů. Pedagogové se zúčastňovali vzdělávacích aktivit zaměřenýc h
především na svůj odborný profesní rozvoj, oblast formativního hodnocení, aktivizaci žáků
a prevenci sociálně patologických jevů, což bylo v praxi efektivně využíváno a získané
poznatky byly ve vysoké míře účelně aplikovány v průběhu vzdělávání.
Materiálně technické podmínky školy jsou již dlouhodobě na vysoké úrovni. Finanční
prostředky z investičních i neinvestičních zdrojů získaných nad rámec běžného rozpočtu
a aktivní zapojení do projektů byly účelně využity k dalšímu zvýšení úrovně odborného
vzdělávání. Výuka probíhá ve standardně vybavených učebnách pro všeobecné a odborné
předměty, jazykových učebnách, laboratořích pro elektrotechnická měření, pro optické
kabely, pro telekomunikace, učebnách informačních technologií s neomezeným přístupem
k internetu a mediálních učebnách. Jako jediná škola v Moravskoslezském kraji disponuje
učebnou kybernetické bezpečnosti.


                                            2/9
Součástí školy je informační centrum, ekologický koutek a přednášková místnost pro
školního metodika prevence. Žáci školy mají pro výuku i mimoškolní aktivity k dispozic i
dvě tělocvičny, tenisové kurty a volejbalové hřiště.
Škola zajišťuje bezpečné prostředí pro vzdělávání. Zásady bezpečnosti zahrnula do školních
řádů, vnitřních řádů, provozních řádů odborných učeben. Z předložené dokumentace
i fyzickou prohlídkou prostor bylo zjištěno, že škola průběžně vytváří podmínky pro fyzické
i psychické bezpečí žáků.
Školní stravování je zabezpečeno ve vlastní školní jídelně, která se nachází v budově školy
a zajišťuje i celodenní stravování pro žáky ubytované v domově mládeže. Při sestavování
jídelních lístků používá nastavený trend pestré a nutričně vyvážené stravy v souladu se
zásadami zdravé výživy a s ohledem na plnění výživových norem pro školní stravování.
Škola nabízí žákům ubytování ve vlastním domově mládeže, který poskytuje standardní
ubytování i dostatečné kvalitní zázemí pro využití volného času v rámci školního
vzdělávacího programu. Jednotliví vychovatelé spolupracují, vyměňují si zkušenosti
a náměty pro další činnost.


                          Hodnocení průběhu vzdělávání
Průběh vzdělávání byl sledován v obou vyučovaných oborech vzdělávání ve všeobecně
vzdělávacích, odborných předmětech i praktickém vyučování. Sledovaná výuka byla vedena
v přátelské pracovní atmosféře založené na vzájemném respektu a žáci pracovali podle
zavedených pravidel. Výrazným rysem hospitovaných hodin bylo zaujetí pedagogů pro daný
předmět, které žákům poskytuje vysokou motivaci ke studiu. Ve výuce byly využívá ny
inovativní metody výuky, učitelé poskytovali žákům zpětnou vazbu využitelnou pro další
učení, respektovali doporučení určená žákům se speciálními vzdělávacími potřebami.
V menší míře prováděli zhodnocení výuky vzhledem k dosažení vzdělávacích cílů. Málo
prostoru bylo věnováno diferenciaci směrem k žákům nadaným a žákům se zvýšeným
zájmem o obor.
V hospitovaných hodinách českého jazyka byly rozvíjeny řečové dovednosti a procvičovány
či upevňovány nabyté vědomosti. Vyučující kladli důraz na používání spisovného českého
jazyka, vedli žáky k samostatnému projevu a obsahově správným formulacím. V novém
učivu se věnovali dalšímu rozvíjení klíčových kompetencí. Čtenářská gramotnost byla
prohlubována především v rámci rozboru úryvků literárních děl, ale také při práci s učebním
textem. Žáci pracovali samostatně a ve dvojicích.
Sledovaná výuka anglického jazyka rovnoměrně rozvíjela receptivní i produktivní
dovednosti žáků, bylo vytvářeno podnětné jazykové prostředí. Vzdělávání směřovalo
k aktivnímu praktickému používání jazyka. Gramatické jevy i slovní zásobu si žáci účinně
upevňovali ve vlastních větách a příkladech. Žáci byli vedeni k samostatnému vyhledá vá ní
informací v psaném i poslechovém textu, v menší míře byly vytvářeny situace a příležitos ti
pro spontánní reakce žáků a delší souvislé řečové projevy.
V hodinách matematiky byli žáci vedeni k logickému uvažování, zdůvodňování svých
tvrzení a vyvození závěrů v předložených úlohách. Vyskytovala se i kooperace mezi žáky,
efektivní práce s chybou a vzájemné učení. Vyučující jasně stanovili cíl hodiny a použité
metody vedly k jeho naplnění, avšak pouze ojediněle jej v závěru hodin společně s žáky
vyhodnotili vzhledem k jejich učení.
Hospitovaná výuka dějepisu a základů společenských věd se vyznačovala vysokou motivac í
žáků a průběžnou zpětnou vazbou ze strany učitelů. Byly zařazovány aktivity, které


                                            3/9
podněcovaly ke kritickému myšlení a k vytváření názorových postojů. V hodinách dějepisu
byly historické události probírány v kontextu se současným děním, což žákům umožnilo
uvědomovat si dějinnou souvislost mezi minulostí a přítomností.
Tělesná výchova rozvíjela fyzickou zdatnost žáků s důrazem na zdravý životní styl.
Vytrvalostní aktivity byly vhodně proloženy kolektivní hrou, která zatraktivnila výuku pro
žáky. Bylo dbáno na dodržení pravidel hry i bezpečnosti.
Ve sledovaných hodinách odborných předmětů vládlo příznivé pracovní klima, založené
na přirozené autoritě vyučujících a jejich empatickém přístupu k žákům. Zvolené postupy
a metody výuky, formy práce a procvičované úlohy podporovaly dosažení vzdělávacího cíle.
Učitelé pracovali s žáky celého spektra nadání a potřeb. Čas vyučovacích hodin byl účelně
využit. Výuka byla pro žáky motivující a byla propojena s běžnými situacemi ze života. Žáci
dovedli pracovat s informacemi poskytnutými vyučujícími a obratně pracovali
s vědomostmi získanými v předchozích hodinách. Pro upevnění učiva a jeho propojení
s odbornou praxí vyučující účelně využívali názorné pomůcky i přístrojovou techniku.
Učitelé žáky seznamovali se vzdělávacími cíli, v menší míře však ověřovali, zda jim
porozuměli. Obsahově náročná odborná výuka je studentům podávána v logickýc h
souvislostech a přibližována názornými příklady. Výklad učiva byl veden jasně
a srozumitelně, nové pojmy byly zařazovány do již známých souvislostí. Důraz byl kladen
zejména na užívání odborné terminologie, na využívání dosud nabytých vědomostí
a dovedností při aplikaci nového učiva, účelně byly uplatňovány mezipředmětové vztahy
včetně propojení teorie s praxí. Ve vysoké míře byla práce přenesena na samostatnou činnost
žáků. Výsledky žáků slouží jako součást portfolia, které si žáci vytvářejí pro budoucí
zaměstnavatele. U většiny žáků byla patrná samostatnost při práci zejména s výpočetní
technikou a zvládnutí pracovních operací.
Výuka praktického vyučování probíhala v odborných učebnách školy. Praktické vyučová ní
vhodně navazovalo na teoretické předměty, vycházelo z očekávaných dovedností
uvedených ve školním vzdělávacím programu, seznamovalo žáky s moderními
technologiemi a cíleně rozvíjelo jejich pracovní postoje i odpovídající klíčové kompetence.
Žáci zodpovědně plnili stanovené úkoly, respektovali nastavená pravidla včetně dodržování
zásad bezpečnosti práce a dokázali cíleně diskutovat k zadaným úkolům. Převážně pracovali
se zájmem, dobře se orientovali v zadávací dokumentaci a byli průběžně hodnoceni v dílčích
činnostech i v rámci svého pokroku.
Škola cíleně spolupracuje s důležitými sociálními partnery zajištujícími rozvoj teoretických
znalostí a praktických dovedností žáků a studentů.
Péče o žáky se speciálními vzdělávacími potřebami spočívá ve včasné identifik ac i
individuálních vzdělávacích potřeb, pravidelné spolupráci se školskými poradenskými
zařízeními a zejména v realizaci doporučených podpůrných opatření. Na základě zpětné
vazby získané od pedagogů jsou přijímána konkrétní opatření zvyšující účinnost podpory.
Výchovně vzdělávací činnost domova mládeže navazuje na výchovně vzdělávací činnost
školy. Nabízené volnočasové aktivity vhodně doplňují vzdělávací nabídku školy formou
odpočinkových, rekreačních, zájmových a sportovních činností. Ubytovaní žáci mají
dostatek prostoru k přípravě na vyučování i k osobnímu volnu.


                          Hodnocení výsledků vzdělávání
Škola průběžně sleduje individuální výsledky vzdělávání žáků. Pro ověřování jejich dílčích
znalostí a dovedností využívá standardní interní hodnotící nástroje, míru dosažených


                                            4/9
kompetencí ověřuje také částečně externími nástroji (např. testování žáků 1. a 3. ročníků).
Výsledky vzdělávání pedagogové analyzují v jednáních pedagogických rad, částečně se jimi
zabývají v předmětových komisích. Evidují je v elektronickém informačním systému, který
je dostupný učitelům, žákům i jejich zákonným zástupcům. K dosahovaným výsledkům
přijímají opatření vedoucí ke zlepšení, které průběžně vyhodnocují. Dalším zdrojem
informací o prospěchu a chování žáků jsou pro jejich zákonné zástupce třídní schůzky,
případně individuální konzultace. Dosahované skupinové i individuální výsledky žáků škola
průběžně sleduje, srovnává úspěšnost ročníkovou s úspěšností u maturitních zkoušek,
přijímá opatření k jejich zlepšování a vyhodnocuje jejich účinnost. Od předchozí inspekční
činnosti v roce 2016 došlo ke zlepšení průběžných výsledků vzdělávání i výsledků
maturitních zkoušek.
Ve školním roce 2021/2022 prospělo s vyznamenáním 75 žáků, prospělo 333 žáků
a neprospělo 5 žáků (tzn. podíl neprospívajících žáků je 1,18 %). Žáci neprospívají zejména
z matematiky, což se škola snaží eliminovat nabídkou doučování, dělením hodin matematik y
a nabídkou individuálních konzultací. Individuální konzultace jsou žákům nabízeny ze všech
vyučovacích předmětů. Odchody žáků ze školy v průběhu vzdělávání jsou pouze ojedinělé
a pohybují se v řádu jednotek. Dle analýzy vedení se jedná zejména o žáky s nevhodně
zvoleným oborem vzdělávání, výjimečně o žáky neprospívající. Vedení školy ve spolupráci
s předmětovými komisemi a jednotlivými učiteli se snaží žáky ohrožené školní neúspěšností
identifikovat a nabízet jim účinnou pomoc.
Z analýzy výsledků maturitních zkoušek vyplývá, že v profilové zkoušce jsou žáci oboru
Informační technologie dlouhodobě úspěšní, ve společné části maturitní zkoušky jsou
neúspěšní pouze ojediněle. Ve školním roce 2021/2022 bylo přihlášeno k maturitní zkoušce
v oboru Informační technologie 57 žáků a všichni žáci úspěšně ukončili vzdělávání složením
maturitní zkoušky, což představuje 100% úspěšnost. V oboru Informační a komunikač ní
technologie bylo přihlášeno 46 žáků a studium úspěšně ukončilo složením maturit ní zkoušky
40 žáků (dva žáci neukončili úspěšně 4. ročník, jeden žák neuspěl ve společné části maturitní
zkoušky a tři žáci v profilové části maturitní zkoušky), což představuje 87% úspěšnost.
Výsledky maturitních zkoušek jsou analyzovány v předmětových komisích, které přijíma jí
opatření zejména nabídkou individuální podpory, dělením hodin, individuálními
konzultacemi.
Ve škole působí školní poradenské pracoviště ve složení dva výchovní poradci, jeden
metodik prevence a kariérový poradce. Dlouhodobě uplatňovaná preventivní strategie školy
účelně působí na předcházení rizikových jevů v chování a jednání žáků. Škola aktivně
pomáhá vytvářet pozitivní klima a dobré vztahy v nových třídních kolektivech a efektivně
předcházela možným obtížím při přechodu žáků ze základního na střední vzdělávání.
Chování žáků je sledováno průběžně, škola oceňuje úspěchy žáků (zejména při reprezentaci
školy, za aktivní přístup ke vzdělávání apod.) a přijímá opatření k posílení kázně při neplnění
povinností stanovených školním řádem (např. v souvislosti s pozdním omlouváním absence,
nebo při případné neomluvené absenci). Zaznamenané projevy problémového chování žáků
jsou důsledně řešeny ve spolupráci se žáky samotnými, příp. s jejich zákonnými zástupci.
Snížená známka z chování byla udělena minimu žáků, a to za neomluvenou absenci.
Škola cíleně vytvářela velmi dobré podmínky pro spolupráci s partnery ve prospěch žáků
a vzhledem ke svému zaměření udržuje a rozvíjí kontakty se sociálními partnery obdobně
oborově zaměřenými. Požadavky sociálních partnerů se smysluplně zapracovávají do výuky
odborných předmětů a praktické výuky. Žákům jsou tak vytvářeny vhodné příležitosti pro
seznamování se s běžným provozem a úkoly, které plní zaměstnanci firem daných
odborností. Příkladná je spolupráce se základními školami s cílem intenzivněji propagovat


                                             5/9
nabízené obory vzdělávání s maturitní zkouškou. Mezi hlavní aktivity spolupráce v této
oblasti patří realizace kroužků pro žáky základních škol.
Škola vhodnými formami a v náležitém rozsahu informovala veřejnost i uchazeče o studiu
vyučovaných oborů vzdělání, podmínkách studia, organizaci přijímacího řízení a kritériíc h
přijetí. Své aktivity prezentuje na dnech otevřených dveří, účastnila se rovněž online
prezentace středních škol, které byly organizovány Moravskoslezským krajem.
S úspěchem škola realizuje projekty v rámci dotačního titulu Erasmus+. Projekt Erasmus+
umožnil ve školním roce 2021/2022 výjezd 24 žáků na odborné stáže na pracoviště v Polsku
a Slovensku. V rámci projektu Junior Achievement vedou žáci školní klub s občerstvením.
Škola nabízí žákům velké množství kroužků týkajících se zvyšování jejich odborných
dovedností (např. ARDUINO – základy práce s MCU, 3D tisk, Java Foundations, Oracle
academy). Ve škole jsou rozvíjeny také fyzické dovednosti žáků ve sportovních kroužcích.
V rámci projektu OKAP II jsou nabízeny kroužky i pro žáky základních škol, např. (kroužek
AutoCAD, 3D tisku, Arduino a IoT, programování android aplikací, pokročilého
programování počítačových her, kroužek komunikačních a prezentačních dovedností,
matematický kroužek s názvem „S matematikou k dalším úspěchům“, čtenářský kroužek
anglického jazyka, konverzační kroužek anglického jazyka, Reading Club a žákovský
studijní klub).
Žáci již 15. rokem vydávají školní časopis TELEPIS. Časopis je informačně-zába vným
zpravodajem pro žáky školy.
Ve školním roce 2022/2023 pokračuje a dále se prohlubuje spolupráce s Vysokou školou
báňskou – Technickou univerzitou Ostrava, zejména realizace stáží pro žáky 3. ročníků.
Rovněž se vrací na úroveň před covidovými opatřeními spolupráce s významnými firma mi
regionu. Tradiční formy spolupráce se týkají praktické výuky žáků a zapojení odborníků
z praxe do výuky.
Žákům škola nabízí účast v mnoha soutěžích, exkurzích a na odborných přednáškách.
Tradičně se žáci propracovávají do krajských i celostátních kol. Žáci školy se účastní soutěží
jak v oblasti všeobecně vzdělávacích, tak odborných předmětů (Anglický jazyk 1. místo
v krajském kole soutěže v anglickém jazyce a postup do celostátního kola, účast žáků
v celostátním kole matematické soutěže, účasti žáků ve sportovních soutěžích). Žáci školy
soutěží v odborných dovednostech (v krajském kole programování dosáhli 3. místo, účast
ve finále soutěže v kybernetické bezpečnosti, účast v soutěži Kraj za bezpečný internet).




                                             6/9
                                         Závěry
Vývoj školy
- V období od minulé inspekční činnosti ve školním roce 2015/2016 došlo k úpravě
  školního vzdělávacího programu začleněním výuky kybernetické bezpečnosti v obou
  oborech vzdělávání.
- Byla upravena organizační struktura a převedeny dílčí kompetence ředitele školy na nižší
  články řízení.
- Dochází k postupné modernizaci učeben školy, byla vybudována učebna kybernetické
  bezpečnosti, modernizována školní počítačová síť a obnoveno materiální vybavení
  domova mládeže.
Silné stránky
- Škola má efektivně nastavený mechanismus přenosu podnětů týkajících se procesu
  vzdělávání a jejich projednávání směrem k pedagogům, žákům a jejich rodičům.
- Vysoce odborné a oboustranně přínosné partnerské vztahy se zaměstnavateli se promítají
  do kvality odborného vzdělávání a vytvářejí podmínky pro lepší uplatnitelnost absolventů
  na trhu práce.
- Příznivé klima ve škole a práce s žáky založená na empatickém přístupu, vstříc né
  komunikaci a vzájemném respektu účinně podporuje pozitivní vztahy mezi účastníky
  vzdělávání.
- Velmi dobré materiální podmínky mají pozitivní dopad na kvalitu vzdělávání žáků,
  především v oblasti odborného vzdělávání.
Slabé stránky a/nebo příležitosti ke zlepšení
- Zohlednění individuálních potřeb zejména vzhledem k nadaným žákům, nastavení
  systematické podpory, identifikace, rozvoje a péče o tyto žáky a zavedení pravidelné ho
  vyhodnocování průběhu realizovaných kroků s ohledem na jejich výsledky.
- V závěru vyučovacích hodin není plnohodnotně využívána adekvátní zpětná vazba
  týkající se práce žáků ve vztahu k vzdělávacímu cíli.
Doporučení pro zlepšení činnosti školy
- Uplatňovat ve větší míře diferenciaci učiva vzhledem k žákům nadaným.
- Zohledňovat individuální potřeby žáků v rámci diferenciace úkolů v průběhu výuky
  jednotlivých předmětů.
- Zaměřit další vzdělávání vzdělávání pedagogických pracovníků na téma práce se
  vzdělávacími cíli a podpory kritického myšlení.




                                           7/9
                                     Stanovení lhůty
   Česká školní inspekce v souladu s § 175 odst. 1 školského zákona ukládá řediteli školy
   ve lhůtě do 10 dnů přijmout adekvátní opatření k prevenci nedostatků zjištěných při
   inspekční činnosti a ve stejné lhůtě písemně informovat Českou školní inspekci, jaká
   byla přijata opatření.
   Zprávu zašlete na adresu Česká školní inspekce, Moravskoslezský inspektorát,
   Matiční 20, 702 00 Ostrava, případně prostřednictvím datové schránky (g7zais9), nebo
   na e- podatelnu csi.t@csicr.cz s připojením elektronického podpisu.


              Seznam dokladů, o které se inspekční zjištění opírají
 1.   Školní vzdělávací program pro obor vzdělávání 26-45-M/01 Informační a komunik ač ní
      technologie platný ve školním roce 2022/2023
 2.   Školní vzdělávací program pro obor vzdělávání 18-20-M/01 Informační technolo gie
      platný ve školním roce 2022/2023
 3.   Plán hospitační činnosti a hospitační záznamy ředitele školy ve školním roce 2022/2023
      (vzorek)
 4.   Rozvrh vyučovacích hodin platný ve školním roce 2022/2023
 5.   Třídní knihy vedené ve školním roce 2022/2023 (vzorek)
 6.   Školní matrika vedená ve školním roce 2022/2023 (vzorek)
 7.   Dokumentace žáků se speciálně vzdělávacími potřebami vedená ve školním roce
      2022/2023 (vzorek)
 8.   Zápisy z jednání pedagogické rady vedené ve školních letech 2021/2022 a 2022/2023
 9.   Doklady o dosaženém vzdělání pedagogických pracovníků školy (vzorek)
10.   Výroční zpráva o činnosti školy za školní rok 2021/2022
11.   Zápisy z jednání předmětových komisí ve školním roce 2021/2022 a 2022/2023
12.   Preventivní program platný ve školním roce 2022/2023
13.   Program proti šikanování pro školní rok 2022/2023
14.   Organizace školního roku 2022/2023
15.   Dokumentace školního poradenského pracoviště ve školním roce 2022/2023
16.   Analýza výsledků mapy školy Scio
17.   Smlouva o obsahu a rozsahu odborné praxe a podmínkách pro její konání (vzorek)
18.   Dokumentace domova mládeže ve školním roce 2022/2023 (vzorek)
19.   Dokumentace související se zajištěním bezpečnosti žáků při poskytování vzdělává ní
      vedené ve školním roce 2022/2023 (vzorek)
20.   Dokumentace vztahující se k finančním podmínkám školy a zajištění školního stravování
      pro školní rok 2021/2022 a 2022/2023 k datu inspekční činnosti (vzorek)


                                          Poučení
   Podle § 174 odst. 11 školského zákona může ředitel školy podat připomínky k obsahu
   inspekční zprávy České školní inspekci, a to do 14 dnů po jejím převzetí. Případné
   připomínky zašlete na adresu, Česká školní inspekce, Moravskoslezský inspektorát,
   Matiční 20, 702 00 Ostrava, případně prostřednictvím datové schránky (g7zais9), nebo



                                             8/9
na e-podatelnu csi.t@csicr.cz s připojením elektronického podpisu, a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Titul, jméno, příjmení, funkce
 Ing. Magda Dirgasová, školní inspektorka,
 vedoucí inspekčního týmu

 Mgr. Adéla Kulová, školní inspektorka

 Ing. Jaroslav Král, školní inspektor

 Mgr. Jana Svačinová, školní inspektorka


 Bc. Marcela Zahradníková,
 kontrolní pracovnice




Datem vyhotovení inspekční zprávy se rozumí datum posledního podpisu člena inspekčního
týmu.




                                             9/9
