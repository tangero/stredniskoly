                                  Česká školní inspekce
                                 Olomoucký inspektorát
                             Wellnerova 25, 779 00 Olomouc
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIM-1861/25-M
                                      Sp. zn. ČŠIM-S-394/25-M


Název                               Střední odborná škola, Stromořadí 420, Uničov, s.r.o.
Sídlo                               Stromořadí 420, 783 91 Uničov
E-mail                              sosunicov@sosunicov.cz
IČO                                 25 370 006
Identifikátor                       600 017 214
Právní forma                        společnost s ručením omezeným
Zastupující                         Mgr. Dagmar Smolková
Zřizovatel                          Ing. Antonín Koudelka
Místo inspekční činnosti            Stromořadí 420, Uničov
Inspekční činnost na místě          20. − 22. 10. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.
Zjišťování a hodnocení podmínek, průběhu a výsledků vzdělávání, a to podle školních
vzdělávacích programů.
Zjišťování a hodnocení naplnění příslušných školních vzdělávacích programů.
                                   Charakteristika
Střední odborná škola, Stromořadí 420, Uničov s.r.o. (dále „škola“) vykonává činnost střední
školy a školní jídelny- výdejny. Škola poskytuje střední stupeň vzdělání v oborech vzdělání
s maturitní zkouškou 65-42-M/01 Hotelnictví (denní forma vzdělávání) a 64-41-L/51
Podnikání (dálková forma vzdělávání).
Ve školním roce 2025/2026 vykázala střední škola k termínu inspekční činnosti celkem 176
žáků zařazených v 8 třídách, mezi nimiž byli žáci se speciálními vzdělávacími potřebami
a žáci cizinci. Mimořádně nadané žáky škola k uvedenému termínu nevykazovala.
Školní stravování je zajištěno ve vlastní školní jídelně-výdejně na základě smluvního
ujednání.
Svou činnost škola přehledně prezentuje ve výročních zprávách, prostřednictvím nabídky
propagačních materiálů určených veřejnosti a na svých webových stránkách
(www.sosunicov.cz).


                         Hodnocení podmínek vzdělávání
Účelně zavedená struktura vedení školy vychází z dlouhodobého i operativního plánování.
Systém řízení se opírá o strategii rozvoje školy vypracovanou na roky 2022-2026. Základní
vzdělávací cíle jsou rozpracovány ve školních vzdělávacích programech pro střední
vzdělávání. Škola nabízí profilace, prostřednictvím kterých mohu absolventi školy najít
možnosti pro své budoucí uplatnění a ve kterých je kladen důraz na získání odborných
kompetencí žáků.
Organizační struktura a rozdělení kompetencí je funkční. V rámci pedagogického vedení
školy ředitelka delegovala některé kompetence a odpovědnost za plnění konkrétních úkolů
především na předsedy předmětových komisí. Nastavení rozhodovacích pravomocí je pro
efektivní řízení účinné. K výměně informací o fungování školy významně přispívají
operativní porady vedení se zřizovatelem školy, jednání pedagogické rady i plánovitá
činnost předmětových komisí. Škola má nastaveny zpětnovazební nástroje, a to zejména
hospitační činnost, zohledňování podnětů žáků a jejich zákonných zástupců a aktivní
spolupráci se sociálními partnery.
Plnění úkolů je průběžně monitorováno v rámci nastaveného vnitřního kontrolního
uspořádání. Řídicí a kontrolní činnost vykonává ředitelka školy přímo ve vztahu ke všem
pracovníkům školy, případně dalším pověřeným pracovníkům. Kontrolní systém je jako
celek efektivní a umožňuje ovlivňování pedagogického procesu. Průběh hospitovanýc h
hodin je s vyučujícími projednáván spolu s následnými doporučeními pro zkvalitně ní
pedagogické práce jednotlivých pedagogů. Přesto však ve vyučovacích hodinách chybí
důslednější uplatňování efektivnějších vzdělávacích strategií, diferenciace učebních úloh,
rozvoj kritického myšlení a využívání různých informačních zdrojů.
V rámci uplatňované personální strategie je věnována potřebná pozornost úspěšnému
začlenění nových zaměstnanců do vzdělávacího procesu a jejich adaptaci do pracovního
kolektivu. V souvislosti s podporou profesního rozvoje pedagogů jsou realizovány vzájemné
hospitace s cílem kolegiálního hodnocení, sdílení různých přístupů, nápadů, metod a forem
při vzdělávání. Profesní rozvoj pedagogických pracovníků je adekvátně podporován účastí
pedagogů na vzdělávacích akcích. Jsou tak prohlubovány jejich znalosti a dovednosti a nové
poznatky a zkušenosti vytváří vhodné předpoklady pro zkvalitnění a zefektivně ní
vyučovacího procesu zejména v odborných předmětech.


                                            2/7
Škola disponuje učebnami vybavenými didaktickou technikou. K výuce a procvičování
dovedností v reálném pracovním prostředí gastronomických oborů je využívána nově
vybavená odborná učebna. Obnovu a modernizaci materiálně technického zařízení se
zřizovateli školy však daří plnit pouze částečně. Materiální podmínky školy umožňují
realizaci vzdělávacích programů, i když některé prostory vykazují známky opotřebení
a materiální zastaralosti. Pro potřeby pohybových aktivit je školou využívána vlastní
tělocvična.
Činnost školy pozitivně ovlivňují rozvíjené partnerské vztahy. Pro potřeby zajištění
realizace praktického vyučování škola spolupracuje s partnerskými firmami. Uvedenou
spolupráci škola navíc účelně využívá i jako zdroj informací pro hodnocení dosahovaných
výsledků vzdělávání, a to zejména v oblasti utváření a rozvoje požadovaných odborných
kompetencí žáků. Žáci se účastní exkurzí u zaměstnavatelů, realizovány jsou pro ně
i přednášky odborníků z praxe. Pro zajištění odpovídající odborné kvality výuky, hlavně pak
pro udržení potřebného kontaktu s problematikou praxe, má důležitý význam také
partnerství školy s profesními sdruženími. Přínosná je rovněž spolupráce se školskou radou
a zřizovatelem. Škola má nastavena systémová pravidla pro vedení dialogu se žáky,
zákonnými zástupci žáků školy a všemi pracovníky.


                          Hodnocení průběhu vzdělávání
Při přípravě na vyučování vycházeli učitelé z obsahu školních vzdělávacích programů. Cíle
byly většinou prezentovány v úvodu vyučovací hodiny. Po odborné stránce byly hodnocené
vyučovací hodiny ze strany učitelů promyšlené, aplikovaný vzdělávací obsah byl
aktualizován v souladu se současnými vědeckými poznatky. Ve všech hodnocených
vyučovacích hodinách převládala příznivá pracovní atmosféra, bez jakýchkoliv náznaků
nežádoucích projevů chování. Metodická propracovanost vyučovacích hodin se odvíjela od
osobního přístupu a pedagogických zkušeností učitelů, patrný byl vzájemný respekt mezi
učiteli a žáky.
Z organizačních forem v hodnocených vyučovacích hodinách teoretického vyučová ní
výrazně převažovala frontální výuka, jiné formy podporující kooperativní techniky
a činnostní učení byly uplatňovány pouze v omezené míře. Nedostatečná pestrost
uplatňovaných forem a metod výuky v některých vyučovacích hodinách vedla
k nerovnoměrnému zapojení žáků do vyučovacího procesu. Ve většině vyučovacích hodin
nebyl vytvořen dostatečný prostor pro souvislejší mluvený projev žáků a nebyly jim
vytvářeny příležitosti k týmové spolupráci, která by rozvíjela schopnosti komunikace při
společném řešení problémů a umožnila tak žákům lépe si osvojit získané poznatky
nebo vyjádřit svůj názor či si ho obhájit. Snaha o podporu kritického myšlení žáků nebyla
vždy dostatečně podpořena využitím jejich práce s různými informačními zdroji. Rovněž
výraznější časová či obsahová diferenciace nebyla ve výuce příliš patrná zejména směrem
k žákům talentovaným.
V části hodnocených vyučovacích hodin byla patrná obsahová diferenciace učiva vzhlede m
k žákům s odlišným mateřským jazykem. Zejména v odborných vyučovacích předmětech
byl soustavně kladen důraz na využívání příslušné terminologie v projevech žáků. Názornost
výuky byla většinou podpořena také audiovizuální didaktickou technikou, která však byla
využívána převážně pouze k prezentaci učiva ze strany vyučujících bez spoluúčasti žáků.
Závěry většiny vyučovacích hodin sloužily ke stručnému shrnutí učiva učitelem. Žáci
získávali od učitelů zpětnou vazbu o svých vzdělávacích výsledcích zpravidla
prostřednictvím stručného hodnocení jejich okamžitých výkonů. Často vyučujícími nebyli


                                           3/7
žáci zapojeni do závěrečného vyhodnocení a shrnutí vyučovací jednotky. Formativní
hodnocení bylo využito minimálně a jen ojediněle vyučující vedli žáky k sebereflexi nebo
objektivnímu posouzení výkonu spolužáků, např. vzájemné hodnocení podle předem daných
kritérií. Nebyly tak vždy dotvářeny zpětné vazby ve vztahu ke splnění stanovenýc h
výukových cílů pro žáky i učitele a rozvíjeny a upevňovány sociální kompetence žáků
i jejich kompetence k učení.


                          Hodnocení výsledků vzdělávání
Hodnocení žáků v průběhu vzdělávání se opírá o nastavená pravidla pro hodnocení výsledků
vzdělávání žáků, která jsou součástí školního řádu. V uvedeném dokumentu však dosud
nebyla systematicky stanovena kritéria pro školou využívané různé váhy klasifikač níc h
stupňů pro výpočet váženého aritmetického průměrného prospěchu.
Zákonní zástupci nezletilých žáků jsou o výsledcích vzdělávání průběžně informo vá ni
především prostřednictvím elektronické komunikace, na třídních schůzkách nebo formou
individuálních konzultací. Celkové výsledky vzdělávání včetně účasti a umístění žáků
v soutěžích, aktivitách a projektech školy podporujících rozšíření znalostí a dovedností žáků
jsou podrobně zveřejněny ve výroční zprávě o činnosti školy.
Škola sleduje úspěšnost žáků ve vzdělávání, jejich výsledky za jednotlivá klasifik ač ní
období pravidelně statisticky vyhodnocuje na jednáních pedagogické rady. Se získanými
daty jednotliví učitelé dále pracují individuálně, opatření ke zlepšení úspěšnosti žáků ve
vzdělávání je realizováno bez podložené spolupráce s vedením školy. Přehled o znalostech
žáků získává škola především prostřednictvím vlastních hodnoticích nástrojů. Výsledná data
z písemných prací většího rozsahu jsou vyučujícími analyzována, opatření vedoucí
k minimalizaci diagnostikovaných chyb však nejsou systematicky navrhována.
V období od poslední inspekční činnosti vykazovaly celkové výsledky vzdělávání žáků
dlouhodobě meziroční srovnatelnou úroveň. V jednotlivých vyučovacích předmětech, a to
jak v průběžném hodnocení, tak v hodnocení na vysvědčení, nejsou patrné závažné vzájemné
odchylky. Výsledky ve společné části maturitní zkoušky však měly v tomto období
zhoršující se tendenci. V oboru vzdělání Hotelnictví dosáhli žáci výrazně horších výsledků,
než byl republikový průměr pro danou skupinu oborů, a to ve zkušebním předmětu Český
jazyk a literatura, v oboru vzdělání Podnikání ve zkušebních předmětech Český jazyk
a literatura a Cizí jazyk a ve zkušebních obdobích roku 2024 i v Matematice.
V ukazateli hrubé i čisté neúspěšnosti žáků závěrečných ročníků studia v obou
realizovaných oborech vzdělání v profilové části maturitní zkoušky škola v posledních
letech dosahuje střídavých výsledků v porovnání s průměrem pro dané skupiny oborů
v České republice. V jarním zkušebním období roku 2025 konalo maturitní zkoušku 12 žáků
z 18 žáků závěrečných ročníků studia. Z nich pouze jeden prospěl s vyznamenáním, tři
prospěli a osm žáků neprospělo. V podzimním zkušebním období uvedeného roku z osmi
žáků přihlášených k maturitní zkoušce prospěli dva, pět jich neprospělo a jeden zkoušku
nekonal.
Zpětnou vazbou pro školu je nejen úspěšnost žáků u maturitní zkoušky, ale také případné
přijetí absolventů k dalšímu studiu na vysokých a vyšších odborných školách a zejména
sledování jejich uplatnění v profesní praxi. Škola intenzívně podporuje rozvoj nadání žáků
jejich zapojováním do školních případně vyšších kol různých druhů zejména odborných
soutěží a aktivit. Škola identifikuje žáky s rizikem školního neúspěchu, zajišťuje jim
primární podporu v průběhu vyučování a nabízí jim individuální konzultace.



                                            4/7
Školní poradenské pracoviště prošlo od minulé inspekční činnosti personální obměnou
a v reakci na potřebu podpory emocionální, psychické i sociální pohody žáků bylo také
účelně rozšířeno o pozici školní psycholožky. Všichni členové mají jasně rozdělené
kompetence, úzce spolupracují a sdílejí informace s ostatními pedagogickými pracovníky.
Nastavené postupy jsou funkční a informovanost vedení školy je zajištěna, neboť součástí
školního poradenského pracoviště je i ředitelka školy. Aktivnímu vytváření příznivé ho
prostředí a současně budování partnerských vztahů přispívají adaptační kurzy pro žáky
prvního ročníku, komplexní programy pro jednotlivé třídy i programy specifické primární
prevence s následným dotazníkovým šetřením mezi zúčastněnými žáky k získání zpětné
vazby o jejich efektivitě. Případné výchovné problémy žáků jsou řešeny průběžně,
ve spolupráci s třídními učiteli a dotčenými zákonnými zástupci. K včasnému zachycení
výskytu rizikových jevů napomáhají i pravidelné třídnické hodiny a dostupná anonymní
schránka důvěry. Možnost pozitivně ovlivnit dění ve škole mají žáci prostřednictvím
ustanoveného Studentského parlamentu.


                                         Závěry
Vývoj školy
– V době od poslední inspekční činnosti došlo k významnému zvýšení počtu žáků v denním
  studiu i v dálkové formě vzdělávání.
– Škola zlepšila materiální a prostorové zázemí modernizací výukových prostor pro obor
  vzdělání s gastronomickým zaměřením.
– Od poslední inspekční činnosti klesla úspěšnost žáků u maturitní zkoušky.
Silné stránky
– Spolupráce školy se sociálními partnery efektivně přispívá k užšímu sepětí výuky a praxe,
  účinně podporuje získávání odborných kompetencí a přípravu žáků na jejich budoucí
  pracovní uplatnění. (1.5)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Některé zejména společné prostory pro žáky školy vykazují známky opotřebení
  a materiální zastaralosti. (2.4)
– V části výuky chybělo důslednější uplatňování efektivnějších vzdělávacích strategií,
  zejména uplatňování diferenciace učebních úloh, rozvoj kritického myšlení a menší
  využívání různých informačních zdrojů. Tato skutečnost omezuje naplňová ní
  vzdělávacího potenciálu části žáků. (4.2)
– Nižší míra využívání formativního hodnocení a reflexe vzdělávacího pokroku žáků
  v části vyučovacích hodin. Často chyběla příležitost pro sebehodnocení a vzájemné
  hodnocení žáků. Nedostatečné bylo zapojení žáků do evaluačních aktivit při závěrečném
  shrnutí vyučovací jednotky. Závěry většiny vyučovacích hodin postrádaly motivač ní
  shrnutí, zhodnocení práce žáků a stanovení cílů na příští vyučovací hodinu. (4.3)
– Škola nedostatečně analyzuje data získaná z interní a externí evaluace výsledků
  vzdělávání žáků. Škola dosud neprováděla systematickou analýzu příčin neúspěšnosti
  žáků a nepřijímá efektivní opatření k jejich zlepšení. (5.1)



                                            5/7
– Obsahová a časová diferenciace a individualizace výuky vzhledem k rozdílným
  vzdělávacím potřebám žáků, zejména talentovaným, nebyla systematicky uplatňová na.
  (6.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Cíleným vzděláváním pedagogických pracovníků a efektivním předáváním získanýc h
  informací a zkušeností podpořit využití účinného metodického vedení výuky, především
  ve smyslu častějšího uplatňování aktivizačních prvků ve výuce (např. skupinové
  kooperativní činnosti) a důsledné diferenciace vzdělávacího obsahu a výukových aktivit
  vzhledem k žákům se speciálními vzdělávacími potřebami a žákům nadaným.
– Podpořit rozvoj kritického myšlení žáků častějším zařazováním práce s různými
  informačními zdroji a intenzivněji uplatňovat prvky formativního hodnocení,
  sebehodnocení a vzájemného hodnocení žáků v průběhu i v závěru vyučovacích hodin.
– Práci předmětových komisí více zaměřit na funkční vyhodnocování účinnosti zvolenýc h
  metod a forem výuky a pravidelně provádět detailnější a efektivnější evaluaci výsledků
  vzdělávání žáků.
– Důsledně analyzovat výsledky vzdělávání žáků, následně se zabývat příčinami jejich
  studijní neúspěšnosti a navrhovat systémová opatření na podporu zlepšení zejména
  s cílem úspěšného zvládnutí maturitní zkoušky, zpětně vyhodnocovat účinnost těchto
  opatření a následně je upravovat nebo zavádět další opatření.
– Ve školním řádu stanovit kritéria pro používání váženého aritmetického průměru při
  hodnocení výsledků vzdělávání žáků.
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Výpis z rejstříku škol a školských zařízení, ze dne 9. 10. 2025
 2.   Dokumentace školy podle § 28 odst. 1 školského zákona za školní roky 2024/2025
      a 2025/2026, vedená k termínu inspekční činnosti
 3.   Plán rozvoje SOŠ na období 1. 9. 2022 – 31. 8. 2026, ze dne 31. 9. 2022
 4.   Plán kontrolní a hospitační činnosti, školní rok 2025/2026, ze dne 1. 9. 2025


                                            6/7
 5.   Hospitační záznamy, školní roky 2024/2025 a 2025/2026
 6.   Plán dalšího vzdělávání pedagogických pracovníků, školní rok 2025/2026, ze dne
      1. 9. 2025
 7.   Prevence a řešení školní neúspěšnosti žáků školy a jejich předčasných odchodů ze
      vzdělávání
 8.   Souhrnné přehledy prospěchu, hodnocení chování a absence žáků, 1. a 2. pololetí
      školního roku 2024/2025
 9.   Plány práce a zápisy z jednání předmětových komisí za školní roky 2024/2025
      a 2025/2026 k termínu inspekční činnosti
10.   Vybrané písemné práce (český jazyk, cizí jazyk, matematika), školní rok 2024/2025
11.   Souhrnná dokumentace poradenských služeb ve škole, vedená k termínu inspekční
      činnosti
12.   Doklady související se zajištěním bezpečnosti žáků při poskytování vzdělává ní
      a školských služeb, školní rok 2025/2026
13.   Doklady související se zabezpečením školního stravování ve školním roce 2025/2026
      k termínu inspekční činnosti
14.   Webové stránky školy (www.sosunicov.cz)
15.   Inspekční zpráva, čj. ČŠIM-1290/19-M, ze dne 7. 11. 2019


                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Mgr. Pavel Fridrich, školní inspektor, vedoucí inspekčního týmu
 Mgr. Kateřina Kašparová, školní inspektorka
 Mgr. David Náhlík, školní inspektor
 Ing. Eva Stachová, kontrolní pracovnice


13. 11. 2025




                                           7/7
