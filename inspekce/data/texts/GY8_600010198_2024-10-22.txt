                              Česká školní inspekce
                               Ústecký inspektorát
                   W. Churchilla 6/1348, 400 01 Ústí nad Labem
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIU-1568/24-U
                                      Sp. zn. ČŠIG-S-540/24-G


Název                               Gymnázium Děčín, příspěvková organizace
Sídlo                               Komenského nám. 340/4, 405 02 Děčín
E-mail                              info@gymnaziumdc.cz
IČO                                 47 274 620
Identifikátor                       600 010 198
Právní forma                        příspěvková organizace
Zastupující                         Mgr. Lenka Holubcová
Zřizovatel                          Ústecký kraj
Místo inspekční činnosti            Komenského nám. 340/4, Děčín
Inspekční činnost na místě          22. 10. − 25. 10. 2024

Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou podle
příslušných školních vzdělávacích programů, hodnocení naplnění školních vzdělávac íc h
programů a jejich souladu s právními předpisy a rámcovými vzdělávacími programy podle
§ 174 odst. 2 písm. b) a c) zákona č. 561/2004 Sb., o předškolním, základním, středním,
vyšším odborném a jiném vzdělávání (školský zákon), ve znění pozdějších předpisů.


                                         Charakteristika
Gymnázium Děčín, příspěvková organizace (dále „škola“ nebo „gymnázium“) vykonává
činnost střední školy a poskytuje žákům vzdělávání v oborech vzdělání 79-41-K/41
Gymnázium ve čtyřletém vzdělávacím programu a 79-41-K/81 Gymnázium v osmile té m
vzdělávacím programu v denní formě vzdělávání.
Naplněnost školy se od posledního inspekčního hodnocení v roce 2019 zvýšila o 14,5 %.
K datu inspekční činnosti se z celkového počtu 528 žáků vzdělávalo 307 ve 12 třídách
čtyřletého a 221 v osmi třídách osmiletého programu, z toho 119 žáků na nižším a 102
na vyšším stupni gymnázia. Nejvyšší povolený počet žáků ve škole byl naplněn z 96 %.
Škola eviduje 15 žáků s odlišným mateřským jazykem a 19 žáků se speciálními vzdělávac ími
potřebami, z nichž dva žáci se vzdělávají podle individuálního vzdělávacího plánu. Devíti
žákům povolila ředitelka školy vzdělávání podle individuálního vzdělávacího plánu z jiných
závažných důvodů.


                         Hodnocení podmínek vzdělávání
Ředitelka školy působí ve vedoucí funkci od roku 2018. S gymnáziem je dlouhodobě
profesně spjata a ve své funkci využívá znalosti prostředí a specifik školy. Koncepce rozvoje
školy je promyšlená a pravidelně aktualizovaná, na vytváření vize dalšího směřování
gymnázia se podílejí všichni pedagogové. Realizovaný způsob řízení vychází z efektivního
plánování a delegovaní kompetencí a spoluodpovědnosti všech zaměstnanců za optimální
chod školy. V aktuálním školním roce došlo k plánované generační obměně ve vedení,
od září roku 2024 je ve funkci nová zástupkyně ředitelky školy. Širší propojení obsahově
příbuzných vyučovacích předmětů v rámci sedmi metodických orgánů (tzv. kateder)
umožňuje účinnou koordinaci mezipředmětových vazeb. Monitorování úrovně
pedagogického procesu probíhá komplexně na všech úrovních, včetně vzájemných hospitací
pedagogů. Z analýzy dokumentace a z rozhovorů s učiteli vyplynulo, že závěry z hospitační
činnosti vyúsťují v konkrétní doporučení. Příležitostí ke zlepšení je posílení metodické
podpory v oblasti volby efektivních vzdělávacích strategií ve výuce, včetně práce
s výukovými cíli.
Pedagogický sbor prošel v posledních třech školních letech generační obměnou. Podmínky
odborné kvalifikace splňovala k termínu inspekční činnosti většina vyučujíc íc h.
Rovnoměrně rozložená věková struktura pedagogického sboru zajišťuje kontinuitu
vzdělávání a umožňuje metodickou podporu nově nastupujícím učitelům prostřednictvím
spolupráce se zkušenějšími kolegy. Další vzdělávání pedagogických pracovníků
koresponduje s prioritami školy a probíhá rovnoměrně ve všech vzdělávacích oblastech.
Jeho přínos je vyhodnocován v rámci plánu profesního rozvoje každého vyučujíc ího.
Příležitostí je cílené zaměření na využití interaktivních didaktických forem a metod
v průběhu vzdělávání. Silnou stránkou pedagogického sboru jsou velmi dobré jazykové
znalosti učitelů napříč všemi vyučovacími předměty. Vedení školy věnuje potřebnou
pozornost rovněž vlastnímu profesnímu rozvoji, získané poznatky uplatňuje ve své řídící
praxi.
Očekávanému naplňování profilu absolventa přispívá úzká spolupráce s profesními
a sociálními partnery. Odborné a sociální kompetence žáků jsou účinně rozvíjeny
i prostřednictvím spolupráce s dalšími školami. Gymnázium je dlouhodobě fakultní školou
Přírodovědecké fakulty Univerzity Karlovy, kooperuje s pracovištěm Českého vysokého
učení technického v Děčíně a Univerzitou Jana Evangelisty Purkyně v Ústí nad Labem.
Pro žáky místních základních škol pravidelně pořádá soutěžní odpoledne „Na den
gymplákem“. Přínosné je aktivní zapojení školy do výměnných vzdělávacích programů
či společných projektů mimo jiné v rámci programů Erasmus+ a DofE – Mezinárodní cena
vévody z Edinburghu, podporujících mobilitu žáků i učitelů.
Podmínky pro průběžné získávání informací o prospěchu a chování žáků prostřednictvím
školního informačního systému doplňují možnosti osobního kontaktu. Žáci a jejich zákonní


                                            2/8
zástupci na nižším stupni osmiletého gymnázia se od školního roku 2023/2024 scházejí
s učiteli prostřednictvím tzv. triád, osvědčený nástroj byl v aktuálním školním roce zaveden
i v prvním ročníku. Ostatní ročníky mají třídní schůzky podle potřeb a zájmu učitelů
a zákonných zástupců žáků. Individuálně se setkávat s učiteli mohou rovněž prostřednictvím
konzultačních hodin a ve výjimečných situacích kdykoliv.
Vícezdrojovým financováním se managementu daří zajistit plynulý chod školy a naplňovat
školní vzdělávací programy. Realizované úpravy (např. rekonstrukce laboratoře fyzik y,
modernizace relaxačních zón pro žáky na chodbách školy) přispěly k dalšímu rozvoji
instituce. Na vizuální podobě učeben a dalších prostor interiéru gymnázia se za podpory
pedagogů aktivně podílejí sami žáci. Vedení školy pravidelně obměňuje stávající výpočetní
techniku za novou a průběžně doplňuje jednotlivé sbírky moderními pomůckami. Efektivitu
vzdělávacího procesu podporuje využití odborných učeben i školní knihovny vybavené
obsáhlým knižním fondem zaměřeným na odbornou literaturu i beletrii. Standardní
prostorové a materiální podmínky má škola pro výuku tělesné výchovy a další sportovní
aktivity.


                          Hodnocení průběhu vzdělávání
K realizaci a zvládnutí nároků gymnaziálního vzdělávání napomáhá promyšlená organizace
výuky, účelné využití disponibilní časové dotace s ohledem na profil absolventa
a provázanost teoretické výuky s praktickým využitím získaných poznatků (výměnné
studijní pobyty, zájezdy, exkurze, kurzy). Žáci na obou stupních gymnázia většinou na velmi
dobré úrovni prokazovali vědomosti a dovednosti stanovené školními vzdělávac ími
programy, což koresponduje s jejich dosahovanými výsledky. V hospitovaných hodinách
respektovali pravidla přirozené a otevřené komunikace s učiteli. Příležitostí pro zlepšení
je častější využívání moderních didaktických postupů s využitím různých informač níc h
zdrojů (např. badatelská výuka) na úkor tradičního pojetí výuky (předávání hotových
informací žákům frontálním způsobem). Ve většině hospitovaných hodin chyběla
diferenciace probíraného učiva a jeho shrnutí v závěru vyučovací jednotky s ohledem
na ověření splnění vzdělávacího cíle. Učitelé v menší míře využívali motivační a formativní
funkci hodnocení a jen ojediněle zařazovali prvky sebereflexe žáků a vrstevnické ho
hodnocení.
Sledované hodiny českého jazyka a literatury dosahovaly standardní úrovně. Převážná část
vyučovacích hodin měla jasnou organizační strukturu, zvolené metody a formy (frontální
výklad, řízený rozhovor, samostatná práce) většinou odpovídaly charakteru probíraného
učiva a stanoveným vzdělávacím cílům. Účinnost výuky zvyšovalo využívání didaktické
techniky i propojování probíraného učiva s osobní zkušeností žáků. Při interpretac i
literárních děl a vhodně zvolených ukázek žáci prokazovali schopnost samostatně porozumět
textu a uplatnit své znalosti z literárněvědné terminologie. Zařazení skupinové práce v části
zhlédnuté výuky podporovalo vzájemnou interakci žáků, v závěru však scházel prostor
pro ověření efektivity zvolených činností. Vyučující dbali na jazykovou kulturu a důsledně
usměrňovali vyjadřování žáků.
Metodicky propracovaná byla výuka cizích jazyků, a to napříč všemi navštívenými ročníky.
Vyznačovala se celkově jazykově podnětnou atmosférou v hodinách, dynamickým střídáním
logicky provázaných činností a aktivním zapojením žáků. Efektivní pro rozvoj percepce bylo
vedení hodin v cílovém jazyce s vysokou kvalitou mluveného projevu vyučujících. Žáci
pracovali svědomitě a prokazovali výbornou úroveň jazykových znalostí a komunikač níc h
dovedností. Motivaci k učení a přirozený zájem žáků o cizí jazyk posiluje dlouhodobé


                                            3/8
zapojení do zahraniční spolupráce. Škola připravuje žáky na získání mezinárod ně
uznávaných zkoušek First Certificate in English a Certificate in Advanced English.
Hospitované hodiny matematiky byly vedeny obsahově správně a srozumitelně. Dominova la
frontální forma výuky. Vyučující jen ojediněle formulovali naplánovaný cíl, spíše
se zaměřili na seznámení s předpokládaným průběhem vyučovací hodiny. Učivo předkládali
žákům systematicky a v logické návaznosti. Co nejvíce zákonitostí a postupů odvozovali
společně se žáky, při řešení úloh důsledně vyžadovali nejen obsahovou, ale i formální
korektnost dílčích kroků. Všichni žáci plnili stejné typy úkolů, diferencovaná výuka nebyla
zaznamenána. Vyučující ověřovali pochopení učiva a povzbuzovali žáky k formulo vá ní
otázek s vazbou na praktické využití. Vedli je k logickému uvažování a k rozvoji kompetence
k řešení problému. Správné užívání matematické symboliky a terminologie bylo
samozřejmostí.
Výuka přírodovědných předmětů probíhala převážně frontální formou. Žáci často pasivně
přijímali a reprodukovali informace předávané učiteli. Výklad byl většinou dobře zvládnutý,
doplněný řízeným rozhovorem. Provázanost probíraných jevů s realitou běžného života
zvyšovala zájem žáků a podporovala jejich porozumění. Výjimečně bylo zazname ná no
samostatné vyhledávání a zpracování informací (využití periodické tabulky prvků,
vyvozování závěrů z grafu).
Výuka dějepisu a základů společenských věd podporovala spolupráci žáků, rozvíje la
čtenářskou gramotnost i schopnost kritického myšlení. V hodinách byly využity přesahy
do dalších vzdělávacích disciplín. Žákům byl zdařile poskytnut prostor pro vlastní mluve ný
projev i kreativitu (tvorba a prezentace skupinového úkolu před spolužáky). Efektivitu
některých hodin snižovala nedůslednost učitelů v nastavení a dodržování pravidel.
Didakticky promyšlenými hodinami, podnětnou tvůrčí atmosférou a osobním zaujetím
pedagogů se vyznačovala sledovaná výuka předmětů výchovného zaměření.


                         Hodnocení výsledků vzdělávání
Úroveň poskytovaného vzdělávání žáků škola dlouhodobě zjišťuje a vyhodnoc uje.
Vyučující v rámci hodnocení výsledků vzdělávání využívají standardní evaluační nástroje
založené na pozorování žáka a výsledcích písemného i ústního zkoušení. Průběžné
hodnocení výsledků vzdělávání žáků je předmětem jednání vedení školy, pedagogické rady
a oborově zaměřených metodických orgánů. Žákům ohroženým školní neúspěšností
je nabízena pomoc (např. konzultace s vyučujícími, skupinové doučování, online výuka
pro žáky dlouhodobě nemocné). Poskytovaná podpora se pozitivně odráží v zanedbatelné m
počtu neprospívajících žáků.
Poradenské služby jsou zajišťovány školním poradenským pracovištěm, ve kterém úzce
spolupracují výchovná poradkyně, kariérová poradkyně a školní psycholožka, od školního
roku 2024/2025 posílila poradenský tým speciální pedagožka, která je zároveň metodičkou
prevence. Aktuálně jsou nastavována pravidla vzájemné spolupráce a informovanos ti
v souvislosti s personálními změnami na všech pozicích v průběhu posledních dvou školních
let. Cílem je zajistit efektivní spolupráci uvnitř pracoviště i jednotné profesioná lní
vystupování vůči pedagogům, žákům a jejich zákonným zástupcům. Sdílené zápisy
ze schůzek poradenského týmu poskytují vedení školy zpětnou vazbu o obsahu aktuálníc h
jednání. Výchovná poradkyně metodicky vede učitele, úzce spolupracuje se školskými
poradenskými zařízeními v oblasti poskytování podpůrných opatření, ve spolupráci s učiteli,
žáky a jejich zákonnými zástupci vyhodnocuje jejich účinnost. Její erudice v oblasti
psychologie je významným přínosem pro práci se žáky i s třídními kolektivy. Školní


                                            4/8
psycholožka poskytuje intervenci jednotlivcům, kteří ji o pomoc požádají. Ve vztahu
ke vzdělávání těchto žáků spolupracuje s výchovnou poradkyní a vedením školy, poskytuje
metodickou podporu třídním učitelům. Speciální pedagožka využívá svých zkušeností
v práci s kolektivy tříd, při zavádění nového vyučovacího předmětu Osobnostní a sociální
výchova (na nižším stupni osmiletého gymnázia) spolupracuje formou tandemové výuky
s třídními učiteli. Aktuální informace o možnostech dalšího směřování žáků zajišťuje
kariérová poradkyně. Se svými problémy se mohou žáci od školního roku 2023/2024 obracet
také na online schránku důvěry.
O studium na gymnáziu je trvalý zájem. Škola důsledně přijímá uchazeče ke vzdělává ní
s vysokými studijními předpoklady. Ve školním roce 2023/2024 bylo do osmileté ho
studijního programu přihlášeno 88 uchazečů a přijato 33 žáků, do čtyřletého programu 129
uchazečů a přijato 80 žáků. Značný počet žáků prospívajících s vyznamenáním má pevný
základ v jejich vysoké motivaci k učení a výborných studijních předpokladech.
K výchovným opatřením je přistupováno na základě nastavených pravidel pro hodnocení
chování. Výrazně převažují pochvaly především za úspěchy v olympiádách a soutěžích nebo
za angažovanost při školních akcích. Škola předchází potenciálním problémům spojeným
s vysokou či neomluvenou absencí žáků vhodně nastavenými pravidly a jejich důsledným
uplatňováním v praxi.
V celorepublikovém externím testování dosahují žáci gymnázia dlouhodobě velmi dobrých
až nadprůměrných výsledků. Osvědčenými motivačními nástroji k dosahování výborných
výsledků jsou mimo jiné i ohodnocení Městem Děčín, finanční příspěvek Spolku rodičů
při Gymnáziu Děčín a zvláštní cena Lumen pro žáka, který pozitivně zviditelnil školu
v daném školním roce. Škola analyzuje celkové výsledky vzdělávání žáků rovněž formou
interních testů. Žáci prvního ročníku absolvují vstupní test (český jazyk, matematika,
anglický jazyk), na konci druhého ročníku ročníkový test (český jazyk, matematika, anglick ý
jazyk) a v závěru třetího ročníku profilové zkoušky (volí buď humanitní, nebo
přírodovědnou část). V tříletých cyklech je tak nejen hodnocen a analyzován aktuální stav
školy, ale je také možné průběžně reagovat na individuální posun žáka. V posledním čtvrtletí
školního roku 2023/2024 proběhlo dotazníkové šetření mezi žáky, kteří hodnotili práci
třídních učitelů a kvalitu průběhu vzdělávání. Ředitelka školy projednala závěry
s jednotlivými učiteli při osobních rozhovorech, z nichž vzešly další podněty a příležitos ti
pro jejich profesní rozvoj.
Důležitým ukazatelem kvality poskytovaného vzdělávání jsou výsledky žáků při ukončování
vzdělávání. Ve školním roce 2023/2024 v jarním zkušebním období ve společné části
maturitní zkoušky z 99 žáků neprospěl jeden žák, který v podzimním zkušebním období
zkoušku úspěšně vykonal. V profilové části v jarním zkušebním období neprospělo
z 98 žáků deset, což svědčí o vysokých nárocích školy, které jsou na výsledné znalosti
absolventů kladeny. Z těchto žáků se v podzimním zkušebním období ke zkoušce dostavilo
devět a sedm z nich zkoušku úspěšně vykonalo. Škola vykazuje vysoký podíl žáků, kteří
prospěli u maturitní zkoušky s vyznamenáním (ve školním roce 2023/2024 v osmile té m
programu 14 žáků, tj. 50,0 %, a ve čtyřletém programu 20 žáků, tj. 26,7 %). V porovnání
se školami stejného typu bylo zjištěno, že v době od poslední inspekční činnosti došlo
k výraznému zlepšení v českém jazyce a literatuře a v anglickém jazyce. V posledních třech
školních letech však klesla úspěšnost žáků v matematice.
Žáci se aktivně účastní celé řady vědomostních a dovednostních soutěží a olympiád.
Výborných výsledků na krajské a republikové úrovni dosahují především v soutěžích
zaměřených na cizí jazyky (anglický, německý, španělský a francouzský), informa tik u
a sport. V dalších oborových soutěžích žáci dosahují velmi dobrých výsledků na oblastní


                                            5/8
a krajské úrovni. Rozvoj specifických zájmů a nadání jednotlivých žáků škola podporuje
nabídkou širokého spektra volitelných a nepovinných předmětů a zájmových aktivit. Pevnou
součástí výchovně vzdělávacího procesu jsou předmětové exkurze, jazykové pobyty,
přednášky, workshopy, projekty a besedy s odborníky. Ve studiu na vyšších odborných
školách a vysokých školách pokračuje téměř 90 % absolventů.
Škola se pravidelně prezentuje na veřejnosti. K všestrannému rozvoji osobnosti žáků
přispívá četná účast v charitativních projektech a spolupráce při pořádání různých kultur níc h
akcí ve městě i v regionu (např. vystoupení školního pěveckého sboru a školní kapely).
Na organizování se aktivně podílí studentská rada, která jako důležitý funkční nástroj
žákovské samosprávy přispívá rovněž svými podněty ke kultivaci vnitřního prostředí školy.


                                          Závěry

Vývoj školy

– Od školního roku 2024/2025 působí ve vedení nová zástupkyně ředitelky školy.
– Od posledního inspekčního hodnocení došlo k dalšímu zkvalitnění prostorových
  a materiálních podmínek, které má pozitivní vliv na průběh vzdělávání.
– Od školního roku 2024/2025 je členkou školního poradenského pracoviště speciální
  pedagožka, která zároveň působí ve funkci metodičky prevence rizikového chování žáků.
– Od školního roku 2023/2024 je žákům k dispozici online schránka důvěry.

Silné stránky

– Škola je aktivně zapojena do programů, projektů a aktivit, které umožňují zkvalitňo vat
  podmínky a průběh vzdělávání ve všech oblastech. (1.5)
– Kvalitní a metodicky propracovaná výuka cizích jazyků umožňuje žákům dosahovat
  vysoké úrovně jazykových znalostí a dovedností a přispívá k úspěšnému učení. (4.1)
– Škola systematicky a cíleně podporuje účast žáků v odborně zaměřených soutěžích
  a olympiádách, žáci dosahují výborných umístění ve vyšších kolech včetně republikové
  úrovně. (5.2)
– Široké spektrum volitelných předmětů, nabídka nepovinných předmětů a dalších
  vzdělávacích aktivit podporují rozvoj specifických zájmů, talentu a nadání jednotlivýc h
  žáků. (6.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz

Slabé stránky (oblasti ke zlepšení)

– Nižší míra využití aktivizujících metod a forem práce vedla v části zhlédnuté výuky
  k pasivitě žáků. (4.2)
– Jen ojediněle byla do sledované výuky zařazena reflexe vytyčeného vzdělávacího cíle
  prostřednictvím formativního hodnocení a podpora hodnotících dovedností žáků. (4.2)




                                             6/8
– Škola má rezervy ve využívání diferenciace výuky zaměřené na cílenou podporu žáků
  s ohledem na jejich nadání a zájem o probírané učivo. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz

Doporučení pro zlepšení činnosti školy

– Metodické vedení pedagogů více zaměřit na zvýšení účinnosti volených vzdělávac íc h
  strategií, včetně práce s výukovými cíli.
– V průběhu vzdělávání častěji volit didaktické postupy podporující aktivní zapojení žáka
  a jeho práci s využitím různých informačních zdrojů.
– Více uplatňovat ve výuce formativní způsob hodnocení a zapojovat žáky do reflexe
  vlastního pokroku nebo do vzájemného hodnocení.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1. Zřizovací listina čj.132/2001, ze dne 11. 1. 2023
 2. Jmenování na vedoucí místo ředitelky školy, ze dne 29. 3. 2018, s účinností
    od 1. 8. 2018
 3. Šestileté období – informace o pokračování na vedoucím místě ředitele,
    čj. KUUK/069621/2024, ze dne 7. 5. 2024
 4. Dlouhodobý plán rozvoje školy, ze dne 1. 9. 2024 (průběžně aktualizovaný)
 5. Školní řád Gymnázia Děčín, ze dne 1. 9. 2024
 6. Plány profesního rozvoje zaměstnanců Gymnázia Děčín, školní roky 2023/2024
    a 2024/2025
 7. Školní vzdělávací programy, platné ve školním roce 2024/2025
 8. Rozvrh vyučovacích hodin tříd a pedagogů, platný ve školním roce 2024/2025
 9. Zápisy z jednání metodických orgánů, školní roky 2023/2024 a 2024/2025
10. Zápisy z jednání pedagogické rady, vedené ve školních rocích 2023/2024 a 2024/2025
    dle stavu k datu inspekce
11. Třídní knihy, vedené ve školním roce 2024/2025 (vzorek)
12. Plán hospitací ředitelky školy, školní rok 2023/2024
13. Školní matrika, vedená v elektronické podobě ve školním roce 2024/2025




                                            7/8
14. Souhrnná dokumentace k výchovnému poradenství a prevenci rizikového chování žáků,
    vedená ve školním roce 2024/2025
15. Souhrnná dokumentace k ukončování vzdělávání, vedená k datu inspekční činnosti
16. Souhrnná dokumentace k přijímacímu řízení na školní rok 2024/2025
17. Výroční zprávy o činnosti školy za školní roky 2022/2023 a 2023/2024
18. Personální dokumentace pedagogických pracovníků (doklady o dosaženém vzdělání)
19. Souhrnná dokumentace k hodnocení BOZ žáků
20. Souhrnná dokumentace k hodnocení finančních podmínek školy, rok 2023
21. Zahajovací výkazy instituce [online: 15. 10. 2024, http://www.uiv.cz]
22. Výpis z rejstříku škol a školských zařízení, ze dne 15. 10. 2024
23. Inspekční zpráva čj. ČŠIU-1558/19-L
24. Webové stránky školy http://www.gymnaziumdc.cz


                                       Poučení
Podle § 174 odst. 11 školského zákona může ředitelka školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Mgr. Jitka Šafaříková, školní inspektorka, vedoucí inspekčního týmu
Mgr. Romana Jůnová, školní inspektorka
PhDr. Mgr. Milan Matějů, školní inspektor
Ing. Andrea Trejtnarová, kontrolní pracovnice
15. 11. 2024




                                           8/8
