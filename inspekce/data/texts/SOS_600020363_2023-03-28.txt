CSI0X00B99T1
Počet listů: 8




                                     Česká školní inspekce
                                     Ústecký inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIU-393/23-U


Název                               Střední průmyslová škola a Vyšší odborná škola,
                                    Chomutov, Školní 50, příspěvková organizace
Sídlo                               Školní 1060/50, 430 01 Chomutov
E-mail                              prumyslovka@spscv.cz
IČO                                 47796006
Identifikátor                       600020363
Právní forma                        příspěvková organizace
Zastupující                         Ing. Jan Lacina
Zřizovatel                          Ústecký kraj
Místo inspekční činnosti            Školní 1060/50, Chomutov
Inspekční činnost na místě          28. 3. 2023 − 31. 3. 2023


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání poskytovaného střední
školou podle příslušného školního vzdělávacího programu.
Zjišťování a hodnocení naplnění školních vzdělávacích programů pro střední vzdělává ní
a jejich souladu s právními předpisy a rámcovými vzdělávacími programy.
                                    Charakteristika
Střední průmyslová škola elektrotechnická a Vyšší odborná škola Chomutov, Školní 50,
příspěvková organizace (dále „škola“) vykonává činnost střední školy a vyšší odborné školy.
Ve střední škole se vzdělávají žáci v oborech vzdělání poskytujících střední vzdělání
s maturitní zkouškou (dále „maturitní obory“) v denní formě vzdělávání: 23-41-M/01
Strojírenství, 26-41-M/01 Elektrotechnika. Vzdělávaní se uskutečňuje podle školního
vzdělávacího programu s názvem „Elektrotechnika a strojírenství“. Žáci se vzdělávají
v dvouletém disciplinárním technickém základu, od třetího ročníku si mohou volit specializac i:
Výpočetní systémy, Automatizační systémy, Silnoproudá elektrotechnika, Automatizované
konstrukce ve strojírenství, Technický management.
K 30. 9. 2023 se ve střední škole vzdělávalo 488 žáků ve 20 třídách maturitních oborů. Škola
eviduje 23 žáků se speciálními vzdělávacími potřebami a tři žáky s odlišným mateřským
jazykem. Podle individuálního vzdělávacího plánu se vzdělávají tři žáci.
Ve vyšší odborné škole se v současné době studenti nevzdělávají.
Další informace o škole jsou dostupné na webových stránkách www.spscv.cz.


                          Hodnocení podmínek vzdělávání
Ředitel školy využívá své dlouholeté manažerské a pedagogické zkušenosti. Kvalitní řízení
školy vychází z reálné koncepce rozvoje školy, která reflektuje situaci na trhu práce,
požadavky zaměstnavatelů, vývoj moderních technologií i potřeby školy. Stanovené
priority, jako je poskytování vzdělání v souladu se standardem odborného vzdělává ní,
průběžné zkvalitňování materiálně technických podmínek školy, koordinace výuky
s potřebami sociálních partnerů nebo rozšiřování mezinárodních kontaktů, se škole daří
úspěšně naplňovat, a to i díky aktivnímu zapojení všech zaměstnanců a četnou projektovou
činností. Důležitým nástrojem řídícího procesu je otevřená komunikace, která přispívá
k vytvoření příznivé atmosféry. Řídicí procesy jsou účelně nastaveny, společně s ředitelem
se na nich podílí dvě zástupkyně, jejichž kompetence a zodpovědnost jsou jasně stanovené.
Plánování je systematické, kontrolní a hodnoticí mechanismy jsou převážně účinné.
Příležitostí pro zlepšení je větší podpora pedagogů v oblasti využívání diferenc iace
a individualizace výuky a formativního hodnocení. Na chodu školy se úspěšně podílejí také
žáci prostřednictvím školního parlamentu.
Zdařilá a funkční je spolupráce s širokou sítí sociálních partnerů. Zejména při realizac i
odborné praxe tak dochází k podpoře rozvoje odborných kompetencí žáků a zvýšení jejich
motivace ke studiu i budoucí profesi. Sociální partneři pomáhají také s realizací odborných
kurzů, exkurzí a dalších i mimovýukových akcí, které napomáhají naplnění profilu
absolventa a přispívají k rozvoji sociálních dovedností žáků.
Vedení školy přistupuje velmi aktivně ke zkvalitňování materiálních podmínek pro
vzdělávání, které jsou na nadstandardní úrovni. Škole se daří pravidelně obnovovat
materiální vybavení pro všechny vzdělávací oblasti a reflektovat tak moderní trendy ve
vzdělávání. Pro rozvoj odborných kompetencí disponuje škola řadou velmi dobře
vybavených odborných učeben a dílen s různým zaměřením (např. automatizace, robotika,
mikroprocesory, 3D tisk, silnoproud, kovárna, svařovna). V elektrotechnických laboratořích
jsou při výuce používány analogové i moderní digitální přístroje. Vybavení dobře pokrývá
slaboproudé i silnoproudé zaměření. Pro výuku robotiky je používán lineární robot. Výuka
automatizace probíhá v dobře promyšlených cyklech převážně s využitím prvků Festo.


                                             2/8
Vybavení odpovídá tomu, které je používané v praxi, a žáci tak získávají odborné
kompetence přímo uplatnitelné v budoucím zaměstnání. Moderní centrum 3D tisku je
samozřejmou součástí odborné výuky. Pro rozvoj pohybových dovedností mohou
pedagogové se žáky využívat dvě tělocvičny a posilovnu. Žákům je k dispozici také
relaxační místnost.
Výuku zajišťuje dlouhodobě stabilní a kvalifikovaný pedagogický sbor i s odborníky
z praxe, jejichž působení ve škole značnou měrou přispívá ke zvyšování kvality odborné
výuky. Další vzdělávání pedagogických pracovníků (dále „DVPP“) je s ohledem na rychlý
rozvoj vzdělávacích oborů zaměřené především na rozvíjení odborných kompetencí
pedagogů. DVPP je v souladu s potřebami školy i s plány osobního rozvoje jednotlivýc h
učitelů. K profesnímu rozvoji pedagogů i mezinárodní mobilitě žáků významně přispívá
realizace projektu Erasmus.
Poradenské služby ve škole poskytuje školní poradenské pracoviště (dvě výchovné
poradkyně, metodička prevence a sociální pedagožka). Nastavený systém poradenských
služeb, vzájemná spolupráce, způsob sdílení informací s vyučujícími delegování rozsahu
i příslušné odpovědnosti za specializované činnosti jsou efektivní.


                          Hodnocení průběhu vzdělávání
Hospitované hodiny byly založené na vzájemném respektu vyučujících a žáků. Kvalitu
výuky podporovala odborná erudice pedagogů. Převažovala frontální výuka s dominantním
postavením učitele s využitím různých aktivizujících prvků. Většina vzdělávacích strategií
a postupů odpovídaly charakteru probíraného učiva. Chybějící diferenciace vzdělávac ího
obsahu neumožňovala žákům naplno využít individuální vzdělávací potenciál. Nedostatečný
prostor byl v závěru hodin věnován shrnutí učiva a efektivní zpětné vazbě o naplnění
vzdělávacích cílů. Formativní hodnocení ve většině navštívených hodin pedagogové
nevyužívali.
Ve výuce přírodovědných předmětů využili učitelé především společnou práci často
doplňovanou samostatnou prací. Při výkladu byla aktivita spíše na straně učitele, přesto se
žáci bez obav dotazovali, odpovídali na pokládané otázky nebo řešili příklady u tabule.
V některých hodinách byli žáci vedeni ke zdůvodňování zvoleného postupu, zazname ná no
bylo také vzájemné učení žáků. Jen výjimečně byly aplikovány aktivizační metody, např.
skupinová práce, která vhodně podporovala kooperativní kompetence žáků. Vzdělávací cíl
nebo probírané téma pedagogové často propojovali se zkušenostmi žáků z běžného života,
někteří využili názorné učební pomůcky.
Zvolené vzdělávací strategie ve výuce cizích jazyků vedly především k rozvoji slovní zásoby
žáků, vhodně byl ve většině hodin podporován rozvoj komunikativních dovedností.
Receptivní dovednosti žáků byly rozvíjeny při poslechových cvičeních a velmi kvalitním
mluveným projevem pedagožek. Efektivně byla do většiny hodin zařazena práce ve dvojici,
která umožnila žákům rozvíjet interaktivní řečové dovednosti, a v části hodin rovněž
skupinová práce, která účelně podporovala kooperaci. Zdařile byly v některých hodinách
využity online vzdělávací aplikace.
Výuka českého jazyka vycházela z jasně formulovaných vzdělávacích cílů, k jejichž
naplnění přispívaly účelně zvolené vyučovací metody. Kooperativní metody a řízený
rozhovor umožňovaly žákům rozvíjet spolupráci, sdílet své názory a argumentovat. Učitelky
vhodně zařazovaly práci s různými druhy textů, rozmanitými úlohami vedly žáky k jejich
analýze a praktickému využití.


                                           3/8
Výuka odborných předmětů byla většinou vedena frontálním způsobem, její těžiště bylo
především v aktivitě učitele, který byl nositelem informací. Při výkladu využili všichni
pedagogové prezentační techniku, pomocí které sdíleli se žáky kromě textů také obrazové
materiály.
Sledovaná praktická výuka se konala ve školních dílnách, jejichž technické vybavení
odpovídá současným požadavkům odborné praxe a zároveň vytváří předpoklady pro úspěšné
naplnění odborného profilu absolventa. Výuka byla vedena na velmi profesionální úrovni.
Na základě získaných teoretických poznatků byly účelně rozvíjeny praktické dovednosti
jednotlivců. Při praktických činnostech se pedagogům dařilo žáky aktivizovat a motivo vat.
Žáci byli vedeni k samostatnosti, aktivně se do výuky zapojovali, ochotně s vyučujíc ími
spolupracovali a plnili zadávané úkoly. Příjemná pracovní atmosféra vhodně podporovala
proces učení.


                         Hodnocení výsledků vzdělávání
Pro vyhodnocování individuálních a skupinových výsledků vzdělávání využívá škola
standardní interní evaluační nástroje (ústní zkoušení, písemné a grafické práce, praktické
činnosti apod.), které umožňují porovnávat dosažené výsledky žáků s očekávanými výstupy
deklarovanými ve školním vzdělávacím programu. Prostřednictvím metodických orgánů
pedagogové spolupracují při sjednocování kritérií hodnocení v jednotlivých předmětech.
Žákům ohroženým školním neúspěchem poskytují pedagogové podporu v rámci
individuálních konzultací a skupinových doučování.
Efektivní zpětnou vazbu o vstupní úrovni znalostí v anglickém jazyce získávají žáci
1. ročníku prostřednictvím testování SCATE (Scio Computer Adaptive Test of Englis h).
Svůj pokrok mohou následně sledovat v navazujícím testování ve 3. ročníku. Nově navázané
partnerství školy s Evropským centrem jazykových zkoušek a Jazykovou školou s právem
státní jazykové zkoušky podporuje přípravu žáků k mezinárodním zkouškám Cambridge
English. V aktuálním školním roce tyto zkoušky absolvovalo 17 žáků školy. K rozvoji
jazykových kompetencí žáků přispívají rozsáhlé mimoškolní aktivity (např. zahranič ní
pobyty, exkurze), využití metody obsahově a jazykově integrovaného učení CLIL či
zapojení do programu evropské spolupráce škol eTwinning.
Škola systematicky podporuje žáky v zapojení do mezinárodních certifikací, které
významně přispívají k jejich uplatnitelnosti na trhu práce. Patří mezi ně ECDL (European
Computer Driving Licence), pro nějž je škola dlouhodobým certifikačním střediskem,
program CNA (Síťová akademie Cisco) primárně určený žákům specializace Výpočetní
systémy a Autodesk Certificate of Completion pro žáky oboru Strojírenství.
Kvalitu poskytovaného vzdělávání a efektivitu realizované podpory ukazuje úspěšnost žáků
při ukončování vzdělávání maturitní zkouškou. Vynikajících výsledků dosahují žáci školy
ve společné části maturitní zkoušky z předmětů cizí jazyk a matematika, v nichž
ve zkušebních obdobích 2020-2022 neuspěl pouze jeden žák. V předmětu český jazyk byli
žáci školy stejně nebo více úspěšní než žáci ostatních škol v dané skupině oborů (z celkem
331 žáků neuspělo jen sedm žáků). Z výsledků profilových zkoušek, u nichž škola vykazuje
mírně vyšší neúspěšnost oproti republikovému průměru v dané skupině oborů, je patrná
snaha školy udržovat vysokou náročností těchto zkoušek kvalitu svých absolventů. Velmi
dobrou připravenost absolventů školy potvrzuje pozitivní zpětná vazba z vysokých škol
(zejména elektrotechnických fakult), na kterých pokračuje přibližně 80 % absolventů školy.




                                           4/8
Pedagogové motivují talentované žáky k účasti v předmětových i odborných soutěžích.
Výborných výsledků na krajské, oblastní i celostátní úrovni dosáhli žáci školy v olympiádě
z anglického jazyka, matematické olympiádě, matematickém klokanu, Bobříku informatik y,
programátorské soutěži PilsProg či v soutěži Moderní škola 4.0.
Výchovné poradkyně poskytují potřebné informace o žácích se speciálními vzdělávac ími
potřebami třídním učitelům, efektivitu poskytované podpory průběžně ve výuce sledují
a v případě potřeby vhodné postupy a uplatňování stanovených doporučení s vyučujíc ími
i poradenskými zařízeními konzultují. Ve většině hospitovaných hodin byla žákům potřebná
podpora poskytována. V oblasti kariérového poradenství poskytuje výchovná poradkyně
žákům efektivní podporu při volbě dalšího studia či uplatnění na pracovním trhu, aktivně
spolupracuje s úřadem práce i profesními organizacemi. Výsledkem této spolupráce je
úspěšná modifikace zaměření vzdělávacích programů ve dvou posledních ročnících
vzdělávání s požadavky trhu práce spolu s velkou poptávkou po absolventech školy.
Významná pozornost je věnována preventivním aktivitám s akcentem na posilová ní
prosociálních vztahů v třídních kolektivech. Účinné osvědčené strategie jsou pravidelné
třídnické hodiny, adaptační pobyty, sportovní kurzy a zapojení do četných projektových
aktivit (aktuálně projekt „Si třída“) včetně tematicky zaměřených besed či exkurzí, kterých
se účastní všichni žáci školy. Případné problémy s nevhodným chováním žáků jsou řešeny
bezodkladně, což minimalizuje jejich výskyt. Nezanedbatelnou úlohu ve škole má i školní
parlament, který se svými náměty aktivně podílí na chodu školy a zároveň organizuje řadu
aktivit pro svoje spolužáky (sbírky různého charakteru, nabídka doučování pro zájemce z řad
žáků školy i budoucích uchazečů aj.). Školní poradenské pracoviště uskutečňované aktivity
pravidelně vyhodnocuje a každoročně na základě získaných informací od žáků i pedagogů
aktualizuje.


                                         Závěry
Vývoj školy
Od minulé isnpekční činnosti škola v návaznosti na požadavky trhu práce rozšířila svou
vzdělávacé nabídku o specializaci Technický management. Škola pokračuje v nastolené m
trendu promyšlené modernizace materiálně technických podmínek pro odborné vzdělávání.
Silné stránky
- Zapojení školy do bohaté projektové činnosti, aktivní a smysluplná spolupráce
  s odbornými firmami včetně flexibilní reakce na požadavky trhu práce směřují
  k těsnějšímu propojení výuky s praxí, úspěšnému naplnění profilu absolventa a jejich
  následnému uplatnění.
- Odborná výuka realizovaná ve vlastním prostředí s materiálním zázemím, které odpovídá
  současným trendům, efektivně rozvíjí odborné kompetence žáků.
- Kvalitní průběh výuky cizích jazyků, mimoškolní činnosti a projektové aktivity včetně
  mezinárodní spolupráce úspěšně podporují rozvoj komunikačních dovedností žáků.
- Systematická práce školního poradenského pracoviště včetně množství uskutečňova nýc h
  aktivit při práci s třídními kolektivy i jednotlivci vytváří příznivé školní prostředí pro
  vzdělávání a pozitivně ovlivňuje osobností rozvoj žáků.




                                            5/8
Slabé stránky a/nebo příležitosti ke zlepšení
- Méně využívaná reflexe vzdělávacích cílů v závěru výuky neposkytuje efektivní zpětnou
  vazbu pedagogům a žákům o účinnosti vzdělávacího procesu.
- Nepravidelně využívaná     diferenciace   ve výuce dostatečně nezohledňuje      odlišné
  vzdělávací potřeby žáků.
- V přírodovědných předmětech převažovala frontální výuka s minimálním zařazováním
  aktivizujících prvků a nedostatečnou podporou kooperace.
Doporučení pro zlepšení činnosti školy
- Na základě výsledků pravidelné hospitační činnosti poskytovat pedagogům účinnou
  zpětnou vazbu o kvalitě jejich práce a následně přijímat vhodná opatření ke zlepšení.
- Důsledněji zařazovat závěrečné shrnutí a zhodnocení výuky tak, aby nechyběla zpětná
  vazba pro učitele i žáky o vzdělávacím pokroku.
- Diferencovat výuku v souladu s předpoklady jednotlivých žáků, pravidelně využívat
  formativní hodnocení.
- V přírodovědných předmětech zařazovat aktivizující strategie a podporovat kooperaci
  žáků.


                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 10 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Ústecký inspektorát, W. Churchilla
6/1348, 400 01 Ústí nad Labem, případně prostřednictvím datové schránky (g7zais9),
nebo na e-podatelnu csi.u@csicr.cz s připojením elektronického podpisu.


           Seznam dokladů, o které se inspekční zjištění opírají
 1.   Úplné znění zřizovací listiny příspěvkové organizace Ústeckého kraje č. j.: 103/2001
      (ze dne 11. 1. 2023) včetně Přílohy č. 1 a 2
 2.   Jmenování ředitelem školy s účinností od 1. 1. 2006 včetně Informace o pokračování
      na vedoucím pracovním místě ředitele školy od 1. 8. 2019 na další šestileté období
 3.   Výpisy z rejstříku škol a školských zařízení MŠMT (ze dne 27. 3. 2023)
 4.   Výkaz o ředitelství škol (R 13-01) podle stavu k 30. 9. 2021 a 30. 9. 2022
 5.   Výkaz o střední škole (M8) podle stavu k 30. 9. 2021 a 30. 9. 2022
 6.   Koncepce rozvoje školy 2019-2025
 7.   Plán kontrolní a hospitační činnosti 2021/2022, 2022/2023 včetně hospitačníc h
      záznamů
 8.   Organizační řád školy včetně organizačního schématu
 9.   Školní vzdělávací program pro střední vzdělávání „Elektrotechnika a strojírenství“
      platný ve školním roce 2022/2023
10.   Školní řád schválený dne 6. 11. 2020


                                            6/8
11.   Dokumentace k výchovnému poradenství a prevenci rizikového chování vedená
      k datu inspekční činnosti
12.   Záznamy z pedagogické rady a předmětových komisí, školní roky 2021/2022
      a 2022/2023 do termínu inspekční činnosti
13.   Školní matrika, školní roky 2021/2022 a 2022/2023 (vzorek)
14.   Třídní knihy, školní rok 2021/2022 a 2022/2023 (vzorek)
15.   Dokumentace k ukončování vzdělávání maturitní zkouškou, školní roky 2021/2022
      a 2022/202
16.   Dokumentace k přijímání ke střednímu vzdělávání pro školní rok 2022/2023
17.   Personální dokumentace ve vztahu k odborné kvalifikaci (vzorek)
18.   Výroční zpráva o činnosti školy za školní rok 2021/2022
19.   Inspekční zpráva České školní inspekce č. j.: ČŠIU-338/13-U (ze dne 25. 4. 2013)
20.   Webové stránky školy: www.spscv.cz




                                         7/8
                                          Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 10 dnů po jejím převzetí. Případné
připomínky zašlete na adresu, Česká školní inspekce, Ústecký inspektorát,
W. Churchilla 6/1348, 400 01 Ústí nad Labem, případně prostřednictvím datové
schránky (g7zais9), nebo na e-podatelnu csi.u@csicr.cz s připojením elektronického
podpisu, a to k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 PhDr. Alena Pilousová, školní inspektorka,
 vedoucí inspekčního týmu

 Mgr. Ilona Hronová, školní inspektorka

 Ing. Anna Kejřová, školní inspektorka

 Mgr. Ivana Reihsová, školní inspektorka

 Mgr. Bc. Pavel Novák, odborník v oblasti
 informačních technologií
 Ing. Miloš Kodad, odborník v oblasti
 elektrooborů
 Bc. Blanka Zoudunová, kontrolní
 pracovnice

V Ústí nad Labem 10. 5. 2023




                                              8/8
