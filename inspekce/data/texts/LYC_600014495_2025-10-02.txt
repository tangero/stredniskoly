                               Česká školní inspekce
                                Zlínský inspektorát
                        Zarámí 88, P. O. Box 125, 760 01 Zlín
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIZ-1048/25-Z
                                       Sp. zn. ČŠIZ-S-216/25-Z


Název                               Střední průmyslová škola Otrokovice
Sídlo                               tř. T. Bati 1266, 765 02 Otrokovice
E-mail                              skola@spsotrokovice.cz
IČO                                 00 128 198
Identifikátor                       600 014 495
Právní forma                        příspěvková organizace
Zastupující                         Mgr. Libor Basel, MBA
Zřizovatel                          Zlínský kraj
Místo inspekční činnosti            tř. Tomáše Bati 1266, Otrokovice
Inspekční činnost na místě          2. 10. – 3. 10. 2025 a 6. 10. - 7. 10. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou podle
§ 174 odst. 2 písm. a), b) a c) zákona č. 561/2004 Sb., o předškolním, základním, středním,
vyšším, odborném a jiném vzdělávání (školský zákon), ve znění pozdějších předpisů,
za období od poslední inspekční činnosti.


                                         Charakteristika
Střední průmyslová škola Otrokovice (dále jen „škola“) vykonává činnost střední školy,
domova mládeže a školní jídelny. Poskytuje vzdělávání v široké nabídce studijních a
učebních oborů v denní formě. Ve čtyřech čtyřletých oborech vzdělání s maturitní zkouškou
39-41-L/02 Mechanik instalatérských a elektrotechnických zařízení, 37-41-M/01 Provoz a
ekonomika dopravy, 28-44-M/01 Aplikovaná chemie a v oboru vzdělání 78-42-M/05
Přírodovědné lyceum, který je ve škole vyučován od školního roku 2024/2025. Dále škola
poskytuje vzdělávání v sedmi oborech vzdělání ukončených závěrečnou zkouškou 23-55-
H/02 Karosář, 23-68-H/01 Mechanik opravář motorových vozidel, 26-51-H/01 Elektrikář,
26-57-H/01 Autoelektrikář, 28-52-H/01 Chemik, 36-52-H/01 Instalatér a 65-51-H/01
Kuchař-číšník. Ve školním roce 2025/2026 probíhá vzdělávání ve 29 třídách, do nichž je
zařazeno 656 žáků. Oproti školnímu roku 2018/2019, kdy zde byla uskutečněna inspekční
činnost, došlo k nárůstu počtu žáků o 265. Škola systematicky podporuje žáky se speciálními
vzdělávacími potřebami. Ke dni inspekční činnosti bylo evidováno 74 žáků s přiznanými
podpůrnými opatřeními 1. – 3. stupně, 18 žáků s odlišným mateřským jazykem a 3 žáci byli
vzděláváni podle individuálních vzdělávacích plánů. Ve školním roce 2025/2026 škola
vykazovala 77 žáků organizačně začleněných ve 4 výchovných skupinách domova mládeže .
Kromě hlavní vzdělávací činnosti je škola také střediskem služeb školám. Zabezpečuje
správu informačního a vzdělávacího portálu školství Zlínského kraje „Zkola“, podílí se na
realizaci Informační strategie ve školství a na aktivitách v oblasti podpory technického a
přírodovědného vzdělávání.


                          Hodnocení podmínek vzdělávání
Škola má vypracovanou koncepci rozvoje, která je reálná, srozumitelná a reflektuje aktuální
stav i potřeby školy. Koncepce stanovuje cíle a plánované kroky k jejich naplnění,
zohledňuje uplatnění absolventů na trhu práce, společenskou poptávku, vzdělávací trendy
i legislativní změny. V návaznosti na ni byla smysluplně upravena nabídka oborů vzdělání
s ohledem na jejich oborovou provázanost, včetně zavedení nového maturitního oboru.
Koncepce je v souladu s rozvojovými strategiemi zřizovatele. Stanovené priority a cíle se
daří postupně naplňovat zejména v oblasti materiálního zabezpečení výuky, rozvoje
partnerských vztahů, personálního zajištění, zvyšování počtu žáků a v oblasti výsledků
vzdělávání při jeho ukončování. Menšího efektu v naplňování koncepce rozvoje školy bylo
dosaženo v oblasti využívání motivačních metod a forem výuky v rámci rozvoje kritického
myšlení, aktivního využívání praktických znalostí žáků z reálné praxe, diferenciace výuky
i zapojení žáků do hodnocení a práce se vzdělávacími cíli. Pedagogičtí pracovníci se
s koncepcí rozvoje školy ztotožňují. Vzhledem k měnícím se podmínkám ve vzdělávání a
k modernizaci technologií v jednotlivých oborech je koncepce pravidelně vyhodnocována a
aktualizována. Organizační struktura školy je funkční, kompetence jsou účelně rozděleny.
Řízení školy je založeno na pravidelných poradách vedení, na nichž jsou systematick y
projednávány kroky k naplňování dlouhodobých i krátkodobých strategií a vyhodnocová ny
zadané úkoly v rámci liniového řízení. Do systému řízení jsou zapojeny všechny předměto vé
komise. Jejich činnosti je vedením věnována cílená pozornost, pravidelně probíhá analýza
výsledků jejich práce. Předsedové komisí se účelně podílejí také na metodické podpoře
průběhu vzdělávání, mimo jiné formou hospitační činnosti. Kontrola výchovně -
vzdělávacího procesu byla v oblastech teoretické i praktické výuky realizována systematick y
a důsledně. Hospitační činnost byla pravidelně prováděna vedením školy. V rámci
autoevaluačních činností ředitel školy průběžně vyhodnocoval stav pedagogických proces ů
a řízení školy a na zjištěné skutečnosti přijímal odpovídající opatření k nápravě a zkvalitně ní.
Vedení školy systematicky podporovalo spolupráci pedagogů se zákonnými zástupci a
vytvářelo vhodné podmínky pro vzájemnou pedagogickou součinnost. V průběhu školního
roku byla realizována tandemová výuka, která účelně propojovala teoretickou a praktickou
složku vzdělávání. Výuka odborných a přírodovědných předmětů byla efektivně integrová na
v experimentáriu školy vybaveném moderní technikou a didaktickými pomůckami, což
žákům umožňovalo ověřování teoretických znalostí v praxi a rozvoj dovedností



                                              2/9
prostřednictvím demonstračních a badatelských metod. Škola poskytovala uchazečům
i jejich zákonným zástupcům úplné a přehledné informace o oborech vzdělání, podmínkách
studia, organizaci přijímacího řízení a kritériích přijetí.
Výuku zajišťoval stabilizovaný a kvalifikovaný pedagogický sbor, jehož složení bylo
průběžně upravováno v souladu s potřebami školy a rozvojem oborové struktury. Odborná
kvalifikace pedagogů odpovídala aprobacím vyučovaných předmětů. Profesní rozvoj
pedagogických pracovníků probíhal systematicky dle plánu dalšího vzdělává ní
pedagogických pracovníků reflektujícího priority školy a individuální potřeby pedagogů,
přičemž získané poznatky byly dále sdíleny a využívány prostřednictvím pedagogickýc h
porad a předmětových komisí. Profesní rozvoj se však doposud jen částečně zaměřoval na
oblasti diferenciace výuky, aktivního zapojení žáků do hodnocení, práci se vzdělávacími cíli
a na rozvoj tvořivosti, samostatnosti a spolupráci žáků.
Díky úzké spolupráci se zřizovatelem škola realizovala řadu finančně náročných
investičních akcí, které významně přispěly ke zkvalitnění vzdělávacího prostředí. Mezi
nejvýznamnější patří modernizace sportovní haly, vybudování relaxačního centra pro
činnost školního poradenského pracoviště a renovace zázemí pro pedagogy, což zlepšilo
podmínky pro jejich práci. V oblasti materiálních podmínek pro praktickou výuku došlo
k výraznému zlepšení. Byly modernizovány odborné učebny, včetně instalace výukovýc h
panelů pro elektroinstalace a instalatérské práce. Pokračuje systematická modernizace
odborných učeben, laboratoří a dílen, zahrnující technické úpravy prostor a průběžné
doplňování učebních pomůcek a moderních výukových technologií. Tento rozvoj je
podporován také sponzorskými dary a spoluprací s regionálními firmami. Významnou roli
při zkvalitňování materiálního zázemí školy hrají rozvojové projekty, které umožnily
vybudovat dvě nové počítačové učebny a pořídit digitální technologie, moderní didaktickou
techniku a softwarové vybavení, čímž vznikly optimální podmínky pro zavádění
inovativních výukových metod a efektivní naplňování vzdělávacích cílů. V rámci
participativního rozpočtu byla vybavena studijní místa pro žáky, včetně nové studovny, která
rozšířila možnosti klidného a samostatného studia a zlepšila prostředí pro odpočinek a
trávení volného času.
V potřebné míře byly zajištěny podmínky pro bezpečnost a ochranu zdraví žáků. Žáci byli
systematicky upozorňováni na možná rizika a průběžně poučováni o bezpečném chování
zejména v souvislosti s praktickou výukou a sportovními aktivitami. Vhodně byl uplatňová n
osobní přístup ke každému žákovi.
Prostřednictvím školního stravování byli žáci vedeni ke zdravému životnímu stylu,
stravovací služby byly poskytovány v souladu se zásadami zdravé výživy, výběr surovin
a způsob přípravy jídel respektovaly současné trendy ve stravování.
Tým školního poradenského pracoviště, tvořený výchovno u a kariérovou poradkyní,
metodičkou prevence a školní psycholožkou, účelně spolupracoval a řešení vznik lýc h
problémů koordinoval s vedením školy, třídními učiteli i dalšími pedagogickými
pracovníky. Výchovná poradkyně systematicky pečovala o žáky se speciálními
vzdělávacími potřebami a poskytovala metodickou podporu vyučujícím. Průběžně byly
sledovány signály všech forem rizikového chování a nastaveny jasné postupy pro efektivní
intervence. Pozornost byla cíleně zaměřena na rozvoj pozitivních vztahů mezi účastníky
vzdělávání, vytváření příznivého třídního klimatu a spolupráci se zákonnými zástupci.
Školní psycholožka poskytovala individuální konzultace žákům i učitelům a podporovala
třídní kolektivy metodickou činností. V rámci kariérového poradenství škola aktivně
podporovala žáky a jejich zákonné zástupce při volbě pracovního a společenského uplatnění
formou exkurzí, besed s externími subjekty a individuálních konzultací.


                                            3/9
Vzhledem k náročnosti oborů a specifickému technologickému vybavení škola zajišťuje
praktickou výuku také ve smluvních pracovištích, kde si žáci pod vedením instruktor ů
zdokonalují odborné dovednosti v návaznosti na ŠVP. Škola systematicky podporuje
spolupráci s oborově zaměřenými partnery, čímž žákům vytváří příležitosti k seznámení se
s běžným provozem a pracovními úkoly zaměstnanců firem. Příkladná je spolupráce se
základními a mateřskými školami při polytechnickém vzdělávání, kdy žáci školy zapojují
mladší děti a žáky do činností v experimentáriu a učí se při tom vhodně prezentovat své
znalosti a dovednosti. Spolupráce se zřizovatelem je na velmi dobré úrovni.


                          Hodnocení průběhu vzdělávání
Ve většině sledovaných vyučovacích hodin převládala příjemná pracovní atmosféra
založená na vzájemném respektu žáků i vyučujících. Ve výuce českého jazyka převládala
frontální forma výuky doplněná o samostatnou práci žáků. Kooperativní metody jako práce
ve dvojicích či skupinách, nebyly ve sledovaných hodinách zařazeny, což omezilo rozvoj
sociálních a pracovních kompetencí žáků. Aktivizační metody byly využívány v menší míře.
Digitální technologie byly ve většině hodin efektivně použity k podpoře porozumění a
rozvoje představivosti žáků. Požadavky kladené na žáky byly srozumitelné a přiměřené
jejich schopnostem, byl jim poskytován dostatek času k plnění úkolů a formulaci odpovědí.
V hodinách byla cíleně využívána práce s chybou a součástí didaktické struktury většiny
hodin bylo také vzájemné hodnocení žáků na základě předem stanovených a jasně
komunikovaných kritérií.
Výuka cizích jazyků probíhala převážně formou frontálního vyučování doplněného
o samostatnou práci žáků a řízený dialog s vyučujícím. Skupinové formy práce a práce ve
dvojicích, které podporují rozvoj komunikativních a sociálních kompetencí, byly
zařazovány pouze výjimečně. Ve výuce německého jazyka byla uplatňována gramaticko -
překladová metoda se zaměřením na procvičování gramatiky a slovní zásoby, pravidelně byl
rozvíjen poslech a poskytována zpětná vazba k výkonům žáků. Hodiny měly plynulý průběh
i přes nižší zastoupení motivačních metod. Ve výuce ruského jazyka byla vhodně využívá na
vstupní motivace, audiovizuální ukázky a úlohy různé kognitivní náročnosti odpovídajíc í
úrovni žáků.
Ve výuce dějepisu byly účelně využity aktivizační metody, mezipředmětové vztahy a
v některých případech i příklady z reálného života. Videoukázka v anglickém jazyce zároveň
podpořila rozvoj jazykových kompetencí žáků. Výuka občanské nauky probíhala frontálně
se zapojením samostatné práce žáků, kteří při vyhledávání informací na internetu efektivně
rozvíjeli digitální kompetence. Všechny vyučovací hodiny společenskovědních předmětů
měly jasně stanovené vzdělávací cíle, které byly na konci hodin vyhodnoceny a shrnuty se
zapojením žáků, v návaznosti na jejich další studijní pokrok.
Ve sledovaných hodinách anglického jazyka žáci prohlubovali a rozvíjeli své jazykové
znalosti a dovednosti v souladu s očekávanými výstupy ŠVP. Výuka v prvních ročnících
byla zaměřena na opakování učiva ze základní školy. Vzdělávací cíle byly většině žáků
srozumitelné nejpozději v závěru hodin, pouze některé vyučovací hodiny vhodně
propojovaly učivo s praktickými situacemi. Výuka byla organizačně dobře strukturovaná a
měla plynulý průběh. Digitální technologie byly účelně využívány, s výjimkou jedné
sledované hodiny. Vyučující vytvářeli podnětné prostředí podporující aktivní zapojení žáků,
kteří samostatně uplatňovali získané znalosti a zkušenosti. Práce s chybou byla využita
konstruktivně a přispívala k dalšímu učení. Žáci pracovali se zájmem a soustředěně, avšak
rozvoj kritického myšlení nebyl dostatečně podporován.


                                            4/9
Ve většině hodin tělesné výchovy byla výuka vedena aktivně a s jasným zaměřením na
naplňování vzdělávacích cílů. Použité metody a úlohy většinou podporovaly aktivní
zapojení žáků, motivaci, fyzickou zdatnost a částečně i rozvoj pohybových dovedností.
Prvky spolupráce přispívaly k rozvoji týmové práce a schopnosti hodnotit výkony podle
stanovených kritérií. Poskytovaná zpětná vazba byla omezená a méně podporovala
individuální rozvoj žáků a porozumění jejich vlastním pokrokům. Práce s chybou byla
využívána sporadicky a nebyla systematicky začleněna k prohlubování dovedností.
V některých hodinách chyběla návaznost na průpravná cvičení podporující osvojení
dovedností sportovní hry. Jedna hodina byla negativně ovlivněna nízkou motivací žáků
k pohybovým aktivitám.
Výuka matematiky a přírodovědných předmětech probíhala v příjemné a pracovní
atmosféře. V matematice byli žáci vedeni k používání odborné terminologie a při
procvičování příkladů průběžně dostávali zpětnou vazbu využitelno u pro další učení.
Podpora zdůvodňování zvolených postupů při řešení úloh však nebyla systematick y
rozvíjena. V některých hodinách také chyběla nabídka úloh různé kognitivní náročnosti, což
omezovalo možnosti diferenciace podle individuálních potřeb žáků. Didaktická technika
byla ve většině hodin využita efektivně. Ve fyzice přispěla ke zvýšení názornosti výuky,
zejména při simulacích druhů pohybu a demonstračním pokusu, který zároveň vhodně
podporoval motivaci žáků. V chemii byla velmi dobře u žáků rozvíjena také čtenářská
gramotnost. Na konci většiny vyučovacích hodin sledovaných předmětů bylo zařazováno
závěrečné shrnutí učiva zejména vyučujícími.
Výuka odborných chemických předmětů, konkrétně fyzikální chemie, chemické
technologie, technologie a strojů a zařízení, vykazovala rozdílnou úroveň kvality vzdělává ní.
Ve výuce chemické technologie i strojů a zařízení byly zvoleny vhodné metody a formy
práce, které efektivně podporovaly dosažení vzdělávacích cílů a měly pozitivní vliv na
úroveň vzdělávání žáků. V průběhu i na závěr výuky žáci dostávali zpětnou vazbu, kterou
mohli účelně využít pro své další učení. Naopak ve výuce technologie se zvolené metody a
formy práce negativně promítly do kvality výuky. Chyběla podpora rozvoje kritického
myšlení žáků a jejich dosavadní znalosti a praktické zkušenosti z reálné praxe byly
využívány pouze omezeně. Ve výuce fyzikální chemie byl dialog mezi žáky, který by
podporoval jejich aktivní učení a prohlubování poznatků, rozvíjen jen v omezené míře.
Didaktická technika byla ve výuce odborných předmětů využívána účelně a funkčně,
přispívala ke zvýšení názornosti.
Ve většině sledovaných hodin odborných předmětů zaměřených na obor mechanik opravář
motorových vozidel, elektrikář, autoelektrikář a obor instalatér nebyly vždy naplněny
pedagogicko-didaktické zásady. Chyběla promyšlená struktura výuky a vzdělávací cíle
nebyly vždy jasně a zřetelně formulovány. Mezipředmětové vztahy byly využívány pouze
minimálně, i v případech, kdy by jejich zařazení bylo vhodné. Shrnutí učiva, zhodnocení a
závěry výuky nebyly v některých hodinách dostatečně prezentovány. Motivace žáků
k aktivitě se lišila; v některých hodinách byla výuka omezena převážně na diktovaný zápis
do sešitu nebo opisování textu a schémat z tabule. Použité organizační formy a metody byly
jednotvárné a často neefektivní pro naplnění cílů hodiny. Nové učivo bylo většinou
prezentováno frontální metodou s doplněním digitálních technologií. Ve dvou hodinách byla
příkladně využita motivace žáků, propojení učiva s jejich praktickými zkušenostmi a
průběžná zpětná vazba byla poskytována účelně.
Společným nedostatkem většiny vyučovacích hodin bylo, že závěry hodin neobsahovaly
vyhodnocení naplnění výukových cílů ani reflexi práce žáků s ohledem na jejich další učení.
Ve výuce nebyla dostatečně využita diferenciace, rozvoj kritického myšlení ani spolupráce



                                             5/9
mezi žáky. Rovněž nebyly systematicky zapojovány dosavadní znalosti a zkušenosti žáků
z reálné praxe.
Odborný výcvik oboru mechanik opravář motorových vozidel, elektrikář, autoelektrikář a
oboru instalatér probíhal v moderně vybavených školních pracovištích, která odpovídají
reálné praxi, kde se žáci systematicky rozvíjeli v klíčových profesních kompetencích. Výuka
byla zaměřena na praktické dovednosti včetně ručního obrábění a práce na strojích.
Organizační formy a metody výuky byly vhodně voleny a efektivně se střídaly. Učitelé
odborného výcviku dbali na kvalitu práce žáků, poskytovali zpětnou vazbu, opravovali
chyby a názorně ukazovali správné pracovní postupy, včetně manipulace s nářadím a
měřidly. Hodnocení výkonů žáků probíhalo na základě předem stanovených kritérií. Zásady
bezpečnosti práce byly dodrženy, výuka byla pečlivě připravena a organizačně dobře
zvládnuta. Odborný výcvik je vybaven moderními technologiemi, což společně s úzkou
spoluprací s firmami významně přispívá k odborné způsobilosti žáků dané odbornosti a
připravuje je na profesní praxi.
Škola využívá inovativní formy kombinovaného vzdělávání, které propojují různé
odbornosti žáků při řešení společných projektů a současně podporují jejich sociální a
osobnostní rozvoj. Projekt v rámci soutěže T-Profi, je příkladem této formy vzdělává ní
v praxi, kdy žáci oborů mechanik instalatérských a elektrotechnických zařízení, aplikovaná
chemie a provoz a ekonomika dopravy smysluplně spolupracovali podle svých odborností
na společném řešení úkolů.


                          Hodnocení výsledků vzdělávání
Výsledky vzdělávání žáků byly pravidelně projednávány na pedagogických radách a
jednáních předmětových komisí. Vedení školy připravuje podrobné analýzy
s vypovídajícími ukazateli, které jsou následně využívány k nastavení opatření ke zlepšení
výsledků jednotlivých žáků. Sdílený elektronický informační systém umožňuje systematické
sledování úspěšnosti žáků po celý školní rok. Zákonní zástupci jsou pravidelně informo vá ni
o prospěchu prostřednictvím třídních schůzek a webového informačního systému. Výsledky
vzdělávání vykazovaly stabilní úroveň v posledních třech letech, přičemž u většiny žáků
nedocházelo k výrazným výkyvům.
Výsledky maturitní zkoušky se ve sledovaném období posledních tří školních let lišily
v závislosti na skupině oborů vzdělání. Zlepšení bylo zaznamenáno u oboru vzdělání
mechanik instalatérských a elektrotechnických zařízení, kdy se celkové výsledky u maturitní
zkoušky zlepšovaly a ve školním roce 2023/2024 a 2024/2025 byly lepší než
celorepublikový průměr dané skupiny oborů. Rovněž bylo zaznamenáno zlepšení v oboru
provoz a ekonomika dopravy, kdy došlo k výraznému zlepšení výsledků ve srovnání
s předchozím obdobím, ale i přesto mírně zaostávají za celostátním průměrem stejné skupiny
oborů. Celkové výsledky u maturitní zkoušky u oboru vzdělání aplikovaná chemie ve
sledovaném období byly proměnlivé a pohybovaly se střídavě mírně pod i nad
celorepublikovým průměrem stejné skupiny oborů. Výsledky jednotných závěrečnýc h
zkoušek byly ve sledovaném období na dobré úrovni, z celkového počtu 269 žáků
neprospělo 17 žáků, což činilo 6,3 % z celkového počtu žáků konajících tuto zkoušku. Ve
školním roce 2022/2023 se žáci školy účastnili externího testování v oblastech přírodovědné
a čtenářské gramotnosti, kde jejich výsledky odpovídaly nižším hodnotícím kategoriím.
Vedení školy výsledky maturitních zkoušek i testování pravidelně sledovalo, analyzovalo a
na jejich základě přijímalo vhodná opatření ke zlepšení výsledků žáků. Rovněž byla



                                            6/9
průběžně monitorována úspěšnost absolventů při dalším vzdělávání a uplatnění na trhu
práce.
Škola systematicky identifikovala žáky s potřebou podpůrných opatření a efektivně
uplatňovala vlastní strategii, při níž účelně spolupracovala se školskými poradenskými
zařízeními. Při úpravě vzdělávání žáků se SVP vycházela z jejich doporučení a současně
využívala vlastních úprav metod, organizace a hodnocení vzdělávání. Dopady využíva nýc h
podpůrných opatření výchovná poradkyně pravidelně vyhodnocovala ve spolupráci
s vyučujícími školy a průběžně sledovala efektivitu jejich uplatňování. Žáci se slabším
prospěchem a zvýšenou absencí byli ve škole evidováni, jejich neúspěchy a problémy
v učení se vedení školy i pedagogičtí pracovníci cíleně zabývali a v průběhu studia jim
poskytovali základní podporu formou konzultací v jednotlivých předmětech. Koordinovaná
spolupráce školního poradenského týmu efektivně napomáhala při vytváření well-beingu
v třídních kolektivech i celkově ve škole.
Kariérová poradkyně si systematicky vedla přehled o úspěších absolventů školy v dalším
vzdělávání i profesním životě, pořádala s nimi dotazníková šetření, která analyzova la
s cílem získat zpětnou vazbu ke kvalitě vzdělávání ve škole a vhodně motivovat stávaj ící
žáky pro přípravu na jejich budoucí profesní dráhu nebo do dalšího vzdělávání.
Škole se dlouhodobě daří aktivně zapojovat žáky do soutěží a projektových aktivit s ohledem
na jejich individuální předpoklady. Dosahované výsledky jsou pravidelně vyhodnocovány a
oceněny. Ve spolupráci se sociálními partnery jsou cíleně rozvíjeny aktivity podporující
profesní rozvoj žáků. Žáci se účastní vědomostních i dovednostních soutěží, v nichž dosahují
velmi dobrých výsledků na krajské úrovni. Významná umístění na republikové úrovni
dosahují zejména žáci oborů Mechanik opravář motorových vozidel a Instalatér, především
v soutěžích zaměřených na praktické dovednosti a zručnost.


                                         Závěry
Vývoj školy
– Vybudovány nové odborné učebny pro obor elektrikář a instalatér a nové relaxační
  centrum.
– Rekonstrukce sportovní haly.
– Vytvořeno nové zázemí pro žáky včetně studovny.
– Modernizace počítačových učeben, digitalizace a nákup multimediální techniky.
– Renovace zázemí pro pedagogy.
– Nastavený digitalizovaný funkční systém řízení všech oblastí činnosti.
Silné stránky
– Škola má jasně formulovanou, srozumitelnou a realistickou koncepci a strategii rozvoje,
  která je v souladu s rozvojovými dokumenty zřizovatele a reflektuje aktuální trendy ve
  vzdělávání i potřeby trhu práce. Vedení školy a pedagogové se s ní ztotožňují, strategie
  je pravidelně vyhodnocována, aktualizována a otevřeně komunikována s klíčovými
  partnery. (1.1)
– Škola má účinně nastavený systém pravidel a vnitřních mechanismů, který zajišťuje
  přehledné, transparentní a funkční řízení všech oblastí činnosti. (1.3)



                                            7/9
– Škola udržuje aktivní a účinnou spolupráci s mateřskými i základními školami,
  zřizovatelem, profesními i společenskými partnery v regionu a využívá ji ke
  zkvalitňování odborného vzdělávání a rozvoji žáků. (1.5)
– Vedení školy systematicky zajišťuje a zkvalitňuje materiální podmínky vzdělávání ve
  spolupráci se zřizovatelem tak, aby odpovídaly moderním trendům a potřebám žáků. (2.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Rozvoj kritického myšlení žáků nebyl podporován systematicky, při výuce nebyly
  dostatečně využívány jejich dosavadní znalosti ani praktické zkušenosti z reálné praxe.
  (4.1)
– Formy a metody výuky nejsou vždy voleny s ohledem na stanovené vzdělávací cíle,
  rozvoj tvořivosti, samostatnosti a spolupráce žáků je podporován pouze v omezené míře.
  (4.2)
– Zpětná vazba žákům je převážně formální, diferenciace výuky i zapojení žáků do
  hodnocení a práce se vzdělávacími cíli jsou využívány pouze ojediněle. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Příklady inspirativní praxe
– Škola uplatňuje inovativní formy kombinovaného vzdělávání, které propojují různé
  odbornosti žáků při řešení společných projektů a prohlubuje jejich sociální a osobnostní
  rozvoj.
Doporučení pro zlepšení činnosti školy
–   Systematicky rozvíjet schopnost žáků propojovat získané poznatky s reálnými životními
    situacemi a podporovat jejich využívání v praktickém kontextu.
–   Posílit využívání metod a forem výuky, které aktivně zapojují žáky do procesu učení,
    podporují jejich tvořivost, samostatnost a spolupráci, a jsou v souladu se stanovenými
    vzdělávacími cíli.
–   Diferencovat výuku s ohledem na individuální vzdělávací potřeby žáků a aktivně
    zapojovat žáky do práce s cíli učení.
–   Zavádět pravidelné a smysluplné formy sebehodnocení, vzájemného hodnocení a
    hodnocení v závěru vyučovacích hodin jako prostředek pro rozvoj reflexe vlastního
    učení.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli ve
lhůtě do 30 dnů od marného uplynutí lhůty pro podání připomínek k obsahu inspekční
zprávy, resp. od doručení stanoviska k připomínkám, přijmout opatření k odstraně ní
nedostatků zjištěných inspekční činností. Tyto nedostatky jsou formulovány v části
slabé stránky (oblasti ke zlepšení). Ve stejné lhůtě písemně informujte Českou školní
inspekci, jaká byla přijata opatření, a to prostřednictvím datové schránky (g7zais9).




                                            8/9
           Seznam dokladů, o které se inspekční zjištění opírají
 1.   Kniha rozvoje školy a koncepční plány na období 2024–2027.
 2.   Dokumentace školy podle § 28 odst. 1 školského zákona ve školním roce 2023/2024,
      2024/2025, 2025/2026 k datu inspekce.
 3.   Dokumentace k výchovnému poradenství a prevenci ve školním roce 2024/2025
      a 2025/2026 k datu inspekce.
 4.   Dokumentace k hodnocení finančních a materiálních podmínek, ke školnímu
      stravování a k zajištění podmínek bezpečnosti a zdraví žáků ve školním roce
      2024/2025, 2025/2026 k datu inspekce.


                                      Poučení
Podle § 174 odst. 11 školského zákona může řediteli podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Mgr. Radovan Zicháček, školní inspektor, vedoucí inspekčního týmu
 Ing. Miroslav Školoudík, přizvaná osoba
 Bc. Marie Grebeníčková, kontrolní pracovnice
 Mgr. Zuzana Tydlačková, školní inspektorka
 Ing. Zuzana Mücková, školní inspektorka
 Mgr. Jana Hrazdirová, školní inspektorka
29. 10. 2025




                                         9/9
