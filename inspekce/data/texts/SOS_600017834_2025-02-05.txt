                                  Česká školní inspekce
                                 Olomoucký inspektorát
                             Wellnerova 25, 779 00 Olomouc
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIM-251/25-M
                                      Sp. zn. ČŠIM-S-30/25-M


Název                               Střední škola zemědělská, Přerov, Osmek 47
Sídlo                               Osmek 367/47, Přerov I-Město, 750 02 Přerov
E-mail                              ssze@sszeprerov.cz
IČO                                 63 701 171
Identifikátor                       600 017 834
Právní forma                        příspěvková organizace
Zastupující                         Mgr. Jana Zdráhalová
Zřizovatel                          Olomoucký kraj
Místo inspekční činnosti            Osmek 367/47, Přerov I-Město, 750 02 Přerov
                                    Osmek 1867/45, Přerov I-Město, 750 02 Přerov
Inspekční činnost na místě          5. − 7. 2. 2025

Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.
Zjišťování a hodnocení podmínek, průběhu a výsledků vzdělávání, a to podle školních
vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Střední škola zemědělská, Přerov, Osmek 47 (dále „škola“, „subjekt“) vykonává činnost
střední školy, domova mládeže a školní jídelny.
Ve školním roce 2024/2025 poskytuje škola vzdělávání žákům ve čtyřletých oborech
středního vzdělání s maturitní zkouškou 41-41-M/01 Agropodnikání a 41-45-M/01
Mechanizace a služby a ve dvouletém oboru středního vzdělání s maturitní zkouškou
41-45-L/51 Mechanizace zemědělství a lesního hospodářství. Z tříletých oborů středního
vzdělání s výučním listem jsou vyučovány obory 41-51-H/01 Zemědělec – farmář
a 41-55-H/01 Opravář zemědělských strojů.
Všechny uvedené obory vzdělání jsou realizovány v denní formě vzdělávání. V termínu
inspekční činnosti bylo ve škole zapsáno celkem 433 žáků, z toho bylo 58 žáků s potřebou
podpůrných opatření. Škola vykazovala čtyři žáky s odlišným mateřským jazykem.
Mimořádně nadané žáky škola k uvedenému termínu nevykazovala.
Ubytování žáků je zajištěno v domově mládeže. Stravování žáků škola zajišťuje ve školní
jídelně s celodenním provozem.
Podrobné informace o své činnosti škola pravidelně zveřejňuje na webových stránkách
www.sszeprerov.cz, na sociálních sítích a ve výročních zprávách o činnosti školy.


                          Hodnocení podmínek vzdělávání
Od poslední inspekční činnosti došlo k několika změnám v činnosti školy. Ředitelka školy
působí na pracovní pozici více než jeden rok a naplňuje reálně stanovenou koncepci dalšího
rozvoje, která vychází z provedené SWOT analýzy aktuálního stavu školy, požadavků trhu
práce v regionu i kraji, potřeb sociálních partnerů, zřizovatele i z vize školy otevřené žákům,
zákonným zástupcům i široké veřejnosti. K řízení subjektu přistupuje aktivně, uplatňuje své
předchozí zkušenosti z praxe a operativně řeší aktuální pracovní, personální i organizač ní
záležitosti. Důraz je přitom kladen na rozvoj osobnosti, odbornosti a praktických dovedností
žáka. Cíle stanovené ve školním akčním plánu zpracovaném na období od roku 2023 do roku
2025 směřují také k rozvoji kariérového poradenství, podpoře inkluze, rozvoji výuky cizích
jazyků i digitálních kompetencí. Strategické dokumenty jsou pravidelně aktualizová ny,
systematické práci s výsledky vzdělávání žáků a jejich zlepšování se však věnují pouze
v obecné rovině.
Realizaci koncepčních záměrů školy příznivě ovlivňuje její široká spolupráce s profesními
organizacemi, mateřskými, základními, středními a vysokými školami a dalšími sociálními
partnery, kteří zajišťují zejména nezbytnou vazbu teoretického odborného vzdělává ní
na praxi a přispívají k podpoře sociálních kompetencí žáků i formování jejich budoucího
směřování. Odborné kompetence žáků škola účinně využívá i k svojí prezentaci
na veřejnosti. Při pořádání akcí pro své žáky spolupracuje se soukromými subjekty i s orgány
a institucemi z oblasti veřejné správy a se školskými poradenskými zařízeními. Pro potřeby
zajištění kvalitní realizace praktického vyučování a trvalé zkvalitňování materiálníc h
podmínek odborného vzdělávání škola kooperuje s partnerskými firmami.
Řízení subjektu je založeno na úzké spolupráci ředitelky školy se zástupci ředite lky
i s předsedy předmětových komisí. Sdílení důležitých informací mezi pedagogy
je zajišťováno prostřednictvím pravidelných porad vedení školy, na jednáních pedagogické
rady a na poradách předmětových komisí. Předmětem jednání předmětových komisí jsou
většinou organizační záležitosti, výměna námětů do výuky, zpravidla sumarizo va né


                                             2/11
vyhodnocení výsledků vzdělávání žáků při ukončování studia i jeho průběhu. Pro zlepšení
výsledků vzdělávání v maturitních oborech škola zavedla doučování, které je využívá no
především pro opakování obsahu vzdělávání v rámci příprav žáků na maturitní zkoušku,
procvičování didaktických testů, či realizaci individuálních konzultací. V tomto školním
roce ředitelka školy efektivně nastavila i nová přísnější kritéria pro přijímací řízení na školní
rok 2025/2026 do nástavbového oboru vzdělání Mechanizace zemědělství a lesního
hospodářství.
Výuku zajišťuje kvalifikovaný pedagogický sbor. Ze strany vedení školy je vyučujíc ím
poskytována zpětná vazba formou četné hospitační činnosti zaměřené na ověřování kvality
vzdělávání žáků jak ze strany ředitelky školy, tak obou jejích zástupců. Hospitační činnost
je pravidelná, plánovitá a rovnoměrně rozložená mezi předměty všeobecně vzdělávac í
a předměty odborné i mezi obory středního vzdělání s maturitní zkouškou a obory středního
vzdělání s výučním listem. Zatím však není zcela účinná a je realizována bez cíleného
zaměření na poskytování podpůrných opatření žákům se speciálními vzdělávac ími
potřebami přímo ve výuce. Od poslední inspekční činnosti se tak škole dosud nepodařilo
eliminovat některé dílčí nedostatky, jako např. omezené využívání formativního hodnocení,
sebehodnocení a vzájemného hodnocení žáků, nedostatečná práce s různými informač ními
zdroji, aktivizace žáků a diferenciace vzdělávacího obsahu.
Pedagogický sbor je průběžně doplňován o nové členy, kterým je poskytována metodická
podpora uvádějícího učitele, je pro ně zpracován adaptační program a věnována potřebná
pozornost přispívající k jejich úspěšnému začlenění do vzdělávacího procesu
a bezproblémové adaptaci do pracovního kolektivu. K tomu přispívají vzájemné hospitace
pedagogů, které vedou k průběžné výměně zkušeností a námětů ke zkvalitňo vá ní
vzdělávacího procesu. Ředitelka školy podporuje profesní rozvoj a vytváří podmínky
pro další vzdělávání pedagogických pracovníků. Její plánování vychází z potřeb a finanč níc h
možností subjektu a zohledňuje i individuální zájmy pedagogů. Absolvované vzdělávac í
semináře přispívají k prohloubení odborných znalostí a dovedností učitelů a korespondují
se stanovenými prioritami školy.
Efektivní hospodaření školy využívající vícezdrojové financování umožňuje zajistit její
plynulý chod i realizaci školních vzdělávacích programů. Vedení školy cíleně sleduje
prostředí a materiální vybavení subjektu s cílem vytvoření bezpečného, funkčního a zároveň
příjemného prostředí pro práci učitelů i žáků. Škola disponuje dostatečným množstvím
didaktické techniky i učebních pomůcek pro výuku všeobecně vzdělávacích a odborných
vyučovacích předmětů. Od minulé inspekční činnosti došlo k dalšímu zkvalitnění materiálně
technického zázemí pro vzdělávání (výpočetní technika, audiovizuální technika,
dataprojektory, speciální názorné pomůcky, modely různých strojních mechanismů, součásti
strojů apod.), učebny byly dovybaveny projekční technikou a počítači. Škola též každoročně
doplňuje o nové knižní tituly všeobecnou knihovnu a odborné knihovny. Domov mládeže
poskytuje žákům standardní ubytování i dostatečné zázemí pro vzdělávání, zájmovou
činnost a odpočinek. Vnitřní vybavení domova mládeže je funkční a dochází k postupnému
zkvalitňování jeho materiálního vybavení.


                           Hodnocení průběhu vzdělávání
Hodnocené vyučovací hodiny všeobecně vzdělávacích a odborných předmětů byly
po obsahové stránce připravené, vzdělávací obsah byl prezentován ve většině případů
odborně správně, odpovídal osnovám realizovaných školních vzdělávacích programů a byl
aktualizován v souladu se současnými odbornými poznatky. Převažující frontální výuku


                                              3/11
učitelé doplňovali řízeným rozhovorem a samostatnou prací žáků, jejichž hlavním cílem
bylo ověřit znalosti žáků a jejich porozumění osvojenému učivu i se záměrem přípravy žáků
k úspěšnému zvládnutí maturitní a závěrečné zkoušky. Nedostatečná pestrost metod a forem
výuky však v některých vyučovacích hodinách vedla k nerovnoměrnému zapojení žáků
a nevytvářela jim vhodné příležitosti k týmové spolupráci, která by rozvíjela schopnost
komunikace při společném řešení problému a umožnila žákům vyjádřit svůj názor či si ho
obhájit. Také nebyla patrná výraznější časová či obsahová diferenciace zadávaných úkolů.
Zadávání úloh s rozdílnou mírou obtížnosti s ohledem na žáky s různými individuálním i
možnostmi a schopnostmi nebylo téměř využíváno.
Při výkladu jen někteří vyučující vhodně uplatňovali mezipředmětové vztahy a propojení
teorie s praxí. K posílení názornosti měli učitelé i názorné pomůcky, využívali také
didaktickou techniku, avšak většinou pouze k prezentaci vzdělávacího obsahu bez jejího
aktivního využití žáky. Pouze výjimečně bylo žákům umožněno vyhledávat infor mace
z různých informačních zdrojů, což by podpořilo rozvoj jejich kritického myšlení. Zpětná
vazba poskytovaná žákům vycházela převážně z okamžitého hodnocení jejich projevů
a výsledků. Formativní hodnocení vedoucí k posílení jejich motivace k učení bylo využívá no
jen sporadicky. Tato adresná zpětná vazba jen některým žákům nabídla individuá lní
příležitosti využitelné k jejich dalšímu učení. S chybou jako efektivním nástrojem
výukového procesu zpravidla učitelé cíleně nepracovali. Splnění v úvodu stanovených cílů
vyučovacích hodin bylo v závěrech pouze v části vyučovacích hodin vyhodnoceno učiteli.
Žákům byl poskytován jen minimální prostor pro shrnutí realizovaného vzdělávacího obsahu
z jejich strany a jejich sebehodnocení a vzájemné hodnocení. Zřetelné nebylo také motivač ní
stanovení cíle dalšího vzdělávání. V některých vyučovacích hodinách byly navzdory
opakovaným upozorněním pedagogů patrné neklid a nesoustředěnost žáků, což narušovalo
efektivní pracovní atmosféru a dodržování nastavených pravidel mezi učiteli a žáky. Takové
prostředí negativně ovlivňovalo nejen průběh výuky, ale také sociální a osobnostní rozvoj
žáků, což ve svém důsledku nepříznivě působí i na výsledky vzdělávání některých z nich.
V hodnocených hodinách českého jazyka a literatury byly do výuky účelně zařazovány různé
organizační formy, byla zařazována práce s textem a pracovními listy včetně zadaných
úkolů. Frontální výuka byla vhodně doplňována prací ve skupinách, přičemž vyučujíc í
pravidelně monitorovali práci všech skupin a poskytovali jim podporu při plnění zadaných
úkolů. Výsledky této práce byly ověřovány většinou metodou řízeného rozhovoru. Učitelé
vyžadovali od žáků též souvislý ústní projev, ve kterém rozvíjeli schopnost argumentace,
a účelně se též zaměřovali na přípravu k maturitní zkoušce.
Ve vyučovacích hodinách matematiky dominovala samostatná práce žáků, při níž byla též
využita efektivně diferenciace náročnosti zadávaných úloh směrem k potenciálním
maturantům. Frontální forma prezentovaného vzdělávacího obsahu účelně takto zvoleno u
didaktickou formu práce vhodně doplňovala. Učitelé rovněž žáky zapojovali otázkami
a řešením zadaných úloh na tabuli. Při práci u tabule se dařilo učitelům s rozdílno u
kvalitativní mírou vést žáky cíleně ke slovnímu zdůvodnění postupu řešení, které napomáhá
lepšímu pochopení vzdělávacího obsahu.
Mnohé hodnocené vyučovací hodiny anglického jazyka nevedly prostřednictvím zvolenýc h
metod a forem práce k dostatečnému rozvoji receptivních i produktivních dovedností
a komunikativní kompetence žáků. Nácviku a rozvoji správné výslovnosti nebyl vždy
věnován dostatečný prostor, při vysvětlování gramatiky nedocházelo vždy k využití již
osvojených žákovských znalostí vzdělávacího obsahu. Výuka nebyla ani podpořena
pedagogickými zkušenostmi či profesní jistotou všech učitelů anglického jazyka. Učitelé
zpravidla nezadávali úlohy odlišné kognitivní náročnosti s ohledem na žáky s různými



                                           4/11
individuálními možnostmi a schopnostmi i tempem práce. Zároveň si ne vždy dostatečně
ověřovali, zda a na jaké úrovni žáci zvládli obsah aktuálně probíraného učiva.
Ve většině hodnocených hodin nebyla zaznamenána ani pedagogická podpora hlubšího
zájmu některých talentovanějších žáků s efektivním využitím jejich kognitivního potenciálu
o dané téma či mluvnický nebo lexikální jev, žáci si nemohli vybírat z gradovaných úloh.
Didaktická technika byla účelně využívána jen některými učiteli, a to jak k prezentaci
vzdělávacího obsahu vyučujícími, tak i k aktivní práci žáků.
V hodnoceném praktickém vyučování vzdělávací obsah navazoval především na odborné
předměty teoretické výuky se zaměřením na prohlubování nabytých vědomostí, rozvoj
požadovaných praktických dovedností a pracovních postojů a návyků spojených s výkonem
budoucí profese žáků. Vyučující kladli důraz zejména na dodržování vymeze nýc h
technologických postupů za účelem dosažení odpovídající kvality a efektivity práce.
Dodržovány přitom byly stanovené zásady bezpečnosti a ochrany zdraví při práci a pracovní
hygieny. Metoda předvádění činností se střídala se samostatnou prací žáků, přičemž žáci
vyšších ročníků pracovali převážně samostatně. Veškeré aktivity probíhaly v přiměřené m
tempu, vhodným způsobem byly zohledňovány individuální potřeby žáků. Žáci byli vedeni
k účelné společné komunikaci v průběhu práce, logickému uvažování a vzájemné
spolupráci. Vhodnou zpětnou vazbou bylo prověřováno, zda bylo učivo pochopeno a zda
byly zvládnuty požadované praktické dovednosti. Důležité místo ve výuce hrála rovněž
práce s chybou. Učitelé žáky na chyby průběžně upozorňovali, společně pak hledali správná
řešení eliminace vzniklých problémů a diskutovali o možnostech, jak možným nedostatkům
předcházet. Vyučující s využitím zkušeností z vlastní profesní praxe seznamovali žáky
se specifickými poznatky souvisejícími s plněním zadaných úkolů. Kromě odborných
kompetencí byly ve výuce rozvíjeny také požadované klíčové kompetence žáků, a to
především kompetence komunikativní, sociální, personální a kompetence k řešení problémů.
Výchovné a vzdělávací strategie formulované ve školním vzdělávacím programu domova
mládeže jsou realizovány formou každodenní výchovně vzdělávací práce s jednotlivc i
a výchovnými skupinami. Vychovatelé systematicky vedou ubytované žáky k dodržování
pravidel a společenských norem a vytvářejí příležitosti k jejich zapojení do kolektivu
ostatních žáků. Případné kázeňské přestupky jsou efektivně řešeny spoluprací se školou,
popř. zákonnými zástupci. Nabízené odpočinkové a tematicky zaměřené činnosti respektují
výchovně vzdělávací cíle a jsou většinou realizovány přímo v domově mládeže, občas
v mimoškolských zařízeních (kino, výstavy, exkurze). Činnost domova se zaměřuje nejen
na sportovní vyžití žáků, k čemuž využívá prostory domovské školy, zejména tělocvič nu
a hřiště, ale také na umělecké či literární aktivity, které jsou součástí ročních a měsíčníc h
plánů jednotlivých vychovatelů. Domov mládeže spolupracuje také s pracovníky školního
poradenského pracoviště i s ostatními pedagogy školy a realizuje aktivity v oblasti primární
prevence.


                          Hodnocení výsledků vzdělávání
Hodnocení žáků v průběhu vzdělávání se opírá o nastavená pravidla pro hodnocení výsledků
vzdělávání žáků, která jsou součástí školního řádu. V uvedeném dokumentu však nejsou
systematicky stanovena kritéria pro školou využívané různé váhy klasifikačních stupňů pro
výpočet váženého aritmetického průměrného prospěchu. Celkově jsou kritéria stupňů
prospěchu stanovena pouze v obecné rovině a nejsou specifikována podle odlišného
charakteru zaměření jednotlivých vyučovacích předmětů.




                                            5/11
Zákonní zástupci nezletilých žáků jsou o výsledcích vzdělávání průběžně informo vá ni
především prostřednictvím elektronické komunikace, na třídních schůzkách nebo formou
individuálních konzultací. Celkové výsledky vzdělávání včetně účasti a umístění žáků
v soutěžích, aktivitách a projektech školy podporujících rozšíření znalostí a dovedností žáků
jsou podrobně zveřejněny ve výroční zprávě o činnosti školy.
Škola sleduje úspěšnost žáků ve vzdělávání, jejich výsledky za jednotlivá klasifik ač ní
období pravidelně statisticky vyhodnocuje na jednáních pedagogické rady. Se získaným i
daty jednotliví učitelé pracují individuálně, konkrétní návrhy ke zlepšení výsledků
ve vzdělávání a zpětné provádění hodnocení účinnosti přijatých opatření však nejsou
realizovány systematicky. Přehled o znalostech jednotlivých žáků získává škola především
prostřednictvím vlastních hodnoticích nástrojů. Výsledná data z písemných prací většího
rozsahu jsou vyučujícími analyzována, navrhována jsou opatření vedoucí k minimalizac i
diagnostikovaných chyb. Získané poznatky však nejsou dále efektivně využity
ke společné optimalizaci podpory úspěšnosti žáků formou aktualizace vzdělávacího obsahu,
zlepšení využívaných metod a forem výuky a individuálního přístupu, a to zejména v rámci
jednání jednotlivých předmětových komisí.
V období od poslední inspekční činnosti vykazovaly celkové výsledky vzdělávání žáků
dlouhodobě meziroční srovnatelnou úroveň. V jednotlivých vyučovacích předmětech, a to
jak v průběžném hodnocení, tak v hodnocení žáků na vysvědčení, nejsou patrné závažné
vzájemné odchylky. Výsledky ve společné části maturitní zkoušky však měly v tomto
období kolísavou tendenci. Ke zřetelnému zhoršení výsledků žáků všech oborů vzdělání
ve společné části maturitní zkoušky došlo v roce 2022. V následujících dvou letech zůstala
v této oblasti nepříznivá bilance u oboru vzdělání Mechanizace zemědělství a lesního
hospodářství. V roce 2022 dosáhla hrubá neúspěšnost žáků tohoto oboru vzdělání
ve společné části maturitní zkoušky 44,4 %, v následujícím roce činila hrubá neúspěšnost
28,6 % a v roce 2024 dosáhla hrubá neúspěšnost 40,0 %, čímž výrazně převýšila
celorepublikový průměr pro příslušnou skupinu oborů s hodnotou 23,8 %. Vysokou
neúspěšnost žáci vykázali zejména ve zkušebním předmětu český jazyk a literatura.
Nadprůměrně neúspěšní byli žáci také v matematice. V ostatních oborech vzdělání
s maturitní zkouškou dosáhli žáci školy v uvedeném roce lepších výsledků, hrubá
neúspěšnost ve společné části maturitní zkoušky zde dosáhla 3,0 % oproti celorepubliko vé
hodnotě pro danou skupinu oborů ve výši 10,1 %. Celkově napříč obory žáci dosáhli lepších
výsledků v profilové části maturitní zkoušky než v její společné části. Úspěšnost žáků
u závěrečné zkoušky je v posledních školních letech vyvážená a nevykazuje význa mné
odchylky. Většina žáků je úspěšná již v prvním termínu zkoušky. Z 62 žáků konajícíc h
v roce 2024 závěrečnou zkoušku i po podzimním termínu pouze dva neprospěli, naopak
14 jich prospělo s vyznamenáním. Důležitou zpětnou vazbou pro školu je nejen úspěšnost
žáků u maturitních a závěrečných zkoušek, ale také přijetí absolventů k dalšímu studiu
a sledování jejich uplatnění v profesní praxi.
Škola podporuje rozvoj nadání žáků jejich zapojováním do školních, případně vyšších kol
různých druhů soutěží a odborných aktivit. Škola identifikuje žáky s rizikem školního
neúspěchu, zajišťuje jim primární podporu v průběhu vyučování, nabízí individuá lní
konzultace, pravidelně realizuje doučování, případně zintenzivňuje přípravu žáků
na závěrečnou a maturitní zkoušku.
Školní poradenské pracoviště poskytuje poradenské a konzultační služby pedagogům,
žákům a jejich zákonným zástupcům v rozsahu základního standardu. Tým tvořený
výchovnou poradkyní a školním metodikem prevence komunikuje s pracovníky školských
poradenských zařízení při navrhování, realizaci a vyhodnocování doporučených podpůrných



                                            6/11
opatření pro žáky se speciálními vzdělávacími potřebami, potřebným žákům zajišťuje
poskytování vlastních podpůrných opatření školy a identifikuje žáky nadané, které
podporuje nabízením vhodných příležitostí k zapojování do školních i mimoškolníc h
projektů a umožněním účasti na soutěžích.
Poradenské služby jednotlivých členů školního poradenského pracoviště jsou plánovitě
a průběžně nastavovány a realizovány, nechybí jejich periodické hodnocení. Vzájemná
spolupráce probíhá především na operativní úrovni, sdílení informací však není systematické
a dostatečně provázané. O individuálních vzdělávacích potřebách žáků s přiznanými
podpůrnými opatřeními jsou všichni vyučující informováni pouze rámcově na jednáních
pedagogické rady a prostřednictvím školního informačního systému, získání potřebných
podrobnějších specifik opatření uložených u výchovné poradkyně však záleží především
na vlastní iniciativě učitelů.
Komunikace školního poradenského pracoviště směrem k žákům i jejich zákonným
zástupcům je vstřícná, způsoby zprostředkování této komunikace a konzultační hodiny jsou
dostatečně propagovány především na webových stránkách školy. Žáci se k dění ve škole
mohou vyjádřit při osobním kontaktu s pedagogickými pracovníky, za pomoci elektronické
i fyzické schránky důvěry či prostřednictvím žákovského parlamentu.
Prevence rizikového chování žáků vychází z objektivního zmapování podmínek,
je plánovitá a účelně zaměřená. Projevy rizikového chování žáků se škola snaží elimino vat
a při jejich výskytu ve spolupráci s jejich zákonnými zástupci důsledně řešit. Důležitou roli
v předcházení negativním jevům představuje nabídka školních i mimoškolních preventivně
zaměřených aktivit. Kariérové poradenství zprostředkovává individuální konzultace
a podporu současným žákům, organizuje informační a náborové aktivity směrem
k základním, vyšším odborným a vysokým školám a prostřednictvím spíše neformá lní
zpětné vazby vyhodnocuje studijní a pracovní úspěšnost absolventů školy.


                                              Závěry
Vývoj školy
– Ve školním roce 2021/2022 bylo ukončeno poskytování vzdělávání v oboru vzdělání
  s výučním listem 23-65-H/01 Strojník a ve školním roce 2022/2023 v oboru vzdělání
  s výučním listem 41-51-E/01 Zemědělské práce.
– Ve školním roce 2023/2024 došlo k personální změně ve vedoucí pracovní pozici
  ředitelky školy a od školního roku 2024/2025 zástupce pro odborný výcvik i k částečné
  obměně pedagogického sboru.
– V souladu s vymezenými strategickými cíli škola úspěšně pokračuje v součinnos ti
  se zřizovatelem v postupném průběžném zlepšování materiálních podmínek
  pro vzdělávání nejen v oblasti teoretického vyučování, ale též v oblasti vybavení
  pro odborný výcvik, což významně přispívá k rozvoji požadovaných odborných
  kompetencí žáků.
– Škola pokračuje v rozvoji přínosných partnerských vztahů.
– Od poslední inspekční činnosti přetrvávají nedostatky v kontrolní činnosti vedení školy
  v oblasti průběhu a výsledcích vzdělávání.
   –   spolupracuje se jí s učitelkou dobře




                                               7/11
Silné stránky
Střední škola
– Efektivní spolupráce s vnějšími partnery společně se systematickým zapojováním školy
  do projektové činnosti přispívá ke zkvalitňování materiálních podmínek vzdělává ní
  i rozvoji požadovaných kompetencí žáků. (1.5, 2.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
Střední škola
– Hospitační činnost se dostatečně nezaměřuje na kontrolu poskytování individuá lní
  podpory žákům ve výuce v souladu s jejich vzdělávacími možnostmi a potřebami. (2.1)
– V hodnocených vyučovacích hodinách chyběla diferenciace vzdělávacího obsahu
  a výukových aktivit pro optimální naplnění individuálních vzdělávacích potřeb žáků.
  U žáků nebylo v dostatečné míře podporováno vyhledávání informací z různých zdrojů.
  (4.2)
– Hodnocené vyučovací hodiny postrádaly formativní hodnocení vedoucí k posílení
  motivace žáků k učení. Ve většině vyučovacích hodin nebyli vedeni žáci
  k sebehodnocení a vzájemnému hodnocení, škola tak dostatečně nevytvářela podmínky
  pro sebereflexi žáků a nerozvíjela jejich sociální kompetence. Závěry většiny
  vyučovacích hodin postrádaly motivační shrnutí a stanovení cílů na příští vyučovac í
  hodinu. Nebyly tak vždy dotvářeny zpětné vazby ve vztahu ke splnění stanovenýc h
  výukových cílů pro žáky i učitele. (4.3, 6.2)
– Škola získává informace o vzdělávacích výsledcích žáků, nejsou z nich však důsledně
  přijímána konkrétní opatření na podporu úspěšnosti všech žáků ohrožených školním
  neúspěchem. V tomto směru nejsou předmětové komise a pedagogická rada využívá ny
  efektivně. (5.1, 5.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Zacílit hospitační činnost vedení školy za účelem kontroly poskytování podpůrných
  opatření u žáků se speciálními vzdělávacími potřebami přímo ve výuce, případně též
  delegovat hospitační kompetence pracovníkům školního poradenského pracoviště.
– Ve výuce více zařazovat kooperativní činnosti, diferencovat zadávané úkoly
  dle individuálních vzdělávacích možností a potřeb jednotlivců, včetně nadaných žáků,
  zaměřit se na jejich rozvoj prostřednictvím vhodných výukových aktivit (např.
  obohacování vzdělávacího obsahu, zadávání specifických úkolů). Vést žáky
  k vyhledávání informací z různých zdrojů, experimentování, bádání a rozvoji kritického
  myšlení. Zaměřit se více na tyto oblasti při hospitační činnosti.
– Pověřit předsedy předmětových komisí, aby společně s učiteli projednali a nastavili
  způsob využívání formativního hodnocení, sebehodnocení a vzájemného hodnocení
  ve výuce. Funkčnost tohoto nastavení ověřovat při hospitační činnosti vedení školy.
– Využívat závěry vyučovacích hodin k hodnocení naplnění daného cíle s efektivním
  vytyčením cílů na příští vyučovací hodiny. Nastavit funkční systém shrnutí vyučovac í



                                           8/11
      jednotky, do hodnocení zapojovat častěji i žáky tak, aby obdrželi zpětnou informac i
      o dosažené úrovni poznání a jak své učení dále řídit.
– Zaměřit se více na práci s nastavenými pravidly mezi vyučujícími a žáky s cílem funkční
  pracovní atmosféry ve všech vyučovacích hodinách a třídních kolektivech.
– Ve školním řádu stanovit transparentní kritéria pro používání váženého aritmetické ho
  průměru při hodnocení výsledků vzdělávání žáků. Specifikovat kritéria stupňů prospěchu
  podle odlišného charakteru zaměření jednotlivých vyučovacích předmětů.
– Důsledně analyzovat průběžné i závěrečné výsledky vzdělávání žáků, následně se
  zabývat příčinami jejich školní neúspěšnosti a navrhovat systémová opatření na podporu
  zlepšování výsledků vzdělávání žáků. V této oblasti zejména zintenzivnit přípravu žáků
  v nástavbovém studiu na společnou část maturitní zkoušky. Zapojit do těchto činností
  zejména jednotlivé předmětové komise.
– Účelně nastavit obsah a přenos potřebných informací o poskytovaných podpůrných
  opatřeních žákům se speciálními vzdělávacími potřebami všem pedagogickým
  pracovníkům školy.


                                      Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


              Seznam dokladů, o které se inspekční zjištění opírají
 1.      Výpis z rejstříku škol a školských zařízení o Střední škole zemědělské, Přerov, Osmek
         47, k termínu inspekční činnosti
 2.      Školní vzdělávací programy realizovaných oborů vzdělání, s platností k termínu
         inspekční činnosti
 3.      Školní vzdělávací program domova mládeže, s platností od 1. 9. 2023
 4.      Školní řád, ze dne 1. 9. 2024
 5.      Školní matrika žáků, školní rok 2024/2025, vedená k termínu inspekční činnosti
 6.      Koncepce rozvoje a řízení školy, ze dne 7. 9. 2023
 7.      Školní akční plán rozvoje vzdělávání na období 2023 až 2025, z ledna 2023
 8.      Výroční zpráva o činnosti školy za školní rok 2022/2023, ze dne 12. 10. 2023
 9.      Výroční zpráva o činnosti školy za školní rok 2023/2024, ze dne 1. 10. 2024
10.      Jmenovací dekret do funkce ředitelky Střední školy zemědělské, Přerov, Osmek 47,
         s účinností od 1. 12. 2023, ze dne 21. 11. 2023
11.      Zápisy z pedagogické rady školy, školní roky 2023/2024 a 2024/2025, k termínu
         inspekční činnosti
12.      Zápisy z porad vedení, školní roky 2023/2024 a 2024/2025, k termínu inspekční
         činnosti


                                             9/11
13.   Rozvrhy vyučovacích hodin (žáci, učitelé), školní rok 2024/2025
14.   Plán práce školy 2024/2025, ze dne 2. 9. 2024
15.   Roční a měsíční plány činnosti domova mládeže, školní rok 2024/2025
16.   Záznamy z hospitační činnosti, školní roky 2023/2024 a 2024/2025, k termínu
      inspekční činnosti
17.   Zápisy z jednání předmětových komisí, školní roky 2023/2024 a 2024/2025,
      k termínu inspekční činnosti
18.   Plán dalšího vzdělávání pedagogických pracovníků, školní rok 2024/2025, ze dne
      31. 8. 2024
19.   Organizační řád školy, ze dne 29. 2. 2024
20.   Plán hospitační činnosti na školní rok 2024/2025
21.   Strategie předcházení školní neúspěšnosti, ze dne 2. 9. 2024
22.   Souhrnné přehledy výsledků vzdělávání, chování a absence žáků, výsledky maturitní
      zkoušky, výsledky závěrečných zkoušek, školní rok 2023/2024 a 1. pololetí školního
      roku 2024/2025
23.   Vybrané písemné práce (český jazyk a literatura, anglický jazyk, matematika,
      odborné předměty), školní roky 2023/2024 a 2024/2025, k termínu inspekční činnosti
24.   Seznam žáků se speciálními vzdělávacími potřebami a žáků nadaných, školní rok
      2024/2025, k termínu inspekční činnosti
25.   Program poradenských služeb pro školní rok 2024/2025 (příloha školního řádu),
      ze dne 2. 9. 2024
26.   Složka: Dokumentace pracovníků školního poradenského zařízení, k termínu
      inspekční činnosti
27.   Inspekční zpráva čj. ČŠIM-1362/19-M, ze dne 8. 1. 2020
28.   Personální dokumentace pedagogických pracovníků školy vedená k termínu
      inspekční činnosti (doklady o dosaženém vzdělání)
29.   Doklady vztahující se k bezpečnosti a ochraně zdraví žáků, finančním podmínkám
      školy a k zabezpečení školního stravování vedené k termínu inspekční činnosti
30.   Webové stránky školy (www.sszeprerov.cz), k termínu inspekční činnosti




                                         10/11
                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Pavel Leszkow, školní inspektor, vedoucí inspekčního týmu
 Mgr. Věra Havelková, školní inspektorka
 Mgr. David Náhlík, školní inspektor
 Ing. Bc. Milan Vlach, školní inspektor
 Ing. Markéta Tomečková, kontrolní pracovnice
26. 2. 2025




                                        11/11
