                                     Česká školní inspekce
                                     Plzeňský inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIP-154/22-P


Název                               Střední škola informatiky a finančních služeb, Plzeň,
                                    Klatovská 200 G
Sídlo                               Klatovská 200 G, 301 00 Plzeň
E-mail                              holubova@ssinfis.cz
IČ                                  00574406
Identifikátor                       600009467
Právní forma                        příspěvková organizace
Zastupující                         RNDr. Lenka Holubová
Zřizovatel                          Plzeňský kraj
Místo inspekční činnosti            Klatovská 200 G, Čelakovského 1 a Doudlevecká 40
                                    301 00 Plzeň
Termín inspekční činnosti           1. 3. 2022 − 3. 3. 2022


Inspekční činnost byla zahájena předložením pověření k inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání poskytovaného střední
školou podle § 174 odst. 2 písm. b) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů. Zjišťování a hodnocení naplňování školních vzdělávacích programů podle § 174
odst. 2 písm. c) školského zákona.


                                         Charakteristika
Příspěvková organizace vykonává činnost střední školy (dále „SŠ“), školní jídelny – výdejny
na adrese Klatovská 200 G, Domova mládeže na adrese Čelakovského 1 a Doudlevecká 40,


2021/2022
a školní jídelny na adrese Čelakovského 1, 301 32 Plzeň. Žáci se vzdělávají ve dvou
čtyřletých oborech vzdělání s maturitní zkouškou (Informační technologie – denní studium,
Logistické a finanční služby – denní i dálkové studium), a jednom tříletém oboru s výučním
listem (Manipulant poštovního provozu a přepravy – denní studium). Výuka 415 žáků
denního a 34 žáků dálkového studia probíhá v 17 třídách (15 tříd denního studia).
SŠ integruje 40 žáků se speciálními vzdělávacími potřebami (dále „SVP“) z nichž se 18
vzdělává podle individuálních vzdělávacích plánů (dále „IVP“) a 23 žáků s odlišným
mateřským jazykem (dále „OMJ“).
Domov mládeže (dále „DM“) poskytuje ubytovací služby na dvou místech. Hlavní budova
pro 61 žáků devíti středních škol má oddělené prostory pro dívky a chlapce, koncipované
jako třílůžkové pokoje se společným sociálním zázemím. Druhá budova je v blízkosti
zimního stadionu a slouží k ubytování žáků hokejové akademie.


                         Hodnocení podmínek vzdělávání
Vzdělávání žáků v SŠ a DM je realizováno podle školních vzdělávacích programů (dále
„ŠVP SŠ“ a „ŠVP DM“), které jsou na základě reálných potřeb aktualizovány, srozumite lně
a přehledně uvádějí prostorové, materiální a personální podmínky vzdělávání i profil
absolventa a obsah vzdělávání.
Koncepce rozvoje školy je realizovaná na základě racionálně stanovených cílů, v souladu
se záměry zřizovatele a vzdělávacími potřebami žáků. Koncepční cíle se daří naplňovat
v práci s žáky se SVP, v materiálním zabezpečení vzdělávání a v rozvoji příznivýc h
mezilidských vztahů, nedaří se je uskutečňovat v oblasti zabezpečení plné kvalifikovanos ti
výuky a zlepšení výsledků žáků, které byly negativně ovlivněny důsledky distanční výuky.
Ředitelka školy splňuje požadavky dané zákonem pro výkon funkce, s pedagogickou radou
projednává zásadní dokumenty, v zápisech z ní jsou stanoveny závěry, jejichž následné
uskutečňování je systematicky kontrolováno.
Úkoly pro jednotlivé články řízení podrobně upravuje Organizační řád a Plán práce pro
školní rok. Organizační struktura je přehledná a s ohledem na velikost školy a personální
obsazení je vhodně nastavena. Kontrolní činnost vedení školy je účelná a důsledná. Jejím
cílem je zajistit kvalitní průběh výuky, který povede k lepším výsledkům vzdělávání žáků.
Povinná dokumentace je přehledně vedena a Výroční zpráva o činnosti školy je výborným
prostředkem informovanosti o činnosti školy a podmínkách vzdělávání i vhodným nástrojem
vlastního hodnocení její práce.
Kvalifikovanost pedagogického sboru je poměrně vysoká. Mezi učiteli všeobecně
vzdělávacích předmětů je pouze jeden nekvalifikovaný, výuka odborných předmětů
je zajištěna s výjimkou 4 pedagogů rovněž kvalifikovaně. Pedagogičtí pracovníci bez
požadované kvalifikace si ji studiem doplňují. Další vzdělávání pedagogů (dále „DVPP“)
probíhalo podle stanovených záměrů vedení školy a účastnili se ho téměř všichni učitelé,
včetně vedení školy, mnozí opakovaně. V rámci projektu Šablony II byla realizo vá na
tandemová výuka učitelů odlišných předmětů, což umožnilo ve výuce intenzivně ji
propojovat mezipředmětové vztahy.
Materiální a personální podmínky SŠ a DM i díky vlastní aktivitě umožňují plnit ŠVP.
V DM je vybírána úplata za ubytování, SŠ provozuje doplňkovou činnost (pronájmy,
pořádání kurzů a vzdělávacích akcí, výjimečně i stravování cizích strávníků) a dlouhodobě
se úspěšně zapojuje do projektů financovaných z evropských fondů. Z evropských zdrojů
a s podporou zřizovatele byla ve škole provedena rekonstrukce a modernizace výukovýc h


2021/2022                                   2
prostor včetně nákupu materiálního vybavení učeben a obnova ubytovacího zázemí
v domově mládeže. Finanční zdroje jsou posilovány i čerpáním účelových dotací
poskytovaných Plzeňským krajem, které škola využívá k rozšíření vhodných aktivit pro žáky
(prevence patologických jevů, seznamovací pobyty, zájmové kroužky, zahraniční exkurze,
mezinárodní spolupráce apod.).
Prostředí v budovách školy i domova mládeže je celkově bezpečné. Vstupy jsou trvale
uzavřeny před cizími osobami, žáci vstupují určeným vchodem pomocí čipu, ve škole
je instalován kamerový systém. Žáci jsou pravidelně seznamováni se zásadami dodržování
pravidel bezpečnosti v prostorách školy.
Školní stravování pro žáky školy (obědy) i ubytované (celodenní stravování) zabezpečuje
vlastní školní jídelna, která je umístěna v budově domova mládeže. Obědy mohou žáci
odebírat ve školní jídelně-výdejně, kam je strava každodenně dovážena. Strávník ům
je podávána kompletně vyvážená a pestrá strava včetně dostatečného pitného režimu.


                          Hodnocení průběhu vzdělávání
Výuka humanitních předmětů (anglický jazyk, český jazyk, německý jazyk, dějepis,
společenské vědy) probíhala v příjemné pracovní atmosféře, většina žáků s vyučujíc ími
spolupracovala v závislosti na využívaných formách a metodách práce. Většina sledovanýc h
hodin jazyků byla vedena frontálně s využitím řízené diskuse a samostatné práce žáků,
ojediněle pracovali žáci ve dvojici. Vzhledem k požadavku rozvoje jejich komunikativníc h
dovedností, byly uvedené formy práce pro výuku jazyků málo efektivní, nevybízely žáky
k aktivnímu zapojení a k rozvoji kooperativních dovedností i osobnostních a sociálníc h
kompetencí. Prezentované cíle hodin vycházely z potřeby probrat učivo, popř. potřeby
zvládnout maturitní zkoušku. Žáci pracovali na stejných aktivitách, obsah výuky ani její
realizace nebyla vyučujícími dostatečně diferenciována podle individuálních potřeb žáků
a jejich dovedností. Vyučující jen omezeně měnili výchovně vzdělávací strategie, v cizích
jazycích někteří pedagogové používali pro zadávání pokynů i běžné komunikace v průběhu
hodiny nevhodně český jazyk. Ve výuce anglického a německého jazyka byly v některých
hodinách efektivně zařazeny online výukové aplikace s využitím žákovských digitálníc h
zařízení, které zajistily zapojení všech žáků i jasnou prezentaci probíraného obsahu. Závěry
hodin byly věnovány pouze zhodnocení probraného obsahu učitelem, žáci nebyli vyzývá ni
k vlastnímu hodnocení naplnění vzdělávacích cílů hodin. V dějepise a společenských vědách
byli žáci aktivizováni vhodnými metodami a formami práce, byli vedeni k zaujímá ní
občanských postojů, diskusi a kultivovanému projevu. Nižší byla míra diferenciace podle
jejich nadání, nevyužity zůstaly formy vlastního hodnocení žáků, případně vzájemné ho
hodnocení.
V předmětech s přírodovědným zaměřením (fyzika, chemie, biologie) převažovaly frontální
formy pasivního získávání vědomostí metodou výkladu a řízené diskuse s výjimko u
biologie, ve které dokázala vyučující žáky dobře aktivizovat, poskytovat jim okamžitou
zpětnou vazbu, příkladně využívat k zefektivnění práce digitální techniku. Ve všech
sledovaných hodinách byli žáci ukáznění, v rámci učiteli preferovaných forem aktivní
a projevovali požadované znalosti. I v těchto hodinách byla pozorována nižší míra
diferenciace, především vzhledem k žákům nadaným, a minimální využívání techniky
zpětné vazby používající vlastní hodnocení.



2021/2022                                    3
Ve výuce odborných předmětů (Ekonomika a finance, Profesní komunikace, Počítačové sítě,
Programování, Seminář z informačních technologií, Informační technologie, Ekonomika,
Poštovní provoz a přeprava a v odborné praxi a odborném výcviku) učitelé správně
specifikovali v úvodu hodin vzdělávací cíl v souladu se ŠVP a volili účelné metody a formy
práce k jeho dosažení, zaměřovali se správně na funkční propojení teorie a praxe. Žáci při
sledované výuce aktivně pracovali, vyučující jim poskytovali kvalitní zpětnou vazbu,
komunikovali se žáky s potřebným respektem, dobře je motivovali. Výuka probíhala formou
frontální výuky s řízenou diskusí v interakci učitel – žák, ale také formou skupinové výuky
a samostatné práce žáků. Úkoly pro žáky byly pestré, poskytovaly učitelům infor mace
o zvládání učiva. Většina odborných předmětů byla vyučována v počítačových učebnách,
kde měli žáci možnost aplikovat získané znalosti a simulovat probírané jevy v softwarovýc h
aplikacích. Žákům tak byla poskytována okamžitá zpětná vazba k pochopení učiva. Účelně
zařazované jsou kurzy v rámci výuky předmětu Počítačové sítě, kde si žáci zároveň mohou
procvičovat odbornou angličtinu. Při výuce všech odborných předmětů bylo patrné příznivé
pracovní klima. Žáci spontánně pokládali dotazy, které učitelé zodpovídali, případně
vysvětlovali nepochopenou látku. Hodiny byly dostatečně názorné, výklad učitele byl vždy
doplněn vhodnou prezentací či sdílením obrazovky při práci s konkrétním programem.
V hodinách, kde probíhalo opakování či procvičování učiva, byla účelně zařazena práce
s pracovními listy. Žáci o výuku odborných předmětů projevovali většinou zájem, aktivně
spolupracovali, respektovali stanovená pravidla. Organizace výuky byla na velmi dobré
úrovni, hodiny měly spád, byly názorné a cílené na propojování teorie s praxí. Závěr hodin
probíhal občas ve spěchu, zhodnocení vyučovacích hodin prováděli vyučující, chyběla
řízená sebereflexe žáků.
Do domova mládeže jsou přijímáni žáci ze středních i základních škol (hokejová akademie)
a jsou zařazeni do výchovných skupin. Výchovně vzdělávací činnosti se řídí školním
vzdělávacím programem a vnitřním řádem s potřebnými informacemi a pokyny. Výchovně
vzdělávací činnost zohledňuje vnitřní podmínky a spolupráci s vnějšími sociálními partnery,
pestrá nabídka a realizace různých aktivit dokládá cílené vzdělávání a respekt k potřebám
a podnětům žáků.


                         Hodnocení výsledků vzdělávání
Výsledky vzdělávání jsou řádně analyzovány v pedagogické radě, v rámci předmětových
komisí a diskutovány jsou i v neformálních rozhovorech mezi pedagogy a vedením školy.
Dlouhé období distančního vzdělávání a problémy s vnitřní motivací žáků ke studiu
nepříznivě ovlivnily přístup některých žáků ke studijním povinnostem, což se projevilo
ve zvýšeném počtu neprospívajících žáků a jejich poměrně vysoké neomluvené absenci.
V případě slabého prospěchu žáka či kázeňských problémů jsou hledány příčiny neúspěchu
a jsou navrhována opatření ke zlepšení, která jsou projednávána se žákem, případně i s jeho
zákonnými zástupci. Přes přijímaná opatření a důslednost v jejich uskutečňování se nedaří
snižovat neomluvenou absenci a motivovat žáky k dosahování lepších výsledků. Žáci mají
možnost individuálních konzultací a je jim nabízeno doučování. O to však obvykle nemají
zájem ti, kteří ho potřebují nejvíce. Talentovaní či nadaní žáci mají možnost se zapojit
do práce kroužků zaměřených na podporu gramotností i středoškolskou odbornou činnost.
Organizována byla také péče o žáky s OMJ.
Profilace žáků je účelně naplňována nabídkou volitelných a nepovinných předmětů (fiktivní
firma) ve třetím ročníku maturitního studia a výběrového předmětu (zeměpis)


2021/2022                                   4
u nematuritního studia. Přírodovědná gramotnost žáků je podporována kromě samotné
výuky i akcemi environmentálního charakteru ve spolupráci s různými organizacemi (např.
Povodí Vltavy, Klub ekologické výchovy aj.) a v uplynulém školním roce také
prostřednictvím činností v badatelském kroužku.
Výsledky maturitní zkoušky se v posledních třech letech zhoršily především v oboru
vzdělání Logistické a finanční služby, kde ve školním roce 2019/2020 neuspělo 25% žáků.
V oboru Informační technologie se pohybuje neúspěšnost dlouhodobě mezi 1,8 – 1,9%
a je výrazně lepší než průměr ostatních středních škol vyučujících stejný obor. V loňském
školním roce byl celkový počet neprospívajících žáků u maturity 5,7 %, u závěrečné zkoušky
prospěli všichni žáci. S výsledky se mohou zákonní zástupci i široká veřejnost seznámit
prostřednictvím různých aktivit školy a Výročních zpráv.
Škola v rámci výuky i formou mimoškolních akcí vhodně realizuje aktivity směřujíc í
k prevenci rizikového chování. Důraz je kladen na monitoring školní atmosféry. V rámci
nespecifické prevence škola nabízí aktivity sportovního či kulturního zaměření. Systém
prevence se promítá rovněž do vzdělávacích obsahů předmětů a zaměření preventivníc h
programů. Vyšší míru absence v minulém roce, včetně neomluvené, ovlivnilo období
„covidové“ pandemie a důslednost v požadavcích na věrohodné omlouvání.
Pozornost je věnována adaptaci žáků prvního ročníku, vyhodnocování případných rizik
a utváření třídních kolektivů. K posilování třídních i mezitřídních vazeb napomáhají také
četné školní akce zařazované v průběhu školního roku, např. soutěže, exkurze či školní
výlety, ale také práce v dramatickém kroužku. Ve zřízeném školním poradenském pracovišti
úzce spolupracuje výchovná poradkyně, metodička prevence a kariérová poradkyně za
součinnosti ředitelky školy. Cílem jejich činnosti je kvalitní péče o žáky se SVP i podpora
příznivého klimatu a vztahů ve třídách a ve škole. Na pravidelných poradách jsou
diskutovány závěry získané z monitoringu třídních učitelů a přijímána jsou opatření
k eliminaci nežádoucího chování žáků. K výchovným opatřením je přistupováno důsledně
v souladu s nastavenými pravidly pro hodnocení chování. V prvním ročníku jsou pravidelně
pořádány adaptační kurzy, při nichž je kariérovou poradkyní žákům prezentován projekt
Profesních portfolií, ty si všichni žáci vedou v průběhu celého studia a zařazují do něj
zásadní aspekty a úspěchy získané v průběhu studia. Projekt portfolií je dobře naplánová n,
připraven i realizován prostřednictvím spolupráce kariérové poradkyně s třídními učiteli
a dalšími vyučujícími. Kariérová poradkyně též zajišťuje zahraniční praxe žáků. Výchovná
poradkyně i metodička prevence poskytují individuální i skupinové konzultace žákům,
informují a konzultují s vyučujícími i třídními učiteli. Primární prevence je realizo vá na
prostřednictvím spolupráce s třídními učiteli i externími partnery, její dopad se projevuje
v pozitivním klimatu ve škole. Žákovský školní parlament, v němž zástupci tříd projednávají
ve spolupráci s výchovnou poradkyní, metodičkou prevence a vedením školy aktuální, jimi
navržená témata, umožňuje participaci žáků na chodu školy a přispívá ke konstruktivní
komunikaci mezi vedením, pedagogy a žáky.




2021/2022                                   5
                                         Závěry
Vývoj školy
- Zvýšila se kapacita domova mládeže o 20 lůžek, v době od poslední inspekce se zvýšil
  počet integrovaných žáků o 34 a žáků s odlišným mateřským jazykem o osm
- zvýšil se počet neomluvené absence u žáků, zhoršily se jejich výsledky u maturitníc h
  a závěrečných zkoušek.
Silné stránky
- zapojení školy do projektů zajišťujících podporu vzdělání a smysluplné využívá ní
  digitálních technologií ve výuce žáky i pedagogy
- důslednost učitelů a vedení školy v přístupu k žákům s ohledem na plnění povinností
  a dodržování stanovených pravidel, příznivé vztahy mezi žáky i učiteli projevující se
  v přátelské pracovní atmosféře
- pestrá nabídka a realizace různých aktivit v domově mládeže dokládá cílenou vzdělávac í
  činnost i respekt k potřebám a podnětům žáků, je podporována spoluprací s vnějšími
  sociálními partnery
Slabé stránky a/nebo příležitosti ke zlepšení
- trend zhoršujících se výsledků vzdělávání a vysoké procento žáků s neomluvenou absencí
- nižší míra diferenciace především ve vztahu k nadaným žákům, časté formy pasivního
  získávání vědomostí
- pro hodnocení žáků a jejich sebereflexi je málo využíváno jejich vzájemné hodnocení
  a sebehodnocení
Doporučení pro zlepšení činnosti školy
- častěji využívat prostředky sebehodnocení a vrstevnického hodnocení, účinněji využívat
  prvky formativního hodnocení
- ke zvýšení motivace žáků k učení zařazovat častěji formy a metody práce, které žáky nutí
  samostatně a aktivně myslet, spolupracovat a posuzovat vlastní vzdělávací pokroky,
  případně redukovat učivo v některých přírodovědných předmětech, efektivněji pracovat
  s cílem




2021/2022                                   6
            Seznam dokladů, o které se inspekční zjištění opírají
 1.    Zřizovací listina v úplném znění Dodatku č. 16 vydaná Plzeňským krajem pod
       čj.: ŠMS/9124/17 dne 30. 6. 2017
 2.    Jmenování do funkce ředitele školy vydané Plzeňským krajem pod čj. ŠMSpers./4/14
       dne 19. 5. 2014 s účinností od 1. srpna 2014 na období 6 let a Potvrzení ve funkci
       ředitele školy vydané Plzeňským krajem pod čj. ŠMSpers./73/15 dne 20. 5. 2015 na
       dobu neurčitou
 3.    Osvědčení ředitele školy o absolvování kvalifikačního studia pro vedoucí
       pedagogické pracovníky vydané Univerzitou Karlovou pod č.: CŽV 191/2008
 4.    Výpis z rejstříku škol ze dne 28. 2. 2022 - aktuální stav
 5.    Školní matrika vedená ve školním roce 2021/2022
 6.    Školní vzdělávací program Informační technologie č. j. SŠINFIS/1624/21, Logistické
       a finanční služby č. j. SŠINFIS/1623/21, Školní vzdělávacího program pro
       mimoškolní vzdělávání a výchovu žáků SŠINFIS, SOŠ a SOU a žáků se SVP platné
       ve školním roce 2021/2022
 7.    Třídní knihy v systému Bakalář vedené ve školním roce 2021/2022
 8.    Školní řád a Vnitřní řád DM platné ve školním roce 2021/2022
 9.    Vnitřní řád školní jídelny vydaný pod čj.: SŠINFIS/404/22 platný od 1. 1. 2022
10.    Vnitřní řád školní jídelny-výdejny vydaný pod čj.: SŠINFIS/403/22 platný od 1. 1.
       2022
11.    Rozvrh vyučovacích hodin žáků platný ve školním roce 2021/2022
12.    Záznamy z pedagogické rady (za školní rok 2020/2021 a 2021/2022)
13.    Výroční zpráva za školní rok 2020/2021
14.    Plán dalšího vzdělávání pedagogických pracovníků pro školní rok 2021/2022
       a vybraná personální dokumentace zejména ve vztahu ke kvalifikaci
15.    Dokumentace výchovného poradenství a prevence rizikového chování vedená
       ve školním roce 2021/2022
16.    Mzdová a hospodářská dokumentace a účetní evidence (přidělená dotace, rozvojové
       programy a jiné projekty poskytnuté ze státního rozpočtu, a to včetně vypořádání)
       vedená ve školním roce 2021/2022
17.    Dokumentace pro kontrolu školního stravování vedená ve školním roce 2021/2022 a
       Spotřební koš, výdejky a jídelní lístky za období 12/2021, 01/2022 a 02/2022
18.    Dokumentace pro kontrolu bezpečnosti a ochrany zdraví dětí, žáků a studentů včetně
       Knihy úrazů vedená ve školním roce 2021/2022
19.    Protokol a Inspekční zpráva ČŠI z dubna 2015




2021/2022                                   7
                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Plzeňský inspektorát,
Koperníkova 26, 301 00 Plzeň, případně prostřednictvím datové schránky (g7zais9),
nebo na e-podatelnu csi.p@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 PaedDr. Ondřej Kožíšek, školní inspektor,        PaedDr.Ondřej Kožíšek, v. r.
 vedoucí inspekčního týmu
 Mgr. Ivana Bartošová, školní inspektorka          Mgr. Ivana Bartošová, v. r.
 Mgr. Helena Lyerová, školní inspektorka           Mgr. Helena Lyerová, v. r.
 Ing. Václava Matasová, kontrolní                  Ing. Václava Matasová, v. r.
 pracovnice
 Ing. Jana Radová, odborník na výuku                 Ing. Jana Radová, v. r.
 odborných předmětů

V Plzni 1. 4. 2022


Datum a podpis ředitelky školy potvrzující projednání a převzetí inspekční zprávy


 RNDr. Lenka Holubová,                            RNDr. Lenka Holubová, v. r.
 ředitelka školy

V Plzni 7. 4. 2022




2021/2022                                    8
