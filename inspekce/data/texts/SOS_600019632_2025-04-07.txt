CSI0X00DL6BU




                                 Česká školní inspekce
                                Karlovarský inspektorát
                           Kollárova 15, 360 09 Karlovy Vary
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIK-289/25-K
                                       Sp. zn. ČŠIK-S-58/25-K


Název                               Střední zdravotnická škola a vyšší odborná škola
                                    Cheb, příspěvková organizace
Sídlo                               Hradební 58/10, 350 02 Cheb
E-mail                              info@szsavoscheb.cz
IČO                                 00 669 733
Identifikátor                       600 019 632
Právní forma                        příspěvková organizace
Zastupující                         Mgr. Zdeněk Hrkal
Zřizovatel                          Karlovarský kraj
Místo inspekční činnosti            Hradební 58, Cheb
                                    Javorová 1827, Cheb
                                    Jiráskova 1581, Cheb
                                    K Nemocnici 1204, Cheb
Inspekční činnost na místě          7. − 11. 4. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou, vyšší
odbornou školou a domovem mládeže podle § 174 odst. 2 písm. b) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů, zjišťování a hodnocení podmínek, průběhu a výsledků
vzdělávání podle příslušných školních vzdělávacích programů a akreditovanýc h
vzdělávacích programů.
Zjišťování a hodnocení naplnění školních vzdělávacích programů a jejich souladu s právními
předpisy a rámcovými vzdělávacími programy podle § 174 odst. 2 písm. c) školského
zákona.


                                    Charakteristika
Střední zdravotnická škola a vyšší odborná škola Cheb, příspěvková organizace (dále
„škola“) vykonává činnost střední školy, vyšší odborné školy (dále „VOŠ“), domova
mládeže, školní jídelny a školní jídelny – výdejny.
Škola uskutečňuje střední vzdělávání ve čtyřech oborech vzdělání v denní formě vzdělává ní,
z toho jsou tři čtyřleté obory vzdělání s maturitní zkouškou – Praktická sestra, Masér ve
zdravotnictví a Sociální činnost (dále také „obory s maturitní zkouškou“) a jeden tříletý obor
vzdělání s výučním listem (Ošetřovatel); v oboru s maturitní zkouškou Praktická sestra se
vzdělávání uskutečňuje také v dálkové formě. K datu inspekční činnosti se ve střední škole
vzdělávalo celkem 316 žáků, z toho 255 žáků oborů s maturitní zkouškou v denní a 18 žáků
v dálkové formě vzdělávání a 43 žáků v oboru vzdělání s výučním listem. K témuž datu
škola evidovala 37 žáků se speciálními vzdělávacími potřebami (dále „SVP“) a osm žáků
s odlišným mateřským jazykem. Žáci oborů Masér ve zdravotnictví a Sociální činnost se
vzdělávají ve dvouoborových třídách, ostatní žáci v jednooborových třídách.
Škola od roku 2021 nevzdělává žáky v oboru vzdělání s maturitní zkouškou Masér sportovní
a rekondiční a od roku 2022 v oboru vzdělání s maturitní zkouškou Zdravotnický asistent.
Škola poskytuje vyšší odborné vzdělávání v oboru vzdělání Sociální práce, v němž se k datu
inspekční činnosti ve třech studijních skupinách vzdělává 44 studentů.
Teoretické vyučování žáků střední školy se uskutečňuje v sídle školy na adrese Hradební
58/10, Cheb, studentů vyšší odborné školy v nových prostorách na adrese Jiráskova 6, Cheb.
Praktické vyučování je realizováno na školních pracovištích v Chebu a na pracovištíc h
fyzických a právnických osob.
Ubytování žáků je zajištěno v domově mládeže na adrese Javorová 1827/7, Cheb. K datu
inspekční činnosti bylo v domově mládeže ubytováno 41 žáků, z toho tři žáci z jiných škol.
K datu inspekční činnosti služeb domova mládeže nevyužívají studenti VOŠ.
Škola zajišťuje stravování žáků případně studentů včetně ubytovaných v domově mládeže
a zaměstnanců ve vlastní školní jídelně na adrese Javorová1827/7, Cheb a ve školní jídelně
– výdejně na adrese Hradební 58/10, Cheb. V budově školy mají žáci k dispozici automaty
na nápoje a drobné občerstvení. Škola je zapojena do projektu Obědy do škol.


                         Hodnocení podmínek vzdělávání
Ředitel školy (dále „ředitel“) působí ve své funkci od roku 2000, v roce 2020 byl na základě
konkurzního řízení ve funkci potvrzen. Pro potřeby konkurzu vypracoval koncepci dalšího
rozvoje školy bez stanoveného časového období, která vychází především ze strategickýc h
záměrů kraje ve středním a vyšším odborném vzdělávání a požadavků sociálních partnerů.
Stěžejními cíli jsou dobrá uplatnitelnost absolventů na trhu práce, udržování efektivní
spolupráce se zdravotnickými a sociální zařízeními, vytvoření a stabilizace kvalifikova né ho
pedagogického sboru, úspěšná prezentace školy na veřejnosti a zajištění její naplněnos ti,
vytváření a upevňování kvalitních mezilidských vztahů a péče o psychické zdraví žáků. Cíle
se daří ve spolupráci s dalšími členy vedení školy a zaměstnanci postupně naplňovat.


                                            2/12
Od předchozí inspekční činnosti v roce 2019 došlo k ustálení oborové struktury školy
a pravidel přijímání uchazečů podle požadavků zřizovatele. Studium oboru Praktická sestra
je zařazeno do pokusného ověřování Ministerstva školství, mládeže a tělovýchovy tzv.
stupňovitého propojení vybraných oborů. Žáci třetího ročníku mohou poprvé ke konci
školního roku 2024/2025 vykonat závěrečnou zkoušku a získat výuční list v oboru
Ošetřovatel (přihlásili se všichni žáci), a dále pokračovat ve čtvrtém ročníku. Po úspěšném
složení maturitní zkoušky se může absolvent přihlásit do druhého ročníku VOŠ na obor
Diplomovaná všeobecná sestra.
Při přijímání studentů k vyššímu odbornému a žáků ke střednímu vzdělávání a při jejich
umisťování do domova mládeže zajišťuje škola rovný přístup. V případě potřeby organizuje
škola pro dosažení naplněnosti prvních ročníků další kola přijímacího řízení. Z důvodu
zajištění transparentnosti a zjednodušení přijímacího řízení uchazečů o obory vzdělání
s maturitní zkouškou ředitel upravil podmínky přijímacího řízení a jediným kritériem pro
školní rok 2025/2026 je výsledek jednotné přijímací zkoušky. V případě oboru vzdělání
s výučním listem pro školní rok 2025/2026 škola organizovala ústní pohovory, jejichž cílem
bylo zjistit motivaci a vztah uchazečů k oboru. Zájem žáků o studium ve škole se postupně
zvyšuje, což umožní přijmout žáky s lepšími studijními předpoklady.
Na řízení střední školy se podílejí statutární zástupkyně školy a zástupkyně ředitele pro
odborné předměty. Vedením domova mládeže je pověřena vedoucí vychovatelka. Řízením
vyšší odborné školy, která tvoří výrazně autonomní celek, je pověřen zástupce ředitele školy
pro VOŠ, na kterého ředitel delegoval většinu pravomocí spojených s organizací a průběhem
vyššího odborného vzdělávání. Rozdělení kompetencí je účelné, předávání informac í,
koordinace činnosti a řešení aktuálních problémů je předmětem pravidelných porad vedení
školy.
Ve škole jsou ustanoveny metodické orgány, které se podílejí na rozvoji kvality vzdělává ní
a poskytují prostor pro sdílení zkušeností pedagogů i poznatků z dalšího vzdělává ní,
vzájemné hospitace jako efektivní nástroj získání nových znalostí a dovedností nejsou téměř
využívány. Oborové komise sdružují učitele odborných předmětů podle jednotlivých oborů
vzdělávání a zabývají se přípravou, organizací a vyhodnocováním praktického vyučová ní,
přednášek, exkurzí a odborné části maturitní zkoušky, respektive jednotné závěrečné
zkoušky. Předmětové komise pracují s různou mírou intenzity a kvality. Prostor pro využití
potenciálu metodických orgánů je v oblasti práce se školními vzdělávacími programy
a výsledky žáků nebo sjednocování způsobu hodnocení v jednotlivých předmětech.
Po předchozí inspekční činnosti v roce 2019 přijal ředitel řadu opatření k odstranění
zjištěných nedostatků. Byl vypracován program poradenských služeb včetně nastavení
kompetencí a odpovědností jednotlivých členů školního poradenského pracoviště, což vedlo
ke zvýšení kvality poskytování poradenských služeb. Strategie předcházení školní
neúspěšnosti byla zpracována písemně, ale stále dostatečně necílí na studenty VOŠ a žáky
dálkové formy vzdělávání, kteří odcházejí předčasně ze vzdělávání. Byly provedeny změny
ve školním řádu střední školy i VOŠ v souladu s předpisy, smlouvy o obsahu, rozsahu
a podmínkách praktického vyučování byly doplněny o chybějící povinné náležitos ti,
stanovený plán dalšího vzdělávání pedagogických pracovníků přispívá k organizac i
vzdělávání a rozvoji kompetencí pedagogů. Další opatření byla realizována ve VOŠ v oblasti
uskutečňování vzdělávání podle akreditovaného vzdělávacího programu a ve školních
vzdělávacích programech maturitních oborů, kam bylo doplněno učivo chybějícího celku
Svět v blocích. Přijatá opatření byla spíše formálního charakteru, jejich realizace měla
částečně pozitivní dopad do kvality vzdělávání.



                                           3/12
Učební plán a obsahy modulů akreditovaného vzdělávacího programu ve vyšší odborné
škole jsou koncipovány pro pětidenní vyučovací týden. Jeho organizace je však
nestandardní, neboť nejvíce vyučovacích hodin je stanoveno v rozvrhu na pátek a sobotu,
zatímco v úterý až čtvrtek probíhá výuka až v odpoledních hodinách, a to převážně online
formou, která může být využita maximálně ve 45 % z celkové časové dotace výuky
v modulu. Vedení školy však nemá přehled o tom, zda a kdy je výuka realizována prezenčně
či online formou, neboť třídní knihy neobsahují průkazné údaje o průběhu vzdělává ní.
V průběhu inspekční činnosti neproběhla např. ve dvou třídách výuka online hodiny
stanovené rozvrhem.
Nastavené hodnoticí a kontrolní mechanismy nejsou zcela funkční, o čemž svědčí zjištěné
nedostatky, např. neprůkazné vedení třídních knih na VOŠ, vzdělávání podle školních
vzdělávacích programů v předmětu dějepis v oborech s maturitní zkouškou se neuskutečňuje
podle učebních osnov, škola nevede dokumentaci prokazující splnění předpokladů pro
výkon činnosti pedagogického pracovníka u některých zaměstnanců apod. Hospitační
činnost realizují jednotliví zástupci i ředitel školy. Hospitace jsou zaměřeny prioritně na
začínající pedagogy či na pedagogy, jejichž žáci nedosahují očekávaných výsledků, na
výuku v prvních ročnících (adaptace ve škole) a v posledních ročnících (příprava na
maturitní či závěrečnou zkoušku, absolutorium). Součástí hospitací jsou rozhovory, ve
kterých jsou hodnocena pozitiva i negativa výuky, doporučuje se postup pro zlepšení i
poskytuje metodická podpora. Hospitace předsedů metodických orgánů mají stejná
zaměření. Závěry z hospitací se promítají jen částečně do kvality vzdělávání. V rámci externí
evaluace střední školy realizované v předchozím roce, škola zjišťovala názory pedagogů na
vedení školy a žáků na kvalitu výuky jednotlivých vyučujících. Vedení školy analyzo va lo
závěry s každým pedagogem při osobním pohovoru. Názory pedagogů byly předmětem
jednání na poradě vedení školy, přijatá opatření se zaměřila na zvýšení informovanosti a
způsobu komunikace s pedagogy. Ve VOŠ jsou realizovány evaluační dotazníky, na jejichž
základě jsou přijímána konkrétní opatření ke zvýšení kvality vzdělávání.
Od předchozí inspekční činnosti v roce 2019 došlo k částečné obměně a stabilizac i
pedagogického sboru. Mírné navýšení počtu pedagogů je způsobeno vyšší naplněností tříd
a nutností realizovat praktické vyučování ve více skupinách. Pedagogický sbor je téměř
kvalifikovaný, někteří pedagogové bez odborné kvalifikace si ji doplňují studiem. Pro výuku
ve VOŠ se škole daří získávat externí pracovníky z řad odborníků. Pro začínající učitele
ředitel jmenoval uvádějící učitele, jejich kompetence s časovým harmonogramem stanovil
ve dvouletém plánu adaptace začínajícího učitele. Funkčnost plánu závisí na osobním
přístupu obou stran. Ředitel a příslušný zástupce poskytují každému vyučujícímu zpětnou
vazbu formou plánovaného rozhovoru. Vedení školy organizuje i neformální aktivity s cílem
zlepšit klima uvnitř pedagogického sboru.
Další vzdělávání pedagogických pracovníků vychází ze zpracovaného plánu. Vedení školy
preferuje vzdělávání pro celou sborovnu (např. Edukační laboratoř, Vědomá komunikace) .
Další vzdělávací aktivity si pedagogové volí podle své odbornosti a zájmu. Využití
získaných poznatků a dovedností ve výuce je vedením školy ověřováno spíše nahodile.
Vedení školy si prohlubuje své odborné a řídicí kompetence. Škola se aktivně zapojuje do
projektů, získané finanční prostředky směřuje do vzdělávání pracovníků všech částí školy,
inovativního vzdělávání žáků a studentů, případně doučování žáků v domově mládeže.
Materiální a prostorové podmínky i vybavení školy umožňují naplňování cílů školních
vzdělávacích programů a vedení školy soustavně usiluje o jejich zkvalitňování. Dokončená


                                            4/12
konektivita školy umožňuje účelnější využívání informačních a komunikačních technologií,
dílčí rekonstrukce v budově domova mládeže částečně zlepšila podmínky ubytovanýc h,
hygienická zařízení (společné sprchy) však neodpovídají současným standardům. Budova
v ulici Hradební prochází rozsáhlou rekonstrukcí suterénních a přízemních prostor, která
zajistí bezbariérový vstup do budovy. Omezené prostorové podmínky snižují komfort
poskytovaného vzdělávání a mají částečně negativní dopad do organizace vzdělávání, např.
praktická výuka žáků oboru Masér ve zdravotnictví. Výuka studentů VOŠ probíhá již
několik let v nově získané budově v Jiráskově ulici v podnětném prostředí s vhodným
zázemím pro studenty i pedagogy.
Škola se snaží vytvářet bezpečné prostředí, žáci a studenti jsou pravidelně seznamová ni
s pravidly bezpečného chování a ochrany zdraví ve škole a na dalších místech
poskytovaného vzdělávání a školských služeb a při činnostech organizovaných školou atd.
Fyzické bezpečí je posíleno čipovým a kamerovým systémem. V domově mládeže
a v budově v ulici Hradební byly zjištěny dílčí nedostatky v oblasti bezpečnosti a ochrany
zdraví. K pozitivnímu posunu došlo v oblasti práce s třídními kolektivy, což přispělo ke
zvýšení psychického bezpečí žáků. Podněty, návrhy a připomínky ke školnímu prostředí či
klimatu školy mohou žáci předkládat vedení školy dvakrát či třikrát ročně na plánovanýc h
setkáních zástupců tříd a vedení školy „Na rovinu“, vedení školy se jimi zabývá. Žákovský
parlament, který by průběžně a systematicky spolupracoval s vedením školy, zatím
ustanoven nebyl. Respektující komunikace vedení VOŠ se studenty probíhá v osobní
i elektronické rovině.


                          Hodnocení průběhu vzdělávání
Výuka žáků střední školy byla sledována napříč obory v teoretickém vyučování všeobecně
vzdělávacích i odborných předmětů a v praktickém vyučování na pracovištích smluvníc h
partnerů.
Organizace a metodická propracovanost vyučovacích hodin teoretického vyučování na
střední škole se odvíjela od osobního přístupu a pedagogických zkušeností učitelů. Ve výuce
převažovala příznivá atmosféra, vyučující projevovali zájem o vzdělávání žáků, žáci bez
obav komunikovali. Vyučující se snažili vytvářet vhodné podmínky pro rozvoj vědomostí,
dovedností a návyků žáků, formování postojů bylo sledováno jen v pětině sledovanýc h
hodin. Čas vyučovacích hodin byl využit bez prodlev, zpravidla převažovala frontální výuka
vedená formou řízeného rozhovoru, do kterého se zapojovali především aktivní žáci,
kombinovaná se samostatnou prací zařazenou za účelem ověřování úrovně znalostí
a dovedností žáků. Ve výuce nebyla patrná diferenciace a individualizace vzdělávac ího
obsahu zohledňující odlišné vzdělávací potřeby žáků. Žáci plnili stejné úkoly se shodnou
mírou obtížnosti, což snižovalo efektivitu výuky. Přibližně v polovině zhlédnutých hodin
převažovala aktivita na straně učitele, žákům byly předkládány hotové informace, což vedlo
k pasivitě části žáků. Digitální technika byla využita učiteli většinou jen jako zobrazovací
prostředek při prezentaci učiva či zadání úkolů, žáci ji využili výjimečně. Problémové úkoly
zaměřené na samostatné uvažování, hledání souvislostí a vyvozování závěrů byly
zařazovány ojediněle stejně jako práce s informacemi a využívání různých informač níc h
zdrojů. Někteří učitelé účelně volili aktivity ve skupinách nebo dvojicích, které podporovaly
kooperaci a komunikaci žáků, přispívaly k rozvoji sociálních kompetencí žáků. Vyučujíc í
většinou vhodně formulovali cíl hodiny, v některých případech byl však zaměněn za učivo.
Naplňování cíle hodiny vzhledem k pokroku žáků se dařilo vyhodnotit pouze v některých
hodinách. Žákovské hodnocení své práce jako nástroje zvyšování odpovědnosti žáků za své
vzdělávání nebo vzájemné hodnocení žáků bylo zařazeno jen sporadicky.


                                            5/12
V hodině českého jazyka v maturitním oboru byli žáci vhodně motivováni k učení
a k dosažení úspěchu u maturitní zkoušky, v případě oboru s výučním listem byla motivace
slabší, v hodině zaměřené na jazykovou teorii se žáky nepodařilo aktivizovat. Úroveň
vyučovacích hodin cizích jazyků byla velice rozdílná. V některých hodinách se vyučujíc ím
dařilo vhodně formulovat i vyhodnotit cíl hodiny, zařazovat komunikačně náročnější situace .
Vedení hodiny v cílovém jazyce, propojování znalostí z reálného života, účelná práce
s chybou a využití aktivizujících metod přispívaly k rozvoji poslechových a řečových
dovedností žáků a ke zvýšení motivace k učení. Naopak v hodinách, kde nebyl stanoven cíl,
výuka spočívala ve sdělování informací, čtení vět, jejich doslovném překladu ze strany žáků
a probíhala jen částečně v cílovém jazyce, byl dopad na učební pokrok žáků minimální, žáci
byli většinou pasivní. V matematickém vzdělávání převažovala samostatná práce vlastním
tempem, vyučující průběžně poskytovala podporu i zpětnou vazbu, žáci využívali také
vzájemnou spolupráci a jedné žákyni vyučující na základě vlastního vyhodnocení přidělila
obtížnější zadání, žákyně si nemohla sama obtížnost úkolů zvolit.
Při výuce teoretických odborných předmětů byly cíleně využívány mezipředmětové vztahy,
propojovány teoretické vědomosti s praktickými zkušenostmi žáků, žáci byli vedeni
k používání správné terminologie a k nácviku modelových situací. Využívání dvoj nebo
trojrozměrných pomůcek a naučných videí zvyšovalo názornost výuky a přispělo
k osvojování nových poznatků. Ke zvýšení zájmu a motivace žáků přispělo také účelné
zařazování práce ve dvojicích či skupinové práce žáků, i když v některých případech byla
efektivita snížena chybějícím vyhodnocením spolupráce žáků.
Praktické vyučování bylo sledováno na pracovištích smluvních partnerů. Žáci znali pravidla
provozu jednotlivých nemocničních oddělení, dodržovali hygienická pravidla a řídili se
pokyny zdravotnického personálu. V reálném prostředí pracovali pod odborným dohledem
učitelů praktického vyučování, prováděli předem zadané odborné výkony navazující na
poznatky získané v teoretické přípravě. Zajímali se o pacienty a vhodně s nimi
komunikovali, v některých případech však dostatečně neověřovali totožnost pacienta, který
měl stanovenou medikaci nebo se měl podrobit zdravotnickému výkonu. Žáci měli prostor
pro dotazy, výuku provázela průběžná zpětná vazba, jejich práce byla vhodnou formou
komentována a hodnocena. Komunikace mezi žáky, učiteli praktického vyučová ní
a zdravotnickým personálem byla konstruktivní a věcná, výuka probíhala v respektujíc í
pracovní a příjemné atmosféře. Žáci oboru vzdělání Sociální činnost a Masér ve
zdravotnictví byli vedeni k dodržování správných pracovních postupů, k samostatnosti
i dodržování pravidel vzájemné spolupráce, k reflexi své práce, a především ke vstřícné mu
a respektujícímu přístupu ke klientům.
Výuka ve VOŠ byla realizována on-line formou i prezenčně a probíhala v příjemné pracovní
atmosféře. Výklad nového učiva byl vedený v logických souvislostech, srozumitelně, věcně
a odborně správně. V průběhu výuky docházelo ke zdařilému uplatňová ní
mezipředmětových vztahů, propojování teoretických poznatků s praktickými a navazová ní
nových poznatků na již dříve osvojené. Předkládány byly také problémové otázky, které
účelně motivovaly studenty k přemýšlení. Ve vstřícné komunikaci se dařilo aktivně
zapojovat studenty do řešení problémových situací. Ti byli účinně podněcováni ke
kritickému myšlení a k formulaci podnětných návrhů řešení. Digitální technologie byly
účelně využívány studenty i vyučujícími ke komunikaci i prezentaci učiva. Výuka cizího
jazyka byla vedena v cílovém jazyce a vhodně podporovala rozvoj interaktivních řečových
dovedností studentů. V závěru vyučovacích hodin většinou docházelo k efektivnímu shrnutí
hlavních poznatků. Zaznamenáno však nebylo vyhodnocení míry zvládnutí učiva studenty.




                                           6/12
Vzdělávání v domově mládeže se uskutečňuje v souladu se školním vzdělávac ím
programem. Režim dne nabízí dostatečný prostor pro přípravu na vyučování i relaxaci.
V případě potřeby intenzivní domácí přípravy žáků vytvářejí vychovatelky pro žáky vhodné
podmínky. Zázemí domova mládeže poskytuje dostatek prostoru pro realizac i
volnočasových aktivit různého zaměření. Zájmová činnost je organizována formou
tradičních či příležitostných akcí. V rámci těchto akcí je kladen důraz na prožitek žáků
a s tím spojený rozvoj sebepoznávání, zřejmá je i podpora rozvoje sociálních a občanských
kompetencí. Významná pozornost je věnována prevenci sociálně patologických jevů
a psychohygieně žáků, vychovatelky aktivně spolupracují se členy školního poradenského
pracoviště i s třídními učiteli.


                         Hodnocení výsledků vzdělávání
K zjišťování a hodnocení průběžných výsledků žáků využívá škola standardní interní
nástroje ověřování znalostí a dovedností jako např. testy, písemné práce, ústní zkoušení,
hodnocení praktických činností či aktivity v hodinách i hodnocení praktického vyučování na
smluvních pracovištích. Žáci i jejich zákonní zástupci jsou o výsledcích vzdělává ní
informováni prostřednictvím elektronického informačního systému, zákonní zástupci také
na třídních schůzkách či individuálních konzultacích. Za externí hodnocení úrovně
dosahovaných výsledků žáků škola považuje hodnocení praktického vyučování instruktor y
na smluvních pracovištích, další způsoby externího hodnocení a porovnávání výsledků
vzdělávání škola systematicky nevyužívá.
Škola sleduje výsledky vzdělávání žáků na úrovni tříd i jednotlivců. V rámci jednání
pedagogické rady však převažují souhrnné výčty a přehledy prospěchu, chování i příčin
odchodu ze studia. Není prováděna podrobnější analýza výsledků vzdělávání v předmětech,
kde se žákům trvale nedaří (např. matematika, německý jazyk), a stanoveny návrhy opatření
pro zlepšení. Výrazně lepších výsledků dosahují žáci v odborných předmětech, problémem
jsou vzdělávací výsledky v předmětech, které jsou součástí společné části maturitní zkoušky
(český jazyk a literatura, matematika, anglický jazyk a německý jazyk) a seminářích ke
každému z těchto předmětů. Učební osnovy semináře z českého jazyka určeného k přípravě
na maturitní zkoušku pro všechny žáky vychází z výstupů a učiva českého jazyka
a literatury, používané metody a formy výuky se v obou předmětech výrazně neliší. Žáci
jsou však hodnoceni z každého předmětu zvlášť, což zvyšuje riziko neúspěšnosti. Seminář
z matematiky, anglického jazyka nebo německého jazyka si žáci volí na začátku třetího
ročníku podle předmětu, který si zvolí jako maturitní. Neprospěch ve vybraném seminář i
může být důvodem zanechání studia již ve třetím ročníku. Seminář z matematiky si volí
velmi málo žáků, častěji v dálkové formě studia, úspěšnost na konci školního roku je nízká.
Ohroženi školním neúspěchem jsou i žáci hodnocení nedostatečně nebo nehodnocení
(z důvodu nesplnění podmínek pro klasifikaci); v pololetí školního roku 2024/2025, např.
ve čtvrtém ročníku denního studia oborů s maturitní zkouškou to byla přibližně jedna
čtvrtina žáků, ve čtvrtém ročníku dálkové formy studia to bylo osm žáků z osmnácti.
Možnost využití konzultací závisí na osobní motivaci jednotlivých žáků. Zpracovaná
strategie předcházení školní neúspěšnosti není cíleně zaměřena na oblast seminářů ani na
specifické problémy žáků dálkové formy vzdělávání. Ředitel přijímá žáky do vyšších
ročníků dálkové formy studia a poskytuje jim možnost získat středoškolské vzdělávání, ne
vždy se podaří zapojit žáky do vzdělávání a dokončit úspěšně studium.



                                           7/12
Semináře byly před několika lety zavedeny jako opatření v reakci na neuspokojivé výsledky
společné části maturitní zkoušky, škola ale nadále vykazuje neúspěšnost ve společné části
maturitní zkoušky zejména v matematice a německém jazyce. Škola zatím nepřistoup ila
k vyhodnocení tohoto opatření ani nepřemýšlí o změně metod a forem vzdělávání tak, aby
nabízené hodinové dotace byly využity efektivně a jejich náplň přispívala ke zlepšení
vzdělávacích výsledků žáků a rozvoji jejich dovedností v příslušných oblastech. Při
maturitních zkouškách ve školním roce 2023/2024 uspělo cca pouze 60 % žáků oboru
Praktická sestra v dálkové formě vzdělávání, neúspěšní byli především v cizích jazycích,
i když v průběhu vzdělávání byli hodnoceni dobře či dostatečně. To, že nastavený systém
průběžného hodnocení není v souladu s hodnocením při maturitních zkouškách a neodráží
vždy reálné znalosti žáků, bylo vyhodnoceno při předchozí inspekční činnosti v roce 2019.
Přijímaná opatření nejsou zatím účinná. Celková hrubá neúspěšnost, tj. poměr počtu žáků,
kteří maturitní zkoušku nekonali a neuspěli v ní, ku počtu žáků k maturitní zkoušce
přihlášených, v oboru vzdělání Praktická sestra denní formy vzdělávání byla cca třikrát vyšší
než průměr ČR za skupinu oborů (škola 32,1 %, ČR 9,7 %), v oboru vzdělání Masér ve
zdravotnictví je poměr obdobný. V oboru vzdělání Sociální činnost se žákům dařilo
nejméně, hrubá neúspěšnost školy je čtyřikrát vyšší než průměr ČR za skupinu oborů.
Nejméně úspěšní byli žáci v cizích jazycích (dlouhodobý trend) a českém jazyce, test
z matematiky konal jeden žák ze dvou přihlášených a úspěšně. Pozitivním zjištěním je, že
odbornou část profilové části maturitní zkoušky vykonali žáci většinou úspěšně. Na
závěrečnou zkoušku jsou žáci oboru vzdělání Ošetřovatel dobře připravováni, v předchozích
dvou letech uspěli všichni žáci konající zkoušku.
Při řešení výchovných a vzdělávacích problémů žáků spolupracují členky školního
poradenského pracoviště (výchovná poradkyně, školní metodička prevence a nově sociální
pedagožka). U některých skupin žáků (žáci s výchovnými či vzdělávacími problémy, žáci
v prvních ročnících) škola provádí identifikaci možného školního neúspěchu. Podpůrná
opatření jsou pravidelně vyhodnocována. Pro vyučující připravuje výchovná poradkyně tzv.
Karty žáků se speciálními vzdělávacími potřebami, ve kterých jsou zjednodušeně uvedeny
shrnující informace a pokyny k poskytování podpůrných opatření. Výchovná poradkyně,
která vykonává tuto činnost prvním rokem, hospituje v hodinách, zatím však neanalyzo va la
úroveň a efektivitu poskytovaných podpůrných opatření. Výchovná poradkyně se zabývá ve
spolupráci s metodikem prevence i výchovnými problémy žáků, pomáhá s přestupy
z jednoho oboru do druhého v případě neúspěchu či změny zájmu. žáků.
V rámci aklimatizace žáků prvního ročníku na nové prostředí organizuje škola adaptační
aktivity. Školní metodička prevence monitoruje především klima tříd prvních ročníků, při
řešení problému v jakékoliv třídě vstupuje do třídnických hodin jako mediátor a úzce
spolupracuje s třídními učiteli. V prvních ročnících organizuje dotazníkové šetření na téma
postavení žáků ve třídě a jejich vzájemné vztahy. Žáci mají k dispozici online schránku
důvěry, využívají však spíše osobní kontakt. Během školního roku je poskytována krizová
intervence jednotlivcům, kteří potřebují akutní pomoc při řešení osobních problémů,
konfliktů se spolužáky, sebepoškozování apod. Školní metodička prevence analyzuje
uložená kázeňská opatření, monitoruje chování žáků a navrhuje opatření ke zlepšení.
V rámci kariérového poradenství je standardně poskytována podpora žákům posledních
ročníků střední školy při výběru jejich dalšího studia nebo zaměstnání, v této oblasti škola
vykazuje funkční spolupráci se sociálními partnery, na jejichž pracovištích žáci školy
realizují praktické vyučování.
Pro hodnocení výsledků ve VOŠ využívají vyučující předepsané formy hodnocení, jako jsou
zápočty, klasifikované zápočty a zkoušky, v této oblasti škola přijala opatření a výsledky



                                            8/12
vzdělávání v jednotlivých předmětech jsou evidovány ve školním informačním systému.
Škola zaznamenává poměrně vysoké procento předčasných odchodů ze studia, kdy
k největšímu úbytku studentů dochází v prvním ročníku. Nejčastější důvody jsou nevhodně
zvolený obor, opuštění regionu, přestup na vysokou školu či zdravotní důvody. Vedení VOŠ
se snaží předčasné odchody snižovat, dle vzájemné domluvy jsou realizovány individuá lní
konzultace jednotlivých vyučujících se studenty, jejichž obsah je zaznamenáván. Strategie
předcházení školní neúspěšnosti pro VOŠ písemně zpracována není. Škola realizuje na
podporu studentů studijní dotační program, motivační stipendium s jasně stanovenými
podmínkami a kritérii. Pozitivním zjištěním je, že studenti, kteří ukončili poslední ročník
vzdělávání, dosahují u absolutoria dlouhodobě velmi dobrých výsledků, např. ve školním
roce 2023/2024 prospělo s vyznamenáním 85 % studentů. Po ukončení vzdělávání škola
sleduje a vyhodnocuje uplatnění studentů na trhu práce především v oblasti sociální práce
nebo při studiu na vysoké škole. Někteří absolventi aktivně a efektivně spolupracují s VOŠ
při výuce odborných předmětů nebo odborné praxe.
Škole se dlouhodobě daří rozvíjet účinnou spolupráci se sociálními partnery pro zajištění
praktické výuky i účasti odborníka z praxe u absolutorií. Exkurze, semináře a besedy
organizované školou umožňují žákům a studentům seznámit se především s praktickou
oblastí daného oboru nebo prohlubovat získané teoretické znalosti. Žáci reprezentují školu
na různých předmětových či oborových soutěžích a olympiádách, kde mohou prezentovat
svůj zájem o určitou oblast a porovnat úroveň svých znalost a dovedností s vrstevník y.
K rozvoji odborných i sociálních kompetencí žáků přispívají také akce realizo va né
v mateřských či základních školách (např. formou soutěží či vzdělávacích aktivit),
zařízeních sociálních služeb a dalších subjektů. Podporu profesní orientace a zájmů žáků
doplňují činnosti organizované domovem mládeže. VOŠ se aktivně spolupodílí na přípravě
a realizaci benefičních a dobrovolnických akcí určených pro širší veřejnost, úzce
spolupracuje se zapsaným spolkem Komunitní osvětové společenství a dalšími neziskovými
organizacemi v sociální oblasti. Akce přispívají ke zvyšování sounáležitosti žáků a studentů
s městem a současně prezentují činnost školy.


                                         Závěry
Vývoj školy
– Od předchozí inspekční činnosti v roce 2019 došlo k ustálení oborů vzdělání, škola se
  zapojila do pokusného ověřování maturitního oboru Praktická sestra, kdy žáci mohou ve
  třetím ročníku vykonat závěrečnou zkoušku a získat výuční list v oboru Ošetřovatel.
– Pedagogický sbor byl stabilizován a částečně obměněn a doplněn o učitele odborníky
  z praxe.
– Průběžně dochází k zlepšování materiálních a prostorových podmínek ve všech budovách
  školy, získání nové budovy pro výuku ve VOŠ umožňuje poskytovat vzdělává ní
  v podnětném prostředí, což přispívá k pozitivímu klimatu.
– Škola posílila školní poradenské pracoviště o sociálního pedagoga.
– Přijatá opatření k odstranění nedostatků zjištěných při předchozí inspekční činnosti měla
  jen částečný dopad do kvality vzdělávání, kontrolní činnost byla zefektivněna především
  ve VOŠ.




                                           9/12
Silné stránky
– Efektivní spolupráce s vnějšími partnery, místními spolky a komunitami účelně
  podporuje rozvoj sociálních kompetencí studentů i žáků a účinně přispívá k jejich
  osobnostnímu rozvoji v rámci profesní orientace. (1.5)
– Studenti vyšší odborné školy dosahují u absolutoria dlouhodobě velmi dobrých výsledků.
  (5.2)
– Úroveň praktického vyučování ve střední škole a jeho sepětí s realitou má výrazný podíl
  na vytváření reálných představ o oboru a budování pozitivního vztahu k profesnímu
  zaměření. Přispívá k tomu přijemná atmosféra na pracovištích praktického vyučování i ve
  výuce některých odborných předmětů. (4.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Ne zcela funkční kontrolní a evaluační mechanismy pedagogických procesů mají přímou
  souvislost se zjištěnými nedostatky v řízení školy a ve vzdělávání. Ředitel školy
  dostatečně nevyhodnocuje stav procesů a účinnost přijatých opatření. (2.1)
– Do výuky teoretických předmětů byly pouze ojediněle zařazovány práce s informace mi
  a s různými informačními zdroji a učební úlohy podporující rozvoj jednotlivýc h
  gramotností. (4.2)
– Ve sledovaných hodinách teoretického vyučování byla jen málo využívána diferenc iace
  ve vztahu k různým vzdělávacím potřebám a možnostem žáků, jen ojediněle byli žáci
  vedeni k sebehodnocení či vzájemnému hodnocení vztaženému k pokroku žáků. (4.3)
– Škola výsledky vzdělávání pouze sumarizuje, úspěšnost žáků v průběhu vzdělává ní
  nevyhodnocuje a nehledá možné souvislosti mezi výsledky vzdělávání žáků a kvalitou
  průběhu vzdělávání. (5.1)
– Škola neanalyzuje systematicky příčiny neúspěšnosti žáků ve společné části maturitní
  zkoušky, přijatá opatření ke zvýšení úspěšnosti nejsou vyhodnocována a nejsou zatím
  účinná. (5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Stanovit cíle rozvoje školy zaměřené na zkvalitnění procesů řízení včetně odpovědnosti
  a dílčích kroků při jejich naplňování ve strategických dokumentech školy a systematick y
  vyhodnocovat účinnost přijatých opatření s cílem zvýšit efektivitu pedagogického
  procesu.
– Vzdělávání pedagogických pracovníků zaměřit na práci žáků s informacemi a různými
  informačními zdroji, na využívání vzájemného hodnocení a sebehodnocení žáků,
  diferenciaci výuky a rozvíjení postojů žáků. Na tyto oblasti směřovat hospitační činnost.
– Systematicky analyzovat příčiny neúspěšnosti žáků v průběhu vzdělávání i při jeho
  ukončování, důsledně vyhodnocovat účinnost přijatých opatření.
– Výuku zaměřit na rozvoj funkčních gramotností, využívat metody a formy práce, které
  povedou k diferenciaci podle potřeb žáků.




                                           10/12
– Zapojit metodické orgány do prosazování efektivních metod a forem výuky,
  vyhodnocování výsledků vzdělávání z hlediska vzdělávacích oblastí a následného
  navrhování přijímání opatření ke zlepšení stavu.
– Přistoupit v rejstříku škol a školských zařízení k výmazu oborů vzdělání 53-41-M/01
  Zdravotnický asistent a 69-41-L/02 Masér sportovní a rekondiční.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě 30 dnů od marného uplynutí lhůty pro podání připomínek k obsahu inspekční
zprávy, resp. od doručení stanoviska k připomínkám, přijmout opatření k odstraně ní
nedostatků zjištěných inspekční činností. Tyto nedostatky jsou formulovány v části
slabé stránky (oblasti ke zlepšení). Ve stejné lhůtě písemně informujte Českou školní
inspekci, jaká byla přijata opatření, a to prostřednictvím datové schránky (g7zais9).


           Seznam dokladů, o které se inspekční zjištění opírají
 1.   Výpis z rejstříku škol a školských zařízení z 10. 3. 2025
 2.   Jmenování do funkce ředitele školy s účinností od 21. 9. 2020
 3.   Dokumentace v oblasti bezpečnosti a ochrany zdraví vedená k datu inspekční činnosti
 4.   Personální dokumentace pedagogických pracovníků vzhledem ke kvalifikovanos ti
      a jejich dalšímu vzdělávání
 5.   Plán DVPP na školní rok 2023/2024 z října 2023 a Plán DVPP na školní rok
      2024/2025 z října 2024
 6.   Dokumentace školy vedená k praktickému vyučování ve školním roce 2024/2025
      k datu inspekční činnosti
 7.   Školní vzdělávací programy realizovaných oborů vzdělání platné k datu inspekční
      činnosti
 8.   Akreditovaný vzdělávací program platný k datu inspekční činnosti
 9.   Školní vzdělávací program domova mládeže s platností od 1. září 2008 včetně
      aktualizací k datu inspekční činnosti
10.   Zápis z jednání s ředitelem školy z 11. 4. 2025
11.   Koncepce dalšího rozvoje školy, duben 2020
12.   Školní řád pro žáky střední školy a vyšší odborné školy Cheb p. o. včetně příloh platný
      od 1. 10. 2022
13.   Školní řád vyšší odborné školy platný od 1. 10. 2020
14.   Vnitřní řád domova mládeže platný od 29. 8. 2024
15.   Dokumentace ke kontrolní a hospitační činnosti vedení školy ve školním roce
      2024/2025
16.   Záznamy z jednání metodických orgánů ve školním roce 2023/2024 a 2024/2025
      k datu inspekční činnosti
17.   Záznamy z jednání pedagogické rady vedené ve školním roce 2023/2024 a 2024/2025
      k datu inspekční činnosti
18.   Školní matrika vedená ve školním roce 2023/2024 a 2024/2025 k datu inspekční činnosti



                                           11/12
19.   Dokumentace školního poradenského pracoviště vedená ve školním roce 2023/2024
      a 2024/2025 k datu inspekční činnosti
20.   Výroční zpráva za školní rok 2023/2024 bez datace
21.   Inspekční zpráva čj. ČŠIK- 714/19-K ze dne 7. 11. 2019
22.   Třídní knihy vedené ve školním roce 2023/2024 a 2024/2025 k datu inspekční činnosti
23.   Rozvrhy hodin vedené ve školním roce 2023/2024 a 2024/2025 k datu inspekční činnosti
24.   Dokumentace k přijímacímu řízení pro školní roky 2024/2025 a 2025/2026


                                          Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy




 Ing. Eva Lorencová, školní inspektorka, vedoucí inspekčního týmu

 Mgr. Eva Nováková, školní inspektorka

 Mgr. Marta Pincová, školní inspektorka

 Mgr. Zdenka Spalová, školní inspektorka

 Bc. Věra Weberová, kontrolní pracovnice

 Mgr. Eva Karasová, školní inspektorka

 Zuzana Svitáková, odborník na vzdělávání ve zdravotnických oborech vzdělání


9. 5. 2025



                                           12/12
