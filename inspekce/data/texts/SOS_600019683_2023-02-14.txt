                                     Česká školní inspekce
                                      Ústecký inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIU-185/23-U


Název                               Střední zdravotnická škola, Děčín, Čsl. mládeže 5/9,
                                    příspěvková organizace
Sídlo                               Čsl. mládeže 5/9, Děčín IV-Podmokly, 405 02 Děčín
E-mail                              szsdecin@szsdecin.cz
IČO                                 00673781
Identifikátor                       600019683
Právní forma                        příspěvková organizace
Zastupující                         Mgr. Martina Černá
Zřizovatel                          Ústecký kraj
Místo inspekční činnosti            Čsl. mládeže 5/9, Děčín IV-Podmokly
Inspekční činnost na místě          14. 2. 2023 − 16. 2. 2023


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů, zejména se zaměřením na neúspěšnost žáků ve společné části maturitní
zkoušky.


                                         Charakteristika
Střední zdravotnická škola, Děčín, Čsl. mládeže 5/9, příspěvková organizace (dále „škola“)
vykonává činnost střední školy.
Ve školním roce 2022/2023 vzdělává škola žáky ve třech oborech vzdělání. V oboru
vzdělání 75-41-M/01 Sociální činnost poskytuje škola vzdělávání v denní a dálkové formě,
v dobíhajícím oboru 53-41-M/01 Zdravotnický asistent v dálkové formě a v oboru
53-41-M/03 Praktická sestra v denní, dálkové a zkrácené formě. Obor vzdělání Praktická
sestra nahrazuje obor Zdravotnický asistent. K 30. 9. 2022 vykázala škola 210 žáků v denní
formě vzdělávání, 48 ve zkrácené tříleté formě vzdělávání a 141 žáků v dálkové pětileté
formě vzdělávání.
K termínu inspekční činnosti škola evidovala 6 žáků se speciálními vzdělávacími potřebami.


                         Hodnocení podmínek vzdělávání
Při předchozí inspekční činnosti v roce 2019 bylo Českou školní inspekcí (dále „ČŠI“)
zjištěno, že koncepce rozvoje školy nereaguje na neuspokojivé výsledky žáků při
ukončování vzdělávání maturitní zkouškou. Přesto se cíle, které si ředitelka školy vytyčila
pro další období v lednu 2023, zaměřují především na prezentaci školy a udržení zájmu
uchazečů o studium, na projektovou činnost, materiální a personální podmínky. Oblast
výsledků vzdělávání není opět reflektována.
Na základě inspekčních zjištění v roce 2019 ředitelka školy pro zlepšení výsledků
vzdělávání přijala opatření (např. souhrnné testy, souhrnné ověření znalostí a dovedností
žáků v cizích jazycích, ústní maturita nanečisto), která však ke zlepšení výsledků žáků ve
společné části maturitní zkoušky nevedla. Škola dopady přijatých opatření nesleduje
a nevyhodnocuje, což jí neumožňuje jejich efektivní úpravu pro zlepšení stavu. V rámci
hospitační činnosti vedení školy sleduje kvalitu vzdělávacího procesu ve všech předmětech,
zaměřuje se především na začínající učitele. Při hospitacích sleduje relevantní aspekty
výuky, avšak zpětná vazba poskytovaná pedagogům nevede ke zlepšení průběhu a výsledků
vzdělávání. Některé indikátory kvalitní výuky se stále nedaří naplňovat (např. diferenc iace
vzdělávacího obsahu, využití formativního hodnocení, podpora hodnoticích dovedností
žáků).
Vedení školy neposkytuje předmětovým komisím metodickou pomoc, jak analyzo vat
výsledky vzdělávání a jak je dále využívat při plánování výuky. Spolupráce členů
předmětových komisí v předmětech společné části maturitní zkoušky je nesystematická.
Další vzdělávání pedagogických pracovníků vychází zejména z jejich zájmu, v menší míře
z aktuálních potřeb školy. Jeho dopad na kvalitu výuky sleduje vedení školy v předmětech
společné části maturitní zkoušky nedostatečně.
Pro přijímací řízení ředitelka školy stanovovala v minulých letech minimální hranici
úspěšnosti u jednotné přijímací zkoušky, resp. ve školní přijímací zkoušce v dalších kolech.
Přestože žáci školy dosahují při ukončování vzdělávání maturitní zkouškou stále
podprůměrných výsledků, škola pro přijímací řízení na školní rok 2023/2024 podmínku
minimální hranice úspěšnosti nestanovila. Zejména do dálkové formy vzdělávání je přijímá n
vysoký počet žáků do vyššího ročníku (v maturitním ročníku 2021/2022 bylo ze 16 žáků
5. ročníku 11 přijato do vyššího ročníku). Jejich úspěšnost je při ukončování vzdělává ní
nízká (v maturitním období roku 2022 z 11 žáků 5. ročníku uspěli pouze 2). Vedení školy
příčiny neanalyzuje, přijaté opatření ve formě postupových testů na konci 2., 3. a 4. ročníku
je neúčinné.
Materiální podmínky pro výuku předmětů společné části maturitní zkoušky jsou dostačující
a umožňují naplňovat vzdělávací cíle. Pro výuku českého jazyka mohou pedagogové i žáci
využívat knižní fond školní knihovny. V poslední době byly do výuky zavedeny nové
učebnice a pracovní sešity, jejichž používání ve výuce není vždy účelné. Pro výuku cizích


                                            2/7
jazyků využívají pedagogové vhodné učebnice, pracovní listy a materiály sdílené
v elektronické podobě nebo internetové aplikace. V matematice zařazují učitelé práci
s připravenými materiály i pomůckami podporujícími názornost.


                          Hodnocení průběhu vzdělávání
Výuka ve většině sledovaných vyučovacích hodin byla založena na frontální formě
s využitím metody řízeného rozhovoru. Učitelé většinou nedokázali využít atmosféru
vzájemné důvěry pro aktivizaci všech žáků. V hospitovaných hodinách chyběla podpora
žáků prostřednictvím diferenciace vzdělávacího obsahu podle jejich individuálníc h
schopností a potřeb. Žáci pracovali na stejných úkolech se shodnou mírou obtížnosti. Nebyl
tak využit studijní potenciál jednotlivých žáků. V průběhu výuky učitelé nevyužíva li
formativní hodnocení a jen v omezené míře věnovali pozornost rozvoji žákovské sebereflexe
nebo vrstevnickému hodnocení. Nedostatečná práce se vzdělávacími cíli, které učitelé často
zaměňovali za téma vyučovací hodiny, neumožňovala jejich náležité vyhodnocení v závěru
hodiny, kdy bylo rovněž jen zběžně provedeno shrnutí a opakování učiva za účelem jeho
upevnění.
V hospitovaných hodinách českého jazyka se do vzdělávacího procesu aktivně zapojovali
většinou jen někteří žáci. Zejména při výkladu nového učiva, který byl někdy faktografick y
předimenzován, se žáci stávali jen pasivními příjemci informací. Důležité informace si žáci
zvýrazňovali dle pokynů pedagogů v učebnici, čímž byl značně omezen jejich aktivní
přístup, rozvoj kritického myšlení a práce s informačními zdroji. Výraznější zapojení žáků
do vzdělávacího procesu bylo zaznamenáno při samostatné práci s následnou společnou
kontrolou. Do většiny hodin literární výchovy byla vhodně zařazována práce s uměleckým i
texty, při níž byli žáci vedeni k analýze textů včetně použití správné terminologie z oblasti
literární teorie.
V hodinách cizího jazyka byly komunikační dovednosti žáků rozvíjeny většinou pouze
prostřednictvím předem strukturovaných rozhovorů ve dvojicích. Žáci se do interakce
s vyučujícími zapojovali ochotně, ale pro individuální projev formou ústních výstupů jim
pedagogové neposkytovali dostatečný prostor. Ověřování výsledků úloh a poskytování
klíčových informací potřebných ke správnému řešení často probíhalo jen ze strany učitele.
Žáci nebyli do komunikace o správnosti výsledků zapojováni a nepracovali s chybou.
Sledovaná výuka matematiky byla založena především na společném řešení příkladů, kdy
aktivita byla spíše na straně pedagoga, jen v některých hodinách také na straně žáků. Pouze
výjimečně byla efektivně využita skupinová práce, která vhodně podporovala kooperaci
a vzájemné učení žáků. Pro upevnění učiva byla účelně zařazována samostatná práce se
společnou kontrolou řešení.


                          Hodnocení výsledků vzdělávání
V rámci inspekční činnosti ČŠI analyzovala výsledky žáků školy ve společné části maturitní
zkoušky v letech 2019 až 2022. Ke zkušebnímu období roku 2021 nebylo přihlíženo, neboť
na základě Opatření obecné povahy Ministerstva školství, mládeže a tělovýchovy byla
žákům oborů Zdravotnický asistent a Sociální činnost, kteří splnili stanovené podmínky,
zrušena povinnost vykonat zkoušky společné části maturitní zkoušky formou didaktického
testu. Sledována byla tzv. hrubá neúspěšnost ve společné části maturitní zkoušky, která
vypovídá o tom, jaká část žáků z celkového počtu přihlášených k maturitní zkoušce byla
neúspěšná (poměr žáků neúspěšných u maturitní zkoušky nebo nekonajících k počtu žáků


                                            3/7
přihlášených k maturitní zkoušce). Průměrná hrubá neúspěšnost školy činila v těchto letech
46,7 %. Vyšší neúspěšnost zaznamenala škola v tomto období v oboru Zdravotnický asistent
(2019 – škola 51,5 %, ČR 24 %, 2020 – škola 45,7 %, ČR 17 %, 2022 – škola 52,4 %,
ČR 17 %), přičemž s vysokou mírou neúspěšnosti se v roce 2022 potýkala zejména dálková
forma vzdělávání (75 %). Neúspěšní byli žáci především v předmětu matematika (neuspěli
3 ze 3 konajících) a cizí jazyk (neuspělo 6 z 9 konajících). Rovněž v oboru Sociální činnost
dosahovala škola v hodnoceném období podprůměrných výsledků ve srovnání
s republikovým průměrem v dané skupině oborů (hrubá neúspěšnost: 2019 – škola 34,8 %,
ČR 23 %, 2020 – škola 33,3 %, ČR 16 %, 2022 – škola 42,9 %, ČR 14 %).
Výrazným negativem při hodnocení úspěšnosti školy při ukončování vzdělávání maturitní
zkouškou je nízký podíl žáků, kteří nastoupili do 1. ročníku a ve standardní době úspěšně
dokončili studium v maturitním oboru, do něhož byli přijati. V maturitním ročníku 2022
činil tento podíl pouze 21 %. Na této statistice měli významný podíl zejména žáci dálkové
formy vzdělávání oboru Zdravotnický asistent – z 33 žáků, kteří nastoupili do 1. ročníku,
úspěšně ukončil studium a vykonal maturitní zkoušku jen jeden žák. Rovněž v denní formě
vzdělávání obou hodnocených oborů byla úspěšnost žáků v tomto ohledu velmi nízká
(31 %).
Vedení školy realizuje statistickou sumarizaci výsledků žáků při ukončování vzdělává ní
maturitní zkouškou, i přes doporučení ČŠI při předchozí inspekční činnosti neprovádí jejich
systematickou analýzu. Nevyhodnocuje např. efektivitu poskytovaného vzdělává ní
v dálkové formě vzdělávání, v níž byl ČŠI zjištěn velmi nízký podíl žáků, kteří studium ve
standardní době úspěšně dokončí a vykonají úspěšně maturitní zkoušku. Školní poradenské
pracoviště se systematicky nezabývá dopadem absence na výsledky žáků denní formy
vzdělávání, přestože ji považuje za nejvážnější problém úspěšnosti žáků v průběhu i při
ukončování vzdělávání, škole se tak nedaří tuto absenci snižovat. Žáci s vysokou mírou
absence jsou školním neúspěchem a předčasným odchodem ze vzdělávání ohroženi
nejčastěji. Žákům ohroženým školní neúspěšností nabízí pedagogové individuá lní
konzultace, které využívají zejména žáci dálkové formy vzdělávání. Pro vyšší účast na
skupinovém doučování se škole nedaří žáky motivovat.


                                         Závěry
Vývoj školy
Opatření přijatá ředitelkou školy na základě předchozí inspekční činnosti pro zlepšení
neuspokojivých výsledků žáků při ukončování vzdělávání maturitní zkouškou nebyla
realizována, nebo nebyla účinná. Výsledky školy ve společné části maturitní zkoušky se
nadále pohybují pod republikovým průměrem v daných skupinách oborů. Škola neprovádí
analýzu úspěšnosti žáků při ukončování vzdělávání maturitní zkouškou a nevyhodno c uje
vliv absence na jejich neúspěch. Nevyhodnocuje ani účinnost přijatých opatření.
Obor vzdělání 53-41-M/01 Zdravotnický asistent je dobíhající obor, do kterého škola již
žáky nepřijímá, místo něj nabízí obor vzdělání 53-41-M/03 Praktická sestra. Od inspekční
činnosti v roce 2019 stoupl počet žáků v denní formě vzdělávání i v pětileté dálkové formě
vzdělávání.
Slabé stránky a/nebo příležitosti ke zlepšení
Škola dosahovala při ukončování vzdělávání maturitní zkouškou v letech 2019 až 2022 ve
společné části maturitní zkoušky podprůměrných výsledků vzhledem k republiko vé mu
průměru v dané skupině oborů.


                                            4/7
Koncepce rozvoje školy nadále nereflektuje neuspokojivé výsledky při ukončování
vzdělávání maturitní zkouškou.
Zpětná vazba pedagogům z hospitační činnosti nemá dostatečný dopad na zvyšování kvality
poskytovaného vzdělávání.
Vedení školy nevyhodnocuje efektivitu činnosti metodických orgánů v oblasti analýzy
výsledků vzdělávání a přijímání opatření pro zlepšení maturitních výsledků ve společné části
maturitní zkoušky.
Škola neprovádí systematickou analýzu vzdělávacích výsledků v potřebných aspektech
(např. souvislost průběžných výsledků vzdělávání s výsledky dosahovanými u maturitní
zkoušky, úspěšnost žáků přijímaných do vyššího ročníku).
Ve výuce převažuje frontální forma vzdělávání s nedostatečným zařazováním
kooperativních a aktivizačních metod. Žákům není systematicky poskytována účelná zpětná
vazba a nejsou vedeni k rozvoji hodnoticích dovedností. Vzdělávací obsah není diferencová n
podle individuálních potřeb žáků.
Doporučení pro zlepšení činnosti školy
Při stanovování strategických cílů rozvoje školy věnovat náležitou pozornost výsledkům
vzdělávání.
Provádět systematickou analýzu výsledků vzdělávání.
Přijímat opatření ke snížení neúspěšnosti žáků ve společné části maturitní zkoušky
a pravidelně vyhodnocovat jejich účinnost.
Poskytovat pedagogům efektivní zpětnou vazbu ke kvalitě jejich práce, přijímat účinná
opatření ke zlepšení průběhu vzdělávání v předmětech společné části maturitní zkoušky.
Poznatky získané z hospitační činnosti využívat při plánování profesního rozvoje pedagogů,
vyhodnocovat dopad absolvovaných vzdělávacích akcí na kvalitu výuky a vzdělávac í
výsledky žáků.
Zefektivnit činnost metodických orgánů při vyhodnocování výsledků vzdělávání.
Častěji zařazovat kooperativní a aktivizující metody a formy výuky, vést žáky k rozvoji
komunikačních a hodnoticích dovedností, využívat formativní hodnocení. Výuku
diferencovat dle individuálních potřeb žáků.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 14 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Ústecký inspektorát, W. Churchilla
6/1348, 400 01 Ústí nad Labem, případně prostřednictvím datové schránky (g7zais9),
nebo na e-podatelnu csi.u@csicr.cz s připojením elektronického podpisu.


            Seznam dokladů, o které se inspekční zjištění opírají
 1.   Úplné znění zřizovací listiny příspěvkové organizace (č.j.: 143/2001, ze dne
      11. 1. 2023)


                                            5/7
 2.   Jmenovací list – jmenování ředitelkou školy s účinností od 1. 8. 2016 (ze dne
      26. 5. 2016) včetně Informace o pokračování na vedoucím pracovním místě ředitelky
      školy od 1. 8. 2022 na další šestileté období
 3.   Výpisy z rejstříku škol a školských zařízení MŠMT (ze dne 13. 2. 2023)
 4.   Výkaz o střední škole (M 8) podle stavu k 30. 9. 2022
 5.   Školní vzdělávací programy vyučovaných oborů vzdělání platné ve školním roce
      2022/2023
 6.   Strategické cíle rozvoje Střední zdravotnické školy, Děčín, Čsl. mládeže 5/9,
      příspěvková organizace (ze dne 10. 1. 2023)
 7.   Školní řád vydaný s účinností od 1. 10. 2020 včetně Přílohy č. 1
 8.   Školní matrika
 9.   Třídní knihy, školní roky 2021/2022 a 2022/2023 (vzorek)
10.   Rozvrh tříd, školní rok 2022/2023 (vzorek)
11.   Zápisy z pedagogických rad, provozních porad a metodických orgánů, školní roky
      2021/2022 a 2022/2023
12.   Plán DVPP na školní roky 2021/2022-2022/2023 (ze dne 1. 9. 2021, aktualizace
      k 1. 9. 2022)
13.   Hospitační záznamy, školní roky 2021/2022 a 2022/2023
14.   Dokumentace k ukončování vzdělávání maturitní zkouškou v letech 2019-2022
15.   Dokumentace k přijímání ke střednímu vzdělávání pro školní roky 2022/2023,
      2023/2024
16.   Dokumentace výchovného poradenství a prevence rizikové ho chování, školní roky
      2021/2022 a 2022/2023
17.   Výroční zpráva o činnosti školy za školní rok 2021/2022
18.   Inspekční zpráva č.j.: ČŠIU-186/19-U
19.   Oznámení o přijatých opatřeních na základě inspekční zprávy ČŠIU-186/19-U ze dne
      8. 3. 2019
20.   Webové stránky školy www.szsdecin.cz


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Ústecký inspektorát,
W. Churchilla 6/1348, 400 01 Ústí nad Labem, případně prostřednictvím datové
schránky (g7zais9), nebo na e-podatelnu csi.u@csicr.cz s připojením elektronického
podpisu, a to k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


                                         6/7
 Ing. Anna Kejřová, školní inspektorka,
 vedoucí inspekčního týmu

 Mgr. Ivana Reihsová, školní inspektorka

 Mgr. Jaroslav Máliš, školní inspektor

 Bc. Blanka Zoudunová, kontrolní pracovnice




Datem vyhotovení inspekční zprávy se rozumí datum posledního podpisu člena inspekčního
týmu.




                                           7/7
