CSI0X00CAM2F




                              Česká školní inspekce
                           Královéhradecký inspektorát
                       Wonkova 1142, 500 02 Hradec Králové
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIH-390/24-H
                                       Sp. zn. ČŠIH-S-85/24-H


Název                               Střední škola zahradnická, Kopidlno, náměstí
                                    Hilmarovo 1
Sídlo                               náměstí Hilmarovo 1, 507 32 Kopidlno
E-mail                              info@zahradnicka-skola-kopidlno.cz
IČO                                 64 812 201
Identifikátor                       600 012 018
Právní forma                        příspěvková organizace
Zastupující                         Ing. Lenka Nosková
Zřizovatel                          Královéhradecký kraj
Místa inspekční činnosti            Kopidlno 124, 507 32 Kopidlno
                                    náměstí Hilmarovo 1, 507 32 Kopidlno
                                    náměstí Hilmarovo 114, 507 32 Kopidlno
                                    náměstí Hilmarovo 116, 507 32 Kopidlno
                                    náměstí Hilmarovo 134, 507 32 Kopidlno
                                    náměstí Hilmarovo 2, 507 32 Kopidlno
Inspekční činnost na místě          12. 3. 2024 − 14. 3. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání, a to podle přísluš nýc h
školních vzdělávacích programů dle § 174 odst. 2 písm. b) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon) ,
ve znění pozdějších předpisů, a zjišťování a hodnocení naplnění školních vzdělávac íc h
programů a jejich souladu s právními předpisy a rámcovým vzdělávacím programem dle
§ 174 odst. 2 písm. c) školského zákona, ve znění pozdějších předpisů, a to zejména
se zaměřením na neúspěšnost ve společné části maturitní zkoušky (dále „MZ“) v letech 2021
až 2023 do data inspekční činnosti.


                                    Charakteristika
Střední škola zahradnická, Kopidlno, náměstí Hilmarovo 1 (dále „škola“) vykonává činnost
střední školy, domova mládeže (dále „DM“) a školní jídelny. Ve školním roce 2023/2024
škola poskytuje vzdělávání v oborech vzdělání s MZ 41-44-M/01 Zahradnic tví
a 41-43-M/01 Rybářství a v oborech vzdělání s výučním listem (dále „VL“) 41-52-H/01
Zahradník a 41-52-E/01 Zahradnické práce. K termínu inspekční činnosti se v maturitníc h
oborech v pěti třídách vzdělávalo 102 žáků a v šesti třídách oborů s VL 88 žáků. Naplněnost
školy tak byla 48 % z nejvyššího povoleného počtu 394 žáků ve škole. V DM bylo ubytováno
102 žáků. Stravování žáků škola zajištuje ve vlastní školní jídelně. Informace o činnosti
školy lze získat na webových stránkách www.zahradnicka-skola-kopidlno.cz.


                          Hodnocení podmínek vzdělávání
Ředitelka školy působí ve své funkci od roku 1999 a při vedení školy uplatňuje své bohaté
manažerské a pedagogické zkušenosti. Cíle školy a částečně i podmínky pro jejich dosažení
jsou formulovány ve strategickém plánu rozvoje školy do roku 2029, který se primárně
soustřeďuje na prezentaci školy na veřejnosti, spolupráci se sociálními partnery a rozvoj
odborného a praktického vzdělávání. Strategii na podporu úspěšnosti žáků v oblasti
všeobecně vzdělávacích předmětů, zejména vzhledem k trvale slabým výsledkům ve
společné části MZ, tento strategický plán rozvoje neobsahuje.
Vedení školy řídí pedagogické procesy na úrovni školy jen v malé míře. Kontrolní
a hospitační činnost realizovaná ředitelkou školy a její zástupkyní zahrnuje převážně oblast
teoretického odborného a praktického vyučování. Nízká četnost a zaměření hospitační
činnosti neposkytovala vedení školy dostatek informací o kvalitě a efektivitě výuky
předmětů společné části MZ.
Na základě doporučení České školní inspekce ředitelka školy v roce 2021 požádala o výmaz
oboru Podnikání z rejstříku škol a školských zařízení. Nedostatky v metodickém vedení
výuky zjištěné při předchozí inspekční činnosti v roce 2019 (nízká efektivita využitýc h
metod a forem vzdělávání, nevhodná struktura hodiny, nedostatečná aktivizace žáků, aj.) ale
přetrvávají. Realizace části opatření nebyla doložena (nácvik MZ v reálném čase, systém
testování žáků). Kritéria přijetí ke vzdělávání škola podstatně nezměnila (minimální hranice
pro přijetí je 55 bodů ze 165 možných), jen byla od školního roku 2020/2021 doplněna jako
nutná podmínka pro přijetí minimální hranice 20 bodů získaných z jednotné přijímac í
zkoušky z českého jazyka a matematiky. Toto opatření bylo formální, nemělo zásadní vliv
na přijímání uchazečů s vhodnými předpoklady pro náročné studium maturitního oboru.
V 1. kole přijímacího řízení byli např. přijati uchazeči, kteří dosáhli z matematiky pěti, osmi
nebo devíti bodů (pro školní rok 2020/2021) nebo tři uchazeči po šesti bodech a tři po sedmi
bodech (pro školní rok 2023/2024) z 50 možných.
Pedagogický sbor je kvalifikovaný v odborných předmětech a v praktickém vzdělává ní,
v předmětech společné části MZ nesplňují kvalifikační předpoklady dva pedagogové. Na
kvalitě hospitované výuky se projevila rovněž častá výměna učitelů v předmětech anglick ý
jazyk a matematika. Plánování dalšího vzdělávání pedagogů vychází především z jejich
zájmu a z nabízených možností vzdělávacích institucí. Učitelé sdílejí zkušenosti z dalšího



                                             2/10
vzdělávání neformálně, ověřování implementace novinek do výuky neprobíhá cílenou
hospitací ani formou vzájemných hospitací.
Hospodaření školy v hodnoceném období bylo efektivně zajištěno z více zdrojů. Škola
využila finančních prostředků z projektové činnosti ke zkvalitnění materiálních podmínek
pro vzdělávání, např. v oblasti ICT a pořízení strojního vybavení a mechanizace pro
praktické vzdělávání. S podporou zřizovatele se škole podařilo rekonstruovat školní jídelnu
a budovu DM, byly modernizovány šatny v objektu odborných dílen. Materiální a prostorové
podmínky umožňují naplňování školních vzdělávacích programů ve střední škole i v DM.
Partnerské vztahy s četnými sociálními partnery a zahraniční školou umožňují kvalitní
naplňování vzdělávacích programů především v odborné složce vzdělávání. Dlouhodobá
kooperace s odbornými svazy, asociacemi, regionálními firmami a dalšími významnými
partnery klade důraz na aktuální trendy v oboru, vytváří nezbytnou vazbu mezi teoretickým
vzděláváním a praxí. Současně přispívá k inovaci obsahu učiva, rozvoji praktických
dovedností žáků i k profesnímu růstu pedagogů.


                          Hodnocení průběhu vzdělávání
Hospitační činnost v oborech vzdělání s MZ byla s ohledem na dlouhodobou neúspěšnost
žáků školy ve společné části MZ zaměřena na hodnocení výuky v předmětech společné části
MZ a na praktické vzdělávání.
Výuka českého jazyka byla sledována v obou oborech ukončovaných MZ. Po stránce
organizační byla nejčastěji využívána frontální společná výuka v kombinaci se samostatnou
prací a řízeným rozhovorem. Zastoupení těchto forem práce ve vyučovacích hodinách bylo
až na výjimky použito účelně. Jako málo efektivní se jevil souvislý výklad vyučující, při
kterém si žáci zapisovali poznámky do sešitů a nebyli tak schopni soustředit se na obsah
vykládané látky. V žádné hodině nebyly využity kooperativní metody práce (práce ve
dvojici, skupinová práce), které by motivovaly žáky ke spolupráci a podpořily rozvoj jejich
sociálních a komunikativních kompetencí. V rámci motivačního úvodu, při němž bylo
zpravidla opakováno předchozí učivo, byli žáci vedeni ke kritickému myšlení, ne vždy však
dokázali reagovat na problémové otázky. Část žáků vykazovala nízkou úroveň znalostí
a do výuky se zapojovala jen na pokyn učitele. V hodinách byla vždy zařazena práce
s uměleckým textem, žáci při ní většinou plnili stejné typy úkolů. Didaktická a interaktivní
technika nebyla v hodinách využita, i když s ohledem na cíl a průběh hodiny by bylo její
využití žádoucí. Poskytování zpětné vazby se v naprosté většině uskutečňovalo pouze
v interakci učitel-žák, bylo téměř vždy orientováno na aktivní žáky, nepřinášelo učitelům
informaci o pokroku každého žáka. V hodinách s nízkým počtem žáků dostali příležito st
promluvit před třídou všichni žáci, část z nich však prokazovala nízkou úroveň znalostí
a dovedností. Vedení žáků k sebehodnocení a vzájemnému hodnocení nebylo zaznamená no.
Závěr hodin byl většinou vhodně využit ke shrnutí nové látky, částečně za účasti několika
žáků.
Ve sledované výuce anglického jazyka a semináře v anglickém jazyce byla ke splnění
stanoveného vzdělávacího cíle využita především frontální výuka kombinovaná s řízeným
rozhovorem. Zvolené metody a formy sice vedly k rozvoji slovní zásoby žáků či upevnění
jejich znalosti gramatických struktur, avšak neefektivní využití práce ve dvojicích či
ve skupině nepodporovalo dostatečně rozvoj jejich řečových dovedností. Ústní komunikace
probíhala zejména formou řízených krátkých rozhovorů mezi učitelkou a žákem. Vyučujíc í
v malé míře vytvářely prostor pro souvislý samostatný mluvený projev žáků, který by
podpořil schopnost formulace vlastního názoru a argumentace. Nácvik čtení s porozuměním


                                           3/10
formou vyhledávání informací v cizojazyčných textech byl zařazen jen ojediněle. V žádné
hodině nebyly využity příležitosti k obsahové či časové diferenciaci učebních úloh vzhlede m
k individuálním vzdělávacím potřebám žáků, tj. především s ohledem na rozdílné pracovní
tempo či různou úroveň jazykové pokročilosti. Vyučující jen minimálně poskytovaly
zpětnou vazbu žákům o úrovni a výsledcích jejich práce ve vyučovací hodině, nebyly
využity příležitosti k vrstevnickému hodnocení či sebereflexi žáků.
V hospitovaných hodinách matematického vzdělávání (matematika a seminář matematik y)
byli žáci většinou seznámeni s tématem hodiny, výjimečně s jejím cílem. Převažovala
frontální výuka s řízeným rozhovorem, v němž dominantní úlohu měly vyučujíc í.
Komunikace žáků byla stručná, často jednoslovní. Žáci nebyli vedeni k matematické mu
vyjadřování. Ve většině hodin učitelky zařadily samostatnou práci žáků, která často vyústila
ve sledování spolužáka počítajícího pod dohledem vyučující u tabule, opisování jeho řešení
z tabule, a tím v pasivitu žáků. Přestože ve většině sledovaných hodin byli žáci motivo vá ni
hodnocením za aktivitu, učitelkám se nedařilo zapojit do výuky všechny žáky. V několika
hodinách vyučující zařadila pro rychlejší žáky práci navíc, ta však nebyla jimi často účelně
využita. Hodiny postrádaly dynamiku. Jen v části hodin měly vyučující přehled o úspěšnosti
každého žáka. Žáci nebyli vedeni ke spolupráci (práce ve dvojici, skupinová práce),
v hodinách nebyla účelně využita práce s chybou, která by byla přínosná pro další učení
žáků. Didaktická technika většinou nebyla vyučující využita účelně, nahrazovala běžnou
tabuli, pouze výjimečně ji účelně použili i žáci k opakování probraného učiva (aplikace
Kahoot). Práce v aplikaci Techambition jako opatření, které škola přijala pro zajištění
lepších výsledků žáků při konání MZ z matematiky, nebyla zaznamenána. Ve sledované
výuce zcela chybělo zařazení sebehodnocení, vrstevnického hodnocení a prvků formativního
hodnocení. Závěry hodin nebyly využity k vyhodnocení dosažení vzdělávacího cíle, ke
shrnutí probraného učiva a zhodnocení práce žáků. V hodině semináře matematik y
organizovaného pro žáky přihlášené k MZ z matematiky v její společné části byli žáci
zapojeni do výuky. Vyučující měla přehled o jejich úspěšnosti při samostatném řešení
typových úloh didaktického testu. Učitelka upozorňovala na strategii jejich řešení.
Praktická výuka byla sledována jak v učební praxi žáků maturitního oboru vzdělání, tak
v odborném výcviku žáků oborů s VL. Hospitovaná výuka vykazovala vysokou úroveň díky
odborné erudici učitelů a jejich empatickému přístupu k žákům. Probíhala ve školním sadu
nedaleko od školy, v areálu školy (zámecký park) a ve školních sklenících a odborných
učebnách. Volené metody a formy směřovaly k naplnění vzdělávacího cíle. Žáci věděli, co
je jejich úkolem, zadanou práci plnili většinou velmi svědomitě a pečlivě, využíva li
teoretické vědomosti. Zadané úkoly plnili zodpovědně, s vysokou mírou kreativity, buď
ve dvojicích, skupinách nebo individuálně. Dodržovali pravidla bezpečnosti práce a účelně
využívali ochranné pomůcky. Učitelé hodnotili práci žáků a zadané úkoly průběžně,
upozorňovali je vhodným způsobem na chyby, srozumitelným formulováním otázek je vedli
k propojování teoretického učiva s praxí. U některých skupin se dařilo podnítit mezi žáky
diskuzi k tématu, při které správně využívali odbornou terminologii. Kvalitu a produktivitu
odvedené práce hodnotili učitelé podle kritérií, s nimiž byli žáci předem seznámeni, sami
žáci dostali prostor pro sebereflexi.
Výchovné a vzdělávací strategie formulované ve ŠVP DM jsou realizovány formou
každodenní výchovně vzdělávací práce s jednotlivci i výchovnými skupinami a zájmovýc h
činností. DM nabízí ubytovaným žákům volnočasové aktivity, jichž se žáci účastní
dobrovolně podle svého zájmu. Patří k nim např. sportovní činnosti, výtvarný kroužek,
kroužek vaření, tvoření, stolní hry. Příležitostná zájmová činnost a tematicky zaměřená
rekreační činnost je realizována formou besed, přednášek, sportovních soutěží a dalších
aktivit (velikonoční a vánoční tvoření, filmová odpoledne aj). Ubytovaní žáci se společných


                                            4/10
volnočasových akcí účastní v omezené míře, často upřednostňují vlastní program trávení
volného času. Rovněž účast na doučování nebo přípravě k MZ je velmi nízká. Pozitivně se
rozvíjí spolupráce s DM při Střední průmyslové škole a střední odborné škole ve Dvoře
Králové nad Labem (vzájemné návštěvy s tematicky zaměřeným programem).
Do organizace vlastní činnosti je zapojen samosprávný orgán žáků, tzv. domovní rada, který
přináší vlastní návrhy v oblasti volnočasových aktivit nebo na zlepšení materiálně
technických podmínek pro ubytované žáky.


                          Hodnocení výsledků vzdělávání
Hodnocení výsledků vzdělávání žáků probíhá podle pravidel uvedených ve školním řádu
prostřednictvím standardních nástrojů (ústní a písemné zkoušení, praktické úkoly, aktivita).
K hodnocení vzdělávacích výsledků v oblasti odborného vzdělávání u žáků maturitníc h
oborů využívají učitelé také specifické nástroje. Ve 2. – 4. ročníku žáci konají souhrnné
poznávací zkoušky (rostlinný materiál, vodní živočicho vé a rostliny), v posledním ročníku
vzdělávání zpracovávají a obhajují závěrečnou práci. Tím prokazují dosaženou úroveň svých
odborných vědomostí a dovedností stanovených ve ŠVP. Škola nemá nastavena jednotná
kritéria pro hodnocení žáků ve stejných předmětech, každý učitel si je volí dle svého uvážení
(např. váhy známek, rozložení klasifikace podle úspěšnosti řešení úkolu). Jejich relevantno st
vedení školy neověřuje. Škola nemá nastaveny kontrolní mechanismy (srovnávací testy,
externí testování), které by jí umožňovaly získat objektivní informace o úrovni dosažených
vědomostí a dovedností žáků.
Ve školním roce 2022/2023 z celkového počtu 72 žáků oborů vzdělání s VL prospělo
s vyznamenáním 8,3 % žáků, prospělo 83,3 % a 8,3 % žáků neprospělo. Ve sledovaném
období posledních tří uzavřených školních let všichni žáci (55 žáků) oborů vzdělání
41-52-H/01 Zahradník a 41-52-E/01 Zahradnické práce vykonali úspěšně závěrečnou
zkoušku, z toho 20,0 % žáků s vyznamenáním.
Na konci školního roku 2022/2023 z celkového počtu 73 žáků maturitních oborů prospělo
s vyznamenáním 5,5 % žáků, 86,3 % žáků prospělo a pouze 8,2 % žáků neprospělo
(z českého jazyka a literatury 6 žáků a současně z anglického jazyka 2 žáci).
Škola opakovaně dlouhodobě vykazuje vysokou neúspěšnost žáků ve společné části MZ.
V roce 2021 činila hrubá neúspěšnost žáků (podíl žáků, kteří MZ nekonali nebo ji nevykona li
úspěšně a žáků, kteří byli k MZ přihlášeni) ve společné části MZ oborů vzdělání 41-44-M/01
Zahradnictví a 41-43-M/01 Rybářství 50,0 % (4 žáci z 8 přihlášených, z toho 1 žák nekonal),
což bylo téměř pětkrát více než průměrná hrubá neúspěšnost ve srovnatelné skupině oborů
vzdělání v ČR. V roce 2022 se hrubá neúspěšnost snížila na 25,0 % (3 žáci ze 12
přihlášených, z toho 1 žák nekonal), tj. na téměř dvojnásobek průměru ve srovnatelné
skupině oborů vzdělání v ČR. V roce 2023 opět stoupla na 50,0 % (7 žáků ze 14
přihlášených, z toho 2 žáci nekonali), což bylo 4,5krát více, než byla průměrná hrubá
neúspěšnost ve srovnatelné skupině oborů vzdělání v ČR. Analýzou výsledků bylo zjištěno,
že od poslední inspekční činnosti, s výjimkou roku 2021, přetrvává skutečnost, že nejvíce
žáků nevykoná úspěšně didaktický test z anglického jazyka. Hrubá neúspěšnost
ve sledovaném období postupně činila 28,6 % (2 žáci ze 7 přihlášených), 18,2 % (2 žáci z 11
přihlášených) a 50,0 % (6 žáků ze 12 přihlášených). Škola nepřipravila žáky, kteří se
přihlásili ve společné části MZ, ke konání didaktického testu z matematiky. Hrubá
neúspěšnost ve sledovaném období let 2021 až 2023 byla 100 % (4 žáci ze 4 přihlášených).
Porovnáním hodnocení výsledků vzdělávání žáků v předmětech společné části MZ s jejich
výsledky ve společné části MZ bylo zjištěno, že mezi úspěšností žáků v průběhu vzdělává ní


                                            5/10
a při jeho ukončování MZ je významný nesoulad. Např. v roce 2023 neuspěli v didaktickém
testu z matematiky dva žáci, kteří v průběhu svého vzdělávání byli hodnoceni z předmětu
známkou nejvýše dobrý a ze šesti neúspěšných žáků v didaktickém testu z anglického jazyka
byl pouze jeden hodnocen na konci 3. ročníku známkou dostatečný, všichni ostatní známkou
dobrý.
Práce výchovné poradkyně v zajištění péče o žáky se speciálními vzdělávacími potřebami
(dále „SVP“) není systematická a dostatečně efektivní. V součinnosti s třídními učiteli sice
provádí primární diagnostiku a komunikuje se školskými poradenskými zařízeními, nicméně
účinnost školou poskytované podpory žákům se SVP systematicky nevyhodnocuje. Tento
postup neumožňuje soustavně sledovat vývoj vzdělávacích výsledků žáků se SVP ani
kvalitně posuzovat účinnost a přínos všech nastavených podpůrných opatření. Kariérové
poradenství je zajišťováno ve spolupráci s potencionálními zaměstnavateli, úřadem práce
a dalšími vzdělávacími institucemi (besedy, exkurze). Pomoc žákům s rizikem školního
neúspěchu spočívá v nabídce individuálních konzultací a doučování v předmětech společné
části MZ (český jazyk a literatura, anglický jazyk). Využití uvedených forem podpory je dle
sdělení pedagogů velmi nízké, žákům schází vyšší motivace ke vzdělávání. Významno u
příležitost ke zlepšení má škola v rozpracování strategie předcházení školní neúspěšnosti
do jednotlivých vyučovacích předmětů společné části MZ, vyhodnocování její účinnos ti
a přijímání následných účinných opatření. Problematika rizikového chování je vhodně
zařazena do výuky, mimoškolních aktivit a aktivit v DM, žáci se rovněž účastní tematicky
zaměřených programů a besed. Pedagogové průběžně sledují situaci v třídních kolektivec h
a ve výchovných skupinách v DM, v případě výskytu vztahových problémů či rizikové ho
chování následuje okamžité jednání se zákonnými zástupci ubytovaných žáků a interve nce
ve spolupráci s Pedagogicko-psychologickou poradnou v Jičíně.
Žáci školy dosahují výborných výsledků v oborových soutěžích. K největším úspěchům patří
přední umístění např. v soutěžích Zahradníkův rok (1. místo v soutěži družstev, září 2022),
Lipová ratolest (3. místo, září 2022), Děčínská kotva (4. a 5. místo v soutěži jednotlivc ů,
květen 2023) a Kopidlenský kvítek (1. místo, jednotlivci, říjen 2023). Škola organizuje
tradiční Běh 17. listopadu pro žáky školy i širokou veřejnost, prezentuje se na výstavách
a trzích (např. Vánoce na bráně, Vánoční výstava Nová Paka, Velikonoční výstava –
Kopidlno, Jiřinkové dny – Sloveč). Pro žáky základních škol organizuje soutěže Já už to
umím a znám, pro veřejnost floristické kurzy a poradenskou činnost. Tím škola podporuje
rozvoj žáků v jejich odbornosti a zájem o studovaný obor.
Vychovatelé v DM průběžně získávají aktuální informace o výsledcích vzdělávání žáků,
o jejich pokrocích či potížích. Pravidelně se účastní pedagogických rad a ve spolupráci
s učiteli iniciují doučovací aktivity. Vychovatelé přistupují ke každému žákovi s respektem,
vytvářejí pro každého žáka příležitosti k jeho zapojení do kolektivu ostatních žáků.
Nastavený systém výchovně vzdělávací práce ve výchovných skupinách posiluje rozvoj
sociálních a personálních dovedností ubytovaných žáků.


                                         Závěry
Vývoj školy
– Zvýšení naplněnosti školy z 26 % na 48 % z nejvyššího povoleného počtu žáků.
– V roce 2021 výmaz nástavbového oboru vzdělání 41-44-L/51 Zahradnictví ze školského
  rejstříku na základě doporučení České školní inspekce.




                                           6/10
– Opatření přijatá vedením školy po poslední inspekční činnosti nebyla v převážné většině
  naplněna.
Silné stránky
– Výborně fungující spolupráce školy se sociálními partnery podporující odborné
  vzdělávání žáků. (1.5)
– Škola spolupracuje se zřizovatelem a využívá různé možnosti zapojení do další
  projektové činnosti k získávání finančních prostředků pro zkvalitnění materiálně
  technického zázemí školy. (2.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Koncepce školy je obecně formulovaná, jednostranně zaměřená na odbornou část
  vzdělávání, postrádá konkrétní cíle zaměřené na podporu úspěšnosti žáků ve společné
  části maturitní zkoušky. (1.1)
– Přetrvává neefektivní a nesystematická řídicí i kontrolní činnost vedení školy. (2.1)
– Vysoká fluktuace pedagogů vyučujících anglický jazyk a matematiku nevytvář í
  předpoklady pro úspěšné vykonání společné části maturitní zkoušky. (2.3)
– Ve většině hodin předmětů společné části maturitní zkoušky převažovala neefektivní
  frontální výuka s dominantní rolí učitele vedoucí k pasivitě žáků. Učitelé nepodporovali
  obsahově náročnější komunikaci žáků, v hodinách anglického jazyka nebyly rozvíjeny
  jejich komunikativní dovednosti. (4.2)
– Učitelé v hospitovaných hodinách předmětů společné části maturitní zkoušky nevedli
  žáky cíleně k sebehodnocení a vzájemnému hodnocení. Sledovaná výuka byla jen
  ojediněle diferenciovaná, většinou žáci plnili stejné úkoly. (4.3)
– Vedení školy nepřijímá opatření pro zlepšení výsledků vzdělávání žáků, která by měla
  pozitivní dopad na jejich úspěšnost při konání zkoušek společné části maturitní zkoušky.
  (5.1)
– Průběžné hodnocení výsledků vzdělávání žáků v předmětech společné části maturitní
  zkoušky nekorespondují s úrovní požadovanou pro úspěšné vykonání společné části
  maturitní zkoušky. (5.2)
– Nastavená opatření pro snížení školní neúspěšnosti v oborech vzdělání s maturitní
  zkouškou nejsou dostatečně účinná, přetrvává formální přístup k vyhodnoco vá ní
  realizovaných opatření. (5.4)
– Škola průběžně nevyhodnocuje účinnost podpůrných opatření v dostatečné četnosti a
  formě potřebné pro kontinuální sledování vývoje vzdělávacích výsledků žáků se
  speciálními vzdělávacími potřebami a následné vhodné nastavení či úpravu podpůrných
  opatření pro další období. (6.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Konkretizovat koncepční cíle zaměřené na podporu úspěšnosti žáků ve společné části
  maturitní zkoušky a realizovat je.



                                            7/10
– Zvýšit efektivitu a systematičnost kontrolní a řídicí činnosti vedení školy a zaměřit ji
  cíleně na předměty společné části maturitní zkoušky.
– Nadále vyvíjet snahu ke stabilizaci pedagogického sboru a zajištění            odborně
  kvalifikovaných pedagogů na výuku maturitního předmětu anglický jazyk.
– Motivovat pedagogické pracovníky k intenzivnějšímu dalšímu vzdělávání ve využívá ní
  efektivních metod a forem výuky především v předmětech společné části maturitní
  zkoušky.
– Vést žáky v hodinách teoretického vzdělávání ke kritickému myšlení a práci s různými
  informačními zdroji.
– Plánovat při výuce závěr hodiny s ohledem na závěrečné shrnutí a zhodnocení
  probíraného učiva za aktivní účasti žáků vzhledem k nastavenému vzdělávacímu cíli,
  a tím získat okamžitou zpětnou vazbu o míře dosažení stanoveného cíle a efektivitě
  výuky.
– Zařadit do výuky aktivizační metody, které povedou k zapojení většiny žáků do výuky.
  Podporovat obsahově náročnou komunikaci žáků a interaktivní a komunikativní
  dovednosti žáků v anglickém jazyce pro úspěšné zvládnutí maturitní zkoušky.
– Zařazovat cíleně v průběhu hodin sebehodnocení a vzájemné vrstevnické hodnocení
  žáků, využívat metody formativního hodnocení a tím jim poskytovat kvalitní zpětnou
  vazbu využitelnou pro jejich další učení.
– Diferencovat výuku zadáváním různých úkolů s odlišnou kognitivní náročností
  a s ohledem na žáky se speciálními vzdělávacími potřebami, žáky nadané nebo
  s rychlejším pracovním tempem.
– Zavést kontrolní mechanismy (např. vstupní nebo srovnávací testy) za účelem získávání
  objektivních informací o úrovni dosahovaných výsledků vzdělávání a pokroku každého
  žáka. Nastavit a důsledně uplatňovat objektivní kritéria hodnocení žáků.
– Pravidelně analyzovat a průběžně vyhodnocovat výsledky žáků v průběhu vzdělává ní
  a při jeho ukončování, přijímat účinná opatření pro zlepšení.
– Rozpracovat strategii předcházení školní neúspěšnosti pro jednotlivé předměty společné
  části maturitní zkoušky, důsledně vyhodnocovat účinnost přijímaných opatření a případně
  je včas modifikovat.
– Nastavit systém pravidelného průběžného vyhodnocování účinnosti všech podpůrných
  opatření doporučených školskými poradenskými zařízeními žákům se speciálními
  vzdělávacími potřebami za účelem zkvalitnění jejich vzdělávání a vzdělávacích výsledků.


                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).




                                           8/10
           Seznam dokladů, o které se inspekční zjištění opírají
 1.   Zřizovací listina vydaná Královéhradeckým krajem, č.j. 14705/SM/2009, ze dne
      10. 9. 2009, s účinností od 10. 9. 2009, ze dne 10. 9. 2009 včetně 6 dodatků
 2.   Rozhodnutí Krajského úřadu Královéhradeckého kraje ve věci změny zápisu
      do rejstříku škol a školských zařízení, č. j. KUKHK-3695/SM/2024-3 ze dne
      18. 1. 2024, s účinností od 1. 9. 2024
 3.   Jmenování do funkce ředitelky školy zřizovatelem č. j. KUKHK-15760/SM/2018
      ze dne 14. 5. 2018, s účinností od 1. 8. 2018
 4.   Výjimka z maximálního počtu žáků ve třídě (2. T) vydaná zřizovatelem pro školní
      rok 2023/2024 ze dne 28. 8. 2023
 5.   Elektronické třídní knihy vedené ve školním roce 2023/2024 (vzorek)
 6.   Doklady o dosaženém vzdělání, pracovní náplně pedagogických pracovníků
      a osvědčení o dalším vzdělávání vedené ve školním roce 2023/2024 (vzorek)
 7.   Záznamy z jednání pedagogické rady a z provozních porad vedené ve školním roce
      2023/2024
 8.   Dokumentace k hodnocení materiálních a finančních podmínek školy za školní rok
      2023/2024
 9.   Dokumentace k zajištění bezpečnosti žáků (včetně knih úrazů) vedená ve školním
      roce 2023/2024
10.   Koncepce rozvoje školy do roku 2029, nedatováno
11.   Organizační řád a organizační schéma školy platné ve školním roce 2023/2024 ze dne
      2. 1. 2019
12.   Hospitační záznamy ředitelky školy a její zástupkyně vedené ve školním roce
      2022/2023 a 2023/2024
13.   Výroční zpráva o činnosti školy za školní rok 2022/2023
14.   Školní vzdělávací programy (učební plány) oborů vzdělání 41-44-M/01 Zahradnic tví,
      41-43-M/01 Rybářství, 41-52-H/01 Zahradník a 41-52-E/01 Zahradnické práce platné
      ve školním roce 2023/2024
15.   Rozvrhy vyučovacích hodin platné ve školním roce 2023/2024
16.   Deník evidence odborného výcviku vedený ve školním roce 2023/2024 (výběr)
17.   Doklad Školení BOZP, PP, PO pro školní rok 2023/2024 (výběr)
18.   Školní vzdělávací program domova mládeže platný k termínu inspekční činnosti
19.   Vnitřní řád domova mládeže platný ve školním roce 2023/2024
20.   Plány činnosti domova mládeže (roční, měsíční) na školní rok 2023/2024
21.   Osobní spisy ubytovaných žáků vedené ve školním roce 2023/2024 (vzorek)
22.   Deníky výchovných skupin vedené ve školním roce 2023/2024 (vzorek)
23.   Dokumentace žáků se speciálními vzdělávacími potřebami vedená ve školním roce
      2023/2024
24.   Krizový plán školy platný ve školním roce 2023/2024
25.   Plán preventivních aktivit na školní rok 2023/2024
26.   Strategie předcházení školní neúspěšnosti s datem 1. 9. 2023
27.   Plány práce předmětových komisí včetně zápisů z jednání vedené ve školních letech
      2020/2021 až 2022/2023



                                         9/10
28.   Přehledy prospěchu žáků ve školním roce 2022/2023 a prospěchu žáků třídy
      maturitního ročníku ve školním roce 2022/2023 v průběhu jejich vzdělávání
29.   Kritéria přijímacího řízení a výsledkové listiny 1. kol přijímacího řízení do 1. ročníku
      pro školní roky 2019/2020 až 2023/2024
30.   Školní matrika vedená ve školním roce 2023/2024 (vzorek)
31.   Přehledy prospěchu žáků školy u maturitní zkoušky (společná část) období let 2021
      až 2023
32.   Opatření k odstranění a prevenci nedostatků zjištěných při inspekční činnosti ze dne
      13. 5. 2019
33.   Zápis s ředitelkou školy o skutečnostech zjištěných při inspekční činnosti ze dne
      14. 3. 2024
34.   Inspekční zprávy čj. ČŠIH-810/15-H ze dne 8. 1. 2016 a čj. ČŠIH-88/19-H ze dne
      17. 4. 2019


                                         Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.

Složení inspekčního týmu a datum vyhotovení inspekční zprávy
 Mgr. Lenka Marková, školní inspektorka, vedoucí inspekčního týmu
 Mgr. Eva Vachatová, školní inspektorka
 Mgr. Bc. Hana Rozsypalová, školní inspektorka
 Mgr. Pavel Olšovský, MBA, školní inspektor
 Mgr. Josef Pavlát, kontrolní pracovník


12. 4. 2024




                                           10/10
