CSI0X00CAVWI




                                    Česká školní inspekce
                                  Jihomoravský inspektorát
                                  Křížová 22, 603 00 Brno
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIB-793/24-B
                                      Sp. zn. ČŠIB-S-188/24-B


Název                               Střední škola polytechnická Hustopeče,
                                    příspěvková organizace
Sídlo                               Masarykovo nám. 136/1, 693 01 Hustopeče
E-mail                              skola@sou-hustopece.cz
IČO                                 16 355 474
Identifikátor                       600 014 291
Právní forma                        příspěvková organizace
Zastupující                         Ing. Zdeněk Hrabal
Zřizovatel                          Jihomoravský kraj
Místa inspekční činnosti            Masarykovo nám. 136/1, Šafaříkova 1016/22,
                                    Hustopeče, č. p. 1 Diváky
Inspekční činnost na místě          18. 3. 2024 − 21. 3. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních vzdělávacích
programů.
Zjišťování a hodnocení naplnění školních vzdělávacích programů.
                                   Charakteristika
Střední škola polytechnická Hustopeče, příspěvková organizace (dále „škola“) vykonává
činnost střední školy, domova mládeže a školní jídelny. Škola 1. 9. 2023 změnila název,
původní byl Střední odborná škola a střední odborné učiliště Hustopeče, příspěvková
organizace. V době inspekční činnosti probíhalo vzdělávání v sedmi oborech, a to ve
čtyřletých oborech středního vzdělání s maturitní zkouškou 18-20-M/01 Informač ní
technologie a 68-43-M/01 Veřejnosprávní činnost, ve tříletých oborech středního vzdělání
s výučním listem 23-51-H/01 Strojní mechanik, 26-51-H/02 Elektrikář-silnopro ud,
36-52-H/01 Instalatér, 36-67-H/01 Zedník a 39-41-H/01 Malíř a lakýrník.
Ke dni inspekční činnosti se na škole vzdělávalo 302 žáků, z nichž 9,9 % bylo se speciálními
vzdělávacími potřebami a 6,9 % s odlišným mateřským jazykem. Domov mládeže (dále
„domov“) ubytovává pouze žáky školy a ke dni inspekční činnosti zde bylo přihláše no
26 žáků v jedné výchovné skupině. V období hlavních prázdnin je ubytování v domově
nabízeno i cizím osobám. Školní jídelna umožňuje odebírání celodenní stravy, zajišťuje
stravovaní i dalším subjektům.


                         Hodnocení podmínek vzdělávání
Ředitel školy (dále „ředitel“) s úspěchem postupně realizuje vize a koncepci rozvoje školy.
K velkému posunu dochází v oblasti materiálních a finančních podmínek školy.
Prostřednictvím mimorozpočtových zdrojů se realizuje množství projektů, které se soustředí
na budování multifunkčních oborových center (např. Malířské centrum), která slouží nejen
žákům a pedagogům školy, ale i široké vzdělávací a odborné komunitě. V oblasti průběhu
vzdělávacího procesu přijal ředitel od poslední inspekční činnosti účinná opatření, která se
efektivně projevila ve sledované výuce. V rámci snahy o kvalitní, pružné a vzájemné sdílení
mezi všemi členy pedagogického sboru byla zavedena elektronická platforma pro sdílení
informací a řídící dokumenty, jež umožňuje mimo jiné i rychlé reakce na naléhavé situace.
Ředitel vhodně delegoval část svých kompetencí na dva zástupce, kteří účelně řídí svěřené
úseky. Jeho snahou je také posílit kompetence v rámci širšího vedení školy, například i ve
vedení předmětových komisí. Ty se zabývají standardními činnostmi ve smyslu plnění
vzdělávacích programů, organizací soutěží, materiálními podmínkami atd. Méně se zabývají
důkladnější podporou žáků ohrožených školním neúspěchem. Vedení školy pravidelně
monitoruje kvalitu výuky především při hospitacích. Další vzdělávání pedagogickýc h
pracovníků je zakotveno v plánu vzdělávání, který je sestavován na základě individuálníc h
potřeb jednotlivých učitelů a požadavků školy. Účelně je také nastaven adaptační proces
začínajících a nových pedagogů ve škole. Kromě přidělení uvádějícího učitele je stanoven
postup a přehled jednotlivých činností a získaných kompetencí nového pedagoga. Žáci mají
možnost se podílet na chodu školy prostřednictvím žákovského parlamentu. Vedení pomocí
této platformy také působí na žáky v oblasti řešení problémů v udržování čistoty
a s nevhodným chováním.
Řízení domova mládeže je v kompetenci zástupce ředitele, který úzce spolupracuje
s vedoucí výchovné skupiny. Každodenní ranní setkávání zajišťuje efektivní způsob
předávání informací a reaguje tak včasně na potřeby vychovatelek i ubytovaných žáků.
Pedagogičtí pracovníci se pravidelně zúčastňují konference pracovníků domovů mládeže
a nové poznatky získávají také samostudiem. Ubytovaní mají dostatečný osobní prostor,
který zajišťuje žákům kvalitní podmínky pro přípravu na vzdělávání i realizac i
volnočasových aktivit. Ubytovaným jsou k dispozici další prostory pro účelné využití
volného času, jako jsou posilovna, knihovna, klubovna atd. Vychovatelé jsou v kontaktu se


                                            2/9
zákonnými zástupci a často s rodiči žáků konzultují potřeby jednotlivce, čímž je zajištěn
individuální přístup. Touto strategií tak přispívají k předcházení negativních projevů u žáků.
Školní poradenské pracoviště zabezpečuje kvalitní poskytování poradenských služeb
ve škole. Na jeho činnosti se vyváženě podílejí výchovná poradkyně a školní metodička
prevence. Systematická a dobře koordinovaná práce školního poradenského pracoviště
napomáhá k zajištění poskytování podpůrných opatření žákům se speciálními vzdělávac ími
potřebami v potřebném rozsahu. Škole se dobře daří ve spolupráci s třídními učiteli
a vyučujícími jednotlivých předmětů identifikovat žáky s potřebou podpůrných opatření
a vhodně jim nastavit podporu. V teoretické i praktické výuce byla přínosná pro žáky se
speciálními vzdělávacími potřebami i pro ostatní žáky podpora asistentek pedagoga.
Informace o žácích se speciálními vzdělávacími potřebami jsou předávány všem pedagogům
na jednáních pedagogické rady a také elektronicky, avšak příznivý dopad metodického
vedení pedagogických pracovníků školy v oblasti vzdělávání žáků se speciálními
vzdělávacími potřebami na výuku byl patrný pouze v části hospitovaných vyučovac íc h
hodin. Škola má nastavený systém předcházení školnímu neúspěchu, díky kterému se daří
pomoci části žáků se studijními problémy. Jedním z osvědčených nástrojů k zabránění
předčasnému odchodu žáků ze vzdělávání je změna oboru vzdělání, v některých případech
je účinná spolupráce se zákonnými zástupci. Jako nezbytná pro zdravé klima školy je zde
vnímána prevence rizikového chování. Školní metodička prevence uplatňuje své zkušenosti
i odbornost a zajišťuje prostupnost informací a návaznost preventivních činností mezi
školou a domovem mládeže. Školní poradenské pracoviště se v uplynulém období mimo jiné
věnovalo zejména upevňování vzájemných vztahů mezi žáky, podpoře příznivého sociálního
klimatu tříd, předcházení rizikovému chování a okamžitému řešení při výskytu krizové
situace, což se škole průběžně daří. V zájmu vytváření funkčních třídních kolektivů škola
organizuje pro první ročníky adaptační kurz. Škola nabízí žákům kromě konzultačních hodin
i schránku důvěry. Vzhledem k vyššímu počtu žáků s náročným chováním by pro práci
školního poradenského pracoviště bylo přínosné zajištění pozice školního psychologa.
Žákům s odlišným mateřským jazykem je cíleně poskytována individuální podpora při
vzdělávání včetně doučování, řešení administrativních a organizačních záležitos tí
a komunikace se zákonnými zástupci těchto žáků. Výchovná poradkyně v odpovídajíc ím
rozsahu zajišťuje diagnosticko-poradenskou podporu a kariérové poradenství předáváním
poznatků v oblasti volby povolání žákům (spolupráce s úřadem práce, se středními školami
v regionu, testy profesní orientace, přijímací řízení na vysokou školu).
Množství spolupracujících sociálních partnerů je účinným nástrojem zvyšování kvality
vzdělávání. Vzájemná spolupráce přispívá k rozvoji odborných kompetencí žáků. Praktické
vyučování v reálných podmínkách firem umožňuje žákům získat praktické odborné
zkušenosti a rozvíjet jejich komunikační schopnosti. Smluvní subjekty pravidelně poskytují
škole finanční prostředky na materiál pro výuku žáků, na nákup specializovaných pomůcek
do výuky a poskytují hodnotné soutěžní ceny. Podařilo se navázat aktivní partnerství
s rakouskou střední školou. Vedení školy také pravidelně pořádá ve spolupráci se
soukromými společnostmi workshopy a přehlídky, kde široká veřejnost, pedagogové, ale
i žáci získávají nové informace o technologiích a trendech ve svém oboru. Tyto činnosti
zvyšují budoucí konkurenceschopnost žáků, jejich uplatnitelnost na trhu práce a případně
i úspěšnost při dalším studiu.


                          Hodnocení průběhu vzdělávání
Hospitovaná výuka se napříč všemi hodinami vyznačovala pracovní atmosférou a pozitivní
motivací žáků k výuce. Pedagogové výuku promýšleli, využité metody práce podporovaly


                                             3/9
stanovené cíle, které žáci nejpozději na jejím konci pochopili. Žáci měli dostatek času na
práci, řešení zadaných úloh a případnou kontrolu. Pedagogové svou přirozenou autoritou
uplatňovali vzájemný respekt, jejich přístup k žákům byl vstřícný a ohleduplný.
Povzbuzováním vyjadřovali přesvědčení, že všichni žáci jsou schopni dosáhnout úspěchu.
Zhruba v polovině hodin se vyskytovala účelná frontální výuka doplňována samostatnou
prací žáků. Jen málo se vyskytovala další podpora žáků, kteří měli o téma zájem či projevili
větší nadání, v podobě náročnějších úloh. Málokdy se vyskytlo využívání různých
informačních zdrojů žáky, čímž nebylo kvalitně podporováno jejich kritické myšlení. Pouze
v polovině sledovaných hodin byl pozorován rozvoj spolupráce mezi žáky a její posilová ní.
Ve sledované výuce českého jazyka byly zdařile zařazeny prvky metody čtením a psaním
ke kritickému myšlení, aktivizační formy výuky přispěly k vyššímu zájmu žáků o probírané
učivo. Byla podporována čtenářská gramotnost, učivo se dařilo propojovat s běžným
životem. Rozdílně působily hodiny anglického jazyka, kde bylo vhodně navozeno
cizojazyčné prostředí. Žáci se aktivně projevovali, vykazovali kvalitní interakci a nebáli se
vyjádřit. Byly však pozorovány i rezervy v některých oblastech, jako například málo
obsahově náročná komunikace a účelné zapojení všech žáků do práce. Výuka matematik y
zaměřená na procvičování učiva byla vedena frontálně, žáci počítali se zájmem a v průběhu
hodin provedli řadu početních operací, v jedné hodině měli krátce prostor ke kooperaci.
Obecně bylo méně příležitostí k formulaci a sdělení vlastních myšlenek žáků. V oblasti
přírodovědného vzdělávání byla výuka vedena především frontálním způsobem. Žáci
využívali k plnění úkolů své poznámky, mimo sešit nepracovali s žádnými dalšími
informačními zdroji. Zpětnou vazbu k jejich dalšímu učení poskytoval žákům učitel
a částečně i spolužáci. Výklad byl doplňován prezentací, která obsahovala pouze text
a názornost probíraného učiva byla zvýšena pouze uváděním příkladů z praxe a reálného
prostředí. Hodiny informačních a komunikačních technologií byly charakteristické kvalitní
přípravou pedagogů, s převažující samostatnou práci žáků. Ti využívali pro vyhledá vá ní
i své mobilní telefony, patrná byla snaha učivo žákům předkládat v logických souvislostec h.
Kromě spolupráce docházelo k využívání umělé inteligence i tvorbě digitálních výstupů.
V tělesné výchově výuka ne vždy dostatečně reflektovala individuální fyziologické
schopnosti a potřeby všech žáků.
Výuka odborných předmětů zdařile propojovala učivo s ostatními předměty a dalším
uplatněním v praxi. Vyučující hojně využívali názornost vhodně podpořenou odbornými
texty, byl kladen důraz na rozvoj čtenářské gramotnosti. Učitelé systematicky poskytovali
žákům v maturitních i tříletých oborech vzdělávací materiály ve sdíleném elektronické m
prostředí, což zlepšuje jejich podmínky pro učení. Naopak využití digitálních technologií ve
výuce nebylo tak časté. Velmi zdařilé byly vyučovací hodiny, ve kterých byli žáci vedeni
k vytvoření vlastního učebního materiálu. Získané poznatky v závěrech prezentovali svým
spolužákům, rozvíjeli spolupráci a aktivně se zapojovali do výuky. V části vyučovac íc h
hodin, které byly vedeny formou frontální výuky, však převládala aktivita především na
straně učitele. Individuální přístup k žákům byl uplatňován v menší míře, což bylo nežádoucí
s ohledem na potřeby a nadání jednotlivců. Žáci vykazovali vysokou míru oborových
znalostí. Při výuce odborných předmětů ve tříletých oborech bylo časté opakování učiva,
dotazování a postupné navazování nové látky na již získané znalosti žáků, pravidelně
s použitím obtížnějších příkladů, což vedlo k lepšímu zvládnutí učiva. Učitelé poskytovali
žákům okamžitou zpětnou vazbu a žáci tak mohli využít chyby v dalším procesu učení. Při
hodnocení a sebehodnocení byli žáci vedeni k reflexi cílů hodin.
Stanovené výukové cíle v odborném výcviku byly jasně nastavené, žáci s nimi byli
seznámeni. Uplatněné postupy a formy výuky podporovaly rozvoj vědomostí a dovedností
žáků, které byly zároveň vhodně zvoleny vzhledem k obsahu učiva i stanoveným cílům


                                            4/9
podle školních vzdělávacích programů a konkrétních tematických plánů. Ve výuce byla
dodržována odborná terminologie, podpora s odpovídající zpětnou vazbou od učitelů
odborného výcviku i vhodná partnerská komunikace. Většina žáků pracovala samostatně se
schopností řešit jednotlivé problémy a zvládání jednotlivých technologických operací.
Pracovní činnosti byly správně diferencovány podle výkonnosti jednotlivých žáků včetně
těch, kteří měli speciální vzdělávací potřeby, těm učitelé věnovali i individuální podporu.
Sledovaná výuka u smluvních partnerů měla odpovídající parametry včetně poskytované
podpory žákům, materiálního zázemí a sociální interakce, toto napomáhá nejen k získání
potřebných odborných dovedností, ale umožňuje dosažení klíčových kompetencí u žáků.
V odborném výcviku byla sledována výborná práce učitelek (a asistentky pedagoga) u oboru
Malíř a lakýrník, kde žáci aktivně, samostatně, ale i s odpovídající dopomocí plnili úkoly,
které byly až tvořivého charakteru. Učitelky poskytovaly zpětnou vazbu odpovídajíc ím
způsobem za již zmiňované dobré diferenciace jednotlivých žáků. Všechny sledované
pracovní činnosti se vyznačovaly výrazným propojením vzdělávacího obsahu s reálnou
praxí. Velmi efektivním se jeví průběžné přezkoušení žáků z tematických celků v průběhu
realizace odborného výcviku u smluvních partnerů.
Výchovně vzdělávací činnost v domově mládeže je zaměřená především na rozvoj klíčovýc h
kompetencí žáků, posilování zdravého životního stylu a podporu vzdělávání. Činnost
domova účelně navazuje na školní vzdělávání a vhodně jej doplňuje nabídkou
volnočasových aktivit. V průběhu roku se mohou žáci zúčastnit několika jednodenních akcí
domova mládeže.


                         Hodnocení výsledků vzdělávání
Jednotliví vyučující respektovali pravidla pro hodnocení výsledků vzdělávání žáků
nastavená ve školním řádu. Na začátku školního roku formulovali hlavní podmínky pro
uzavření klasifikace (např. počty známek z ústního zkoušení, testů, splnění minimální 70 %
docházky do předmětu) a seznámili s nimi žáky. Učitelé hodnotili dosahované výsledky
vzdělávání žáků průběžně, podklady získávali běžnými evaluačními nástroji. K externím
způsobům ověřování úrovně dosahovaných výsledků patřily např. tzv. maturity nanečisto
nebo výběrové testování Českou školní inspekcí. K zjištění a porovnání znalostí žáků slouží
pravidelně školou realizované testy z českého jazyka, anglického jazyka a matematiky, které
jsou jednotlivými učiteli vyhodnocovány a slouží k nasměrování pedagogické podpory žáků
se slabými výsledky. Speciální vzdělávací potřeby jednotlivých žáků učitelé zohledňují,
poskytují žákům např. více času nebo zkracují rozsah práce, pro žáky s odlišným mateřským
jazykem připravují překlad zadání.
Absence žáků školy je v některých třídách a oborech vzdělání vyšší. Ve druhém pololetí
školního roku 2022/2023 činila průměrně 88 hodin na žáka maturitního oboru a 97 hodin
na žáka učebního oboru, v prvním pololetí školního roku 2023/2024 se mírně zlepšila
(v průměru asi o 3 hodiny na žáka). Neomluvená absence byla v průběhu sledovaného
období proměnlivá, v loňském školním roce se na celkové absenci podílela
zaokrouhleně 4 %. Absenci jednotlivých tříd zvyšovali konkrétní žáci, s nimiž byla
na úrovni vedení školy, třídních učitelů a školního poradenského pracoviště individuá lně
řešena. Z důvodu vysoké absence často spojené se školním neúspěchem dochází ve škole
k přerušení či předčasnému ukončení vzdělávání, popřípadě ke změně oboru vzdělání
a přestupům do jiné školy. Významným nástrojem v této oblasti je nastavení hranice
pro nehodnocení žáků na vysvědčení ve školním řádu (při 30 % zameškaných vyučovac íc h
hodin v daném předmětu může být žák na vysvědčení nehodnocen). Vedení školy realizac i
tohoto opatření průběžně sleduje a vyhodnocuje. Výchovné problémy, nedostatečný


                                           5/9
prospěch či vysoká absence žáků jsou individuálně řešeny ve vzájemné spolupráci všech
účastníků. Průběžné informování žáků, zákonných zástupců nezletilých žáků i rodičů
zletilých žáků je efektivně zajištěno prostřednictvím elektronického školního informač ního
systému nebo osobních jednání během výchovných komisí. Při řešení problematické ho
chování nebo prospěchu žáka se osvědčila tzv. pedagogická trojka. Počet neprospívajíc íc h
žáků byl poměrně nízký, v uplynulých čtyřech školních letech činil průměrně 3 %. Nejvíce
žáků, a to přes 5 %, opakovalo ročník ve školním roce 2021/2022. Prospívají spíše žáci
učebních oborů, v prvním pololetí školního roku 2023/2024 jich prospělo a prospělo
s vyznamenáním více než 83 % oproti necelým 74 % žáků maturitních oborů. Přitom alespoň
z jednoho předmětu neprospělo zaokrouhleně 5 % žáků učebních oborů, ale téměř 14 % žáků
maturitních oborů. Je zřejmé, že se škole daří lépe motivovat k dobrým školním výsledkům
žáky učebních oborů, se vzdělávacími potížemi se potýkají zejména žáci oboru vzdělání
Informační technologie. Příčinou může být náročnost oboru i přijímání téměř všech
přihlášených uchazečů. Výsledky vzdělávání žáků jsou pravidelně projednávány
na jednáních pedagogické rady. Žákům ohroženým školním neúspěchem je nabízeno
především doučování a individuální konzultace.
Úspěšnost žáků při ukončování vzdělávání maturitní zkouškou a závěrečnou zkouškou byla
hodnocena za tři uzavřené roky 2021, 2022 a 2023. V letech 2021 a 2022 byly výsledky
maturitní zkoušky u obou oborů velmi dobré. Nejvyšší hrubou neúspěšnost (ukazatel, který
vypovídá o tom, jak velká část žáků z celkového počtu žáků přihlášených k maturitní
zkoušce nebyla úspěšná, tj. maturitní zkoušku nekonala nebo u ní neprospěla) vykázali žáci
oboru vzdělání Informační technologie, činila 33,3 %. Absence žáků je v tomto oboru
poměrně vysoká (ve školním roce 2023/2024 v prvním ročníku byla téměř 83 zameškanýc h
hodin na žáka za první pololetí, ve druhém ročníku až 104 hodin), což může mít negativní
dopad na výsledky žáků u maturitní zkoušky. V oboru vzdělání Veřejnosprávní činnost
hrubá neúspěšnost v roce 2023 vzrostla z 0 % na 22,2 %. Výsledky žáků u závěrečné
zkoušky byly v hodnoceném období stabilní. Většina žáků, kteří závěrečnou zkoušku
v daném roce konali, ji také úspěšně vykonala, hrubá neúspěšnost se pohybovala
od 0 do 3 %. Počet žáků závěrečnou zkoušku nekonajících nebo neúspěšných představovaly
jednotky případů.
Znalosti a dovednosti žáků jsou cíleně rozvíjeny i mimo výuku jejich zapojováním do mnoha
soutěží a jiných vzdělávacích projektů. Zejména v soutěžích s odborným zaměřením
dosahují žáci oboru Malíř a lakýrník dobrých výsledků. Škola každoročně pořádá soutěže
a workshopy pro školy s podobným zaměřením, a to i na mezinárodní úrovni. Žáci oboru
Strojní mechanik se zúčastnili a podíleli na přípravě regionální odborné soutěže Kovo Junior
2024. Zástupci oboru Elektrikář-silnoproud získali druhé místo v soutěži odborných
dovedností s mezinárodní účastí. Pro posílení odbornosti a motivace žáků organizují učitelé
školní a krajská kola soutěží, které jsou organizovány napříč všemi předmětovými
a oborovými komisemi. V letošním školním roce se již uskutečnila soutěž pIšQworky,
Přebor škol v šachu, Mezinárodní internetová soutěž, Olympiády v českém a anglické m
jazyce a četné sportovní soutěže. V průběhu školního roku probíhá celá řada odborných
přednášek a besed, což vytváří dobré předpoklady pro propojení vzdělávac ího
obsahu odborné praxe s běžným životem.
Občanské kompetence žáků domova mládeže jsou účelně rozvíjené každoročním zapojením
všech jedinců do projektu „72 hodin“, který pořádá Česká rada dětí a mládeže a zapojením
do programu „Ukliďme Česko“. Dobrovolnické aktivity žáků podporují sounáležito st
a pozitivní zpětnou vazbu se školou i regionem.




                                            6/9
                                         Závěry
Vývoj školy
– Změna názvu školy.
– Změna na vedoucím pracovním místě zástupce ředitele školy pro teoretickou výuku.
– Zlepšení materiálních podmínek školy.
– Vybudování Malířského centra a dalších odborných učeben.
– Navýšení počtu ubytovaných žáků v domově mládeže.
– Navýšení počtu stravovaných osob ve školní jídelně.
– Přechod na jiný elektronický informační systém.
Silné stránky
– Cílená spolupráce školy s profesními partnery významně napomáhá ke zkvalitně ní
  podmínek vzdělávání v praktickém vyučování, seznamuje žáky s inovativními poznatky
  v oborech a tím přispívá k získávání odborných kompetencí uplatnitelných v dalším
  profesním životě. (1.5)
– Aktivní přístup vedení školy k získávání dalších finančních prostředků z
  mimorozpočtových zdrojů má pozitivní dopad na provoz školy, modernizac i
  materiálového vybavení a vybudování polyfunkčních výukových prostor v oblasti
  praktického vyučování. (2.4)
– Školou uplatňovaná podpora nadaných žáků v odborném výcviku vytváří optimální
  podmínky pro úspěšný rozvoj jejich odborných dovedností. (6.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Ve větší části sledovaných teoretických hodin nebyla pozorována diferenc iace
  vzdělávacích cílů s ohledem na individuální potřeby a nadání každého žáka. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Zaměřit další vzdělávání pedagogických pracovníků a hospitační činnost na diferenciac i
  a individualizaci výuky s ohledem na potřeby a nadání žáků.
– V praktickém vyučování zavést výběrová portfolia, která budou využitelná nejen
  v průběhu a při ukončování vzdělávání, ale i v další profesní dráze žáků.
– Zřízení pozice školního psychologa by přineslo značné benefity v oblasti diagnostik y
  a řešení problematického chování žáků a prevence psychických obtíží, podporu žákům
  i pedagogům.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu


                                            7/9
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Výpis z rejstříku škol a školských zařízení ze dne 11. 3. 2024
 2.   Dodatek č. 3 ke zřizovací listině čj. 20/173 ze dne 28. 6. 2023, kterým se mění název
      školy
 3.   M8 Výkaz o střední škole podle stavu k 30. 9. 2023 ze dne 9. 10. 2023
 4.   Z 19-01 Výkaz o školském ubytovacím zařízení podle stavu k 31. 10. 2023 ze dne
      31. 10. 2023
 5.   Zpráva o činnosti ředitele školy za období 2017–2023 a záměry na další období, říjen
      2023
 6.   Školní vzdělávací programy platné ve školním roce 2023/2024
 7.   Školní vzdělávací program domova mládeže platný od 1. 9. 2023
 8.   Školní řád s účinností od 1. 9. 2023
 9.   Dokumentace praktického vyučování vedená ve školním roce 2023/2024 (Tematické
      plány odborného výcviku, Kontrolní hospitační činnost v odborném výcviku,
      Smlouvy o praxi, Individuální plán na rozvoj a vzdělávání na úseku praktického
      vyučování)
10.   Vnitřní řád domova mládeže platný od 1. 9. 2023
11.   Dokumentace domova mládeže platná ve školním roce 2023/2024 (Přehled akcí na
      domově mládeže, Deník výchovné skupiny, Denní záznamy stavu žáků, služeb
      a průběhu dne, Vyhodnocení činnosti domova mládeže za první pololetí,
      Pedagogicko-organizační zabezpečení, Plán práce domova mládeže, Měsíční plány
      výchovné činnosti, Rozvrh služeb vychovatelů domova mládeže, Osobní spis žáka ve
      školním roce – prohlášení zákonných zástupců žáka k organizaci domova mládeže,
      vyjádření k odebírání druhých večeří na domově mládeže – vzorek, Fotoalbum pro
      žáky končících ročníků)
12.   Seznam soutěží ve školním roce 2022/2023 a 2023/2024
13.   Rozvrh hodin platný ve školním roce 2023/2024
14.   Elektronická školní matrika vedená ve školním roce 2023/2024
15.   Zápisy z jednání pedagogické rady ve školních letech 2022/2023 a 2023/2024
16.   Zápisy jednání „pedagogické trojky“ – řešení konkrétních problémů jednotlivýc h
      žáků (vzorek)
17.   Výroční zprávy o činnosti školy 2021/2022 a 2022/2023
18.   Zápisy z jednání předmětových komisí v listinné i elektronické podobě (vzorek)
19.   Zápisy z třídnických hodin ve školním roce 2023/2024
20.   Písemné výstupy žáků – písemné práce a testy z matematiky, českého jazyka
      a anglického jazyka dokládající zohledňování speciálních vzdělávacích potřeb žáků
21.   Dokumentace školního poradenského pracoviště vedená ve školním roce 2023/2024
      (Náplně práce výchovné poradkyně a školní metodičky prevence, Program


                                           8/9
      poradenských služeb školního poradenského pracoviště, Doporučení školních
      poradenských zařízení, Plány pedagogické podpory – vzorek, Hodnocení
      individuálního vzdělávacího plánu, Vyhodnocení plánu pedagogické podpory –
      vzorek, Individuální vzdělávací plány žáků, Osobní spisy žáků – vzorek, Plán činnosti
      výchovné poradkyně, Zpráva výchovné poradkyně na pedagogickou radu, Minimá lní
      preventivní program, Plán činnosti školní metodičky prevence, Strategie předcházení
      školní neúspěšnosti, Činnost metodičky prevence)


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Milan Heroudek, školní inspektor, vedoucí inspekčního týmu
 Ing. Jaroslav Král, odborník na střední odborné vzdělávání
 Ing. Michaela Svobodová, školní inspektorka
 Mgr. Marcela Hanáková, školní inspektorka
 PhDr. Jiří Wasserburger, školní inspektor
 Bc. Dana Haláková, kontrolní pracovnice
9. 4. 2024




                                           9/9
