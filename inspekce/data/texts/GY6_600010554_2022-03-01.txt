                                     Česká školní inspekce
                                     Liberecký inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIL-924/21-L


Název                               Gymnázium F. X. Šaldy, Liberec 11, Partyzánská 530,
                                    příspěvková organizace
Sídlo                               Partyzánská 530, 460 01 Liberec 11
E-mail                              sekretariat@gfxs.cz
IČ                                  46 748 016
Identifikátor                       600 010 554
Právní forma                        příspěvková organizace
Zastupující                         Mgr. Václav Ulvr
Zřizovatel                          Liberecký kraj
Místo inspekční činnosti            Partyzánská 530, 460 01 Liberec 11
Termín inspekční činnosti           1.− 3. 3. 2022


Inspekční činnost byla zahájena předložením pověření k inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání poskytovaného střední
školou podle příslušného školního vzdělávacího programu na základě § 174 odst. 2 písm. b)
zákona č. 561/2004 Sb., o předškolním, základním, středním, vyšším odborném a jiném
vzdělávání (školský zákon), ve znění pozdějších předpisů.
Zjišťování a hodnocení naplňování školních vzdělávacích programů a jejich souladu
s právními předpisy a rámcovými vzdělávacími programy pro obory vzdělání 79-41-K/41,
79-43-K/61 a 79-41-K/81 podle § 174 odst. 2 písm. c) školského zákona.




2021/2022
                                    Charakteristika
Gymnázium F. X. Šaldy, Liberec 11, Partyzánská 530, příspěvková organizace (dále
„škola“) je nejstarší českou střední školou v Liberci s více než stoletou tradicí. Zároveň je
s kapacitou 720 žáků největší všeobecně vzdělávací školou v Libereckém kraji. V komplexu
vzájemně propojených budov na klidném okraji města sídlí od roku 1986, s dobrou dopravní
obslužností. Kromě učebních prostor a dvou tělocvičen žáci využívají dvě venkovní hřiště
v areálu školy. K dispozici je zařízení školního stravování provozované soukromou firmou,
s nabídkou výběru ze tří obědových menu.
Právnická osoba kromě střední školy nesdružuje žádné další součásti. Škola k 30. 9. 2021
poskytovala vzdělávání v oborech vzdělání 79-41-K/41 Gymnázium (čtyřleté studium) 238
žákům, 79-41-K/81 Gymnázium (osmileté studium) 226 žákům a 79-41-K/61 Dvojjazyč né
gymnázium (šestileté studium, vyučovací jazyk český a německý) 158 žákům. Kapacita
školy je naplněna z 86 %. Oproti stavu při poslední inspekční činnosti v roce 2014 vzrostl
významným způsobem počet žáků šestiletého studia. K 1. 9. 2021 škola celkově evidovala
osm žáků se speciálními vzdělávacími potřebami (včetně jednoho mimořádně nadaného)
bez individuálních vzdělávacích plánů a čtyři žáky s odlišným mateřským jazykem
bez jazykové bariéry. Ředitel školy (dále „ředitel“) povolil vzdělávání žáků podle
individuálních vzdělávacích plánů třem žákům z jiných závažných důvodů.


                             Hodnocení podmínek vzdělávání

Ředitel školy působí ve vedoucí funkci od roku 2013. Jeho dlouholeté manažerské
zkušenosti a znalost profesního prostředí se promítají do realistických koncepčních záměrů.
Školní vzdělávací programy vhodně kladou důraz na vzdělávání žáků se zájmem o přírodní
vědy a výuku cizích jazyků, na nižším stupni gymnázia je také posílena výuka informa tik y
a souvisejících kompetencí. V souladu s všeobecně vzdělávacím charakterem gymnázia je
disponibilní časová dotace promyšleně využita k posílení širokého spektra volitelnýc h
seminářů podle zájmu a profilace žáků a má pozitivní dopad na jejich výsledky dosahované
u maturitní zkoušky.
Vedení školy usiluje o optimální materiální podmínky vzdělávání. Od předchozí inspekční
činnosti se podařilo zlepšit vybavení školy zejména výpočetní a prezentační technikou,
většina učeben je vybavena technikou typu dataprojektor nebo interaktivní tabule.
Pro zlepšení výuky a konektivity je vybudována nová optická síť. Vzdělávání probíhá
v čistém a esteticky příjemném prostředí, žáci mají k dispozici i odpočinkové prostory.
Operativní řízení, na kterém se vedle ředitele podílí jeho zástupce a dvě zástupkyně, je
funkční. Vnitřní informační systém byl vhodně doplněn o platformy využívané v době
distanční výuky. Osvědčila se významná míra autonomie při řízení dvojjazyčného gymná zia ,
při níž praktické otázky výuky jsou vhodně koordinovány s partnerskou (německou) stranou,
resp. s vedoucím tzv. německé sekce pedagogů.
Pedagogická rada projednává zásadní pedagogické dokumenty, průběh i výsledky
vzdělávání. Pro většinu předmětů jsou zřízeny předmětové komise (celkem 14), jejich
činnost je aktivní a efektivní. Jednotlivé předmětové komise probírají vzdělávací strategie,
plánují vzdělávací akce, vyhodnocují efektivnost forem a metod výuky, analyzují
projektovou činnost a koordinují zapojení žáků školy do předmětových soutěží a olympiád.
Stabilní a odborně zdatný pedagogický sbor je téměř plně kvalifikovaný, všichni učitelé
bez odborné kvalifikace si ji doplňují studiem. Další vzdělávání pedagogických pracovníků
probíhá podle každoročního plánu, vychází z potřeb školy i osobní profilace pedagogů.

2021/2022                                    2
Hospitační činnost vedení školy je systematická a je zaměřena prioritně na nastupujíc í
učitele. Pro ně je také určena „Příručka pro začínající učitele“ a mají přiděleného uvádějíc ího
učitele. Z navštívených hodin vedení školy vyvozuje pro vyučující metodická doporučení
a sleduje jejich realizaci a účinnost. Hospitační činnost provádějí minimálně čtyřikrát
do roka také předsedové předmětových komisí. Jsou podporovány vzájemné hospitace, úzus
je alespoň dvakrát do roka. Celý systém hospitací se příznivě projevuje na kvalitě výuky
ve všech předmětech.
Škola se aktivně zapojuje do společenského života města. Účelně spolupracuje
s rodičovskou veřejností, zřizovatelem, základními, středními a vysokými školami a dalšími
partnery. Tyto aktivity napomáhají k naplňování vzdělávacích programů a udržení dobrého
jména školy na veřejnosti. V rámci projektu „Tak daleko, tak blízko 2“ probíhá ve spolupráci
s odborníky z praxe spolupráce v oblasti mediální výchovy, práva, užití cizích jazyků a
dalšího vzdělávání pedagogických pracovníků u potenciálních zaměstnavatelů absolventů
školy. Spolupráce s Technickou univerzitou v Liberci nabízí žákům možnost seznámení
s moderním vybavením laboratoří, vedení či oponování seminárních a maturitních prací,
účast v soutěžích apod. Jako fakultní škola Přírodovědecké fakulty Univerzity Karlovy
využívá škola možnosti nadstandardního přístupu k informacím a vzdělávacím programům
realizovaným fakultou. Pedagogové školy se podílejí na přípravě budoucích učitelů,
na výzkumu v oblasti přírodovědného vzdělávání a oborových didaktik. Spolupráce
umožňuje získávat nové kvalitní učitele pro výuku přírodovědných předmětů. Rovněž jako
fakultní škola Matematicko-fyzikální fakulty Univerzity Karlovy využívá škola konzultac í,
besed, přednášek a exkurzí pro učitele a žáky, oceňovaná je součinnost fakulty
při dlouhodobém procesu rozvoje talentovaných žáků gymnázia v oblasti matematik y,
fyziky a informatiky. Sedm žáků školy se zapojilo do programu DoFE (Mezinárodní cena
vévody z Edinburghu, Česká republika, The Duke of Edinburgh‘s International Award,
Czech Republic). Škola spolupracuje se školami v Německu formou výměnných pobytů
a společných projektů, v důsledku vládních opatření v souvislosti s pandemií covid-19
proběhly některé aktivity distanční formou nebo byly přesunuty na další školní rok.
Škola analyzuje bezpečnostní rizika, stanovila pravidla k zajištění bezpečnosti a ochrany
zdraví žáků ve vlastních dokumentech, s nimiž prokazatelně žáky a zaměstnance seznámila.
Poučení o pravidlech bezpečného chování provádí průběžně před každou akcí. Žáky
využívaná zařízení a tělocvičné nářadí aktuálně splňují bezpečnostní požadavky. Vstup
do budovy je zabezpečen elektronickým systémem.
Finanční zajištění školy zahrnují kromě státních prostředků výnosy z doplňkové činnosti
a příjmy z dotačních projektů (např. „Tak daleko, tak blízko 2“, projekt na zlepšení
pracovního prostředí a výukové pomůcky). Vícezdrojové financování se pozitivně odráží
v materiální oblasti.


                           Hodnocení průběhu vzdělávání
Výuka v letošním školním roce plynule navázala na vzdělávací obsah minulé ho
a předminulého školního roku, jejichž značná část probíhala formou distančního vzdělává ní.
V hospitovaných hodinách byla zaznamenána pozitivní atmosféra a vzájemný respekt
učitelů a žáků, všichni učitelé projevovali o žáky zájem a vhodně je podporovali. Výuka byla
tradičně obsahově náročná a pro žáky obvykle přínosná i zajímavá. Ve většině
hospitovaných hodin převládala frontální organizace výuky, u níž byla míra zapojení žáků
kolísavá a závisela na osobnosti učitele. Nedostatečně využita zůstala kooperativní práce
žáků i možnost vést cílenou diskuzi k zadanému úkolu v rámci analýzy nebo řešení
problému. V závěru hodin většinou proběhlo jen rychlé shrnutí a zhodnocení probraného

2021/2022                                      3
učiva. Jen ojediněle vyučující využívali práci s efektivní zpětnou vazbou formou
vzájemného hodnocení nebo sebehodnocení žáků. Diferenciace výuky jak ve vztahu k méně
úspěšným, tak i nadaným žákům byla vhodně uplatněna pouze v menšině sledovanýc h
hodin. Výuka není nijak ohraničena obvyklým zvoněním nebo časovým signálem, a zatímco
začátky hodin probíhaly v souladu s časovým rozvrhem, častým jevem bylo „přetahová ní“
výuky a krácení navazujících přestávek.
Hodiny českého jazyka a literatury byly připravené a po stránce obsahu učiva dobře
promyšlené. Přestože byly z převážné části vedeny frontálně, žáci se do výuky aktivně
zapojovali a při řízeném rozhovoru ochotně spolupracovali. Párové činnosti byly zařazeny
ojediněle, především jako brainstorming, skupinová práce využita nebyla. Při práci s textem
vedli učitelé žáky k rozvoji strategií čtenářské gramotnosti. Shrnutí probraného tématu se
zdařilo. Učitelé v hodinách českého jazyka a literatury správně rozvíjeli dosavadní žákovské
znalosti a dovednosti v oblastech jazykové a komunikační výchovy, historie literatur y
a interpretace textu.
Sledované hodiny dějepisu a základů společenských věd byly vedeny faktografick y
přehledně a přesně, s přesahem do mezipředmětových vztahů a s důrazem na aktuální
souvislosti historických nebo filozofických detailů a pojmů. Převážně frontální výuka byla
oživena např. aktivním užitím myšlenkových map nebo rozborem textů.
Výuka cizích jazyků, zejména anglického, má ve škole vysokou úroveň. Hodiny byly vedeny
důsledně v cílovém jazyce, kvalitní mluvený projev pedagogů podporoval rozvoj
receptivních a řečových dovedností žáků. Struktura hodin byla dobře organizačně zvládnutá,
hospitované hodiny se vyznačovaly, pestrým a dynamickým střídáním činností
a využíváním aktivizujících prvků. Gramatické a lexikální učivo bylo procvičováno
spontánně při společné i samostatné práci žáků s texty i při nácviku komunika č níc h
dovedností ve dvojicích. Žáci byli vedeni k rozvoji konverzačních dovedností a k osvojení
pravidel učení se cizímu jazyku s důrazem na plynulou a foneticky správnou komunikac i
a rozvoj lexikální stránky jazyka. Byla zřejmá výrazná podpora samostatného verbálního
projevu žáků.
Ve výuce matematiky byl největší prostor věnován procvičování získaných poznatků
na konkrétních příkladech. Byla dodržována metodicky správná posloupnost zadávaných
úloh od jednodušších ke složitějším. Vyučující podporovali samostatnost žáků při řešení
úloh a ověřovala, zda žáci rozumí probíranému učivu. Z použitých metod převažovala
frontální výuka s prvky interaktivní výuky a využitím výsledků samostatné práce žáků,
kterým byla průběžně poskytována funkční zpětná vazba včetně ohodnocení těch, kteří
úlohy splnili rychleji.
Frontální způsob výuky fyziky a chemie byl doplněn demonstračními pokusy a měřením,
obsahoval příklady využití z přírody i každodenního života. Výklad byl dobře připravený
a logicky strukturovaný. Prezentované zákonitosti byly využívány pro samostatnou práci
žáků s následnou společnou kontrolou výpočtů. Učitelé kladli důraz na vysokou úroveň
odbornosti probírané látky, důsledně sledovali porozumění postupu výpočtu u jednotlivýc h
žáků. Žáci si příležitostně poskytovali vzájemnou podporu při výpočtech, cílené využití
spolupráce žáků bylo využito výjimečně. V závěru hodin učitelé shrnuli probíranou látku
a připomněli obsah zadání domácího úkolu, žákovské hodnocení a sebehodnocení chyběly.
V hospitované hodině přírodopisu probíhaly různorodé činnosti žáků s převahou skupinové
práce a práce s textem, byla podporována spolupráce a rozvoj čtenářské gramotnosti. Velká
část výuky přírodovědných předmětů probíhá efektivně ve specializovaných učebnách,
na teoretickou výuku navazují praktická cvičení v laboratořích.



2021/2022                                    4
Velmi dobrou úroveň měly sledované vyučovací hodiny tělesné výchovy, které se
vyznačovaly efektivním organizováním práce žáků, potřebnou dynamikou, účelným
střídáním činností, motivací, propojením teorie s praxí. Žáci dodržovali nastavená pravidla
a respektovali pokyny vyučujícího. Souhrn závislých fyzických činností podporoval rozvoj
pohybových předpokladů jak v obratnosti, tak i postřehu. Vyučující v hodinách poskytovali
žákům široké možnosti sebevyjádření a zvolenými formami a metodami práce podporovali
jejich kreativitu.
Ve škole jako jediné v kraji probíhá výuka na základě mezinárodních dohod v dvojjazyč né m
(česko-německém) gymnáziu, v tzv. německém oddělení. Jádro výuky je zabezpečováno
kolektivem vesměs pedagogicky vzdělaných a zkušených rodilých mluvčích. Vztahy mezi
vyučujícími německého oddělení jsou velmi blízké a kolegiální, všichni se rovněž snaží
navazovat kontakty s českými vyučujícími, pokud tomu nebrání jazyková bariera. Škola by
měla do budoucna více usilovat o prohloubení podmínek pro bližší kontakty českých
a německých vyučujících a německé kolegy pokud možno více integrovat do života školy.
Pro německé oddělení jsou charakteristické nadstandardně blízké vztahy mezi vyučujíc ími
a žáky, což je patrné v průběhu běžného školního dne, ve vyučovacích hodinách
i při mimoškolní činnosti. Během inspekčního šetření se na škole konala soutěž Lingua Fest
2022 a schůzka klubu „Jugend debattiert“. Obě tyto akce proběhly za aktivní neformá lní
účasti německých učitelů a přispěly tak k pocitu sounáležitosti žáků se školou a učiteli.
Ve sledovaných hodinách dvojjazyčného gymnázia panovala obecně dobrá atmosféra, žáci
se nikterak neostýchali v průběhu hodiny ptát nebo žádat vyučujícího o bližší vysvětlení. Je
zřejmé, že aktivita žáků během výuky je zde nedílnou součástí vyučovacího procesu.
Všechny hodiny měly jasně stanovený cíl, kterého bylo také během výuky dosaženo, i když
ne vždy bylo součástí hodiny závěrečné shrnutí a vyhodnocení. Široké škále úrovně
jazykových dovedností v jednotlivých ročnících odpovídá použití různých metod výuky
od frontální výuky při výkladu gramatických zákonitostí, přes individuální práci, práci
ve dvojicích až k práci skupinové při procvičování a upevňování učiva. V nižších ročnících
vyučující maximálně využívali střídání různých vyučovacích metod, aby udrželi pozornost
žáků. Naopak v maturitním ročníku při přípravě na písemnou maturitu z německé literatur y
vyučující používá téměř vysokoškolského přístupu formou semináře. Při výuce německé
literatury byla účelně preferována diskuse k obsahu textů postavená na výsledcích domácí
přípravy.
Němečtí vyučující klasifikují práci žáků nikoli pětistupňovou škálou známek, nýbrž
bodovacím systémem, neboli místo známky 1 až 5 udělují body v rozsahu 15 až 0. Bodové
hodnocení je možné podle dané tabulky přepočítat pro potřeby české klasifikace na známky.
(Podrobnosti hodnocení jsou obsaženy v příloze školního řádu.)Všichni němečtí vyučujíc í
jsou od svého německého zaměstnavatele vybaveni tablety s připojením na dataprojektor,
kterých při výuce hojně používají, i když příprava na hodinu je v tomto ohledu zjevně
náročnější. Tento způsob výuky je přehlednější, rychlejší ve vizualizaci učiva a umožňuje
vyučujícím poskytnout žákům již hotový zápis probírané látky, který je jim po hodině zaslán
e-mailem. Pokud ovšem mají vkládat během hodiny něco do zápisu sami žáci, postup není
zcela účelný, vznikají zbytečné prostoje a klasická tabule by posloužila lépe. Za velmi
efektivní lze považovat používání digitálních technologií ke kontrole žákovských prací a
jejich prezentaci při následném hodnocení během vyučovací hodiny.
Celkově je třeba vysoce hodnotit dosažené výsledky výuky ve dvojjazyčném gymná ziu,
neboť během šesti let je progres ve znalostech a dovednostech žáků obrovský. Někteří žáci
přicházejí do prvního ročníku bez předchozí znalosti němčiny, nicméně v šestém ročníku
jsou schopni složit maturitní zkoušku za stejných podmínek a vyhovět stejným nárokům jako


2021/2022                                    5
jejich vrstevníci ve Spolkové republice Německo. Pozitivně je třeba hodnotit nejen výsledky
práce německých vyučujících na německém oddělení, ale i českých vyučujících německého
jazyka na elementární úrovni v prvním a druhém ročníku tohoto oddělení.
Studium ve třídách s výukou vybraných předmětů v jazyce německém zcela jistě naplňuje
deklarované cíle, přináší absolventům vysokou nadhodnotu ve vzdělání, i když samozřejmě
za předpokladu vyššího studijního úsilí jednotlivých žáků. Škola pro toto studium
zabezpečuje velmi dobré předpoklady jak personální tak materiální.


                          Hodnocení výsledků vzdělávání
Škola sleduje úspěšnost žáků ve vzdělávání a jejich výsledky za jednotlivá klasifik ač ní
období pravidelně vyhodnocuje na jednáních pedagogické rady a jednotlivýc h
předmětových komisí. Se získanými daty dále pracuje, přijímá konkrétní návrhy ke zlepšení
výsledků jednotlivých žáků a zpětně provádí hodnocení účinnosti přijatých opatření. Škola
identifikuje žáky s rizikem školního neúspěchu a dle jejich zájmu realizuje konzultač ní
činnost. Pro zájemce o studium ze základních škol organizuje přípravné kurzy k přijímac ím
zkouškám a vlastní žáky systematicky připravuje k přijímacím zkouškám na vysoké školy,
kdy si žáci prohlubují a rozšiřují dříve získané vědomosti a dovednosti. Pozitivem rovněž je,
že škola doplňuje vzdělávací nabídku o školní a mimoškolní aktivity (besedy, exkurze,
návštěvy knihoven, divadelní představení, sportovní akce aj.), které dávají příležitos ti
k aktivizaci širší skupiny žáků a přispívají k všestrannému rozvoji jejich osobnosti.
Systém zjišťování a hodnocení výsledků vzdělávání žáků je založen zejména na uplatňová ní
standardních evaluačních nástrojů s využitím různých forem písemného a ústního ověřování
žákovských znalostí a dovedností. Ve vybraných vyučovacích předmětech škola zařazuje
čtvrtletní písemné práce a provádí výběrové zjišťování výsledků vzdělávání.
V uplynulém školním roce prospělo s vyznamenáním 52 % žáků, neprospívající žáci
se ve škole vyskytují ojediněle, což svědčí o účinné strategii předcházení školní
neúspěšnosti a motivačním způsobu hodnocení. Při hodnocení chování jsou uplatňová ny
postupy založené na nastavených pravidlech školního řádu a není zapotřebí přistupovat
ke snížené známce z chování. Průměrný počet zameškaných hodin na jednoho žáka je nízký,
v uplynulém školním roce činil 49 hodin, což bylo ještě ovlivněno opatřeními v souvislos ti
s pandemickou situací 19 a distanční výukou. Pozitivním zjištěním je, že počet udělenýc h
pochval vysoko přesahuje počet uložených výchovných opatření. Škola oceňuje žáky
převážně za reprezentaci, studijní výsledky a úspěšnou práci žáků na projektech a dalších
aktivitách.
Škola dlouhodobě a systematicky sleduje a vyhodnocuje úspěšnost žáků u maturitní
zkoušky. Stejně jako v předchozích letech i ve školním roce 2020/2021 uspělo u maturitní
zkoušky (v řádném a náhradním termínu) 100 % žáků. Výsledky žáků dlouhodobě
korespondují s úspěšností žáků dané skupiny oborů, pořadí žáků mezi všemi maturanty jsou
dlouhodobě nadprůměrné. Pokud došlo ke zcela ojedinělému neúspěchu u dílčí maturitní
zkoušky z českého jazyka v ústní části zkoušky, pak tito žáci odmaturovali v náhradním
termínu zcela bez obtíží, neboť vyučující školy při hodnocení ústní části zkoušky jsou
důslední a spravedlivě odhodnotili žáky, kteří ve svém kánonu uvedli literární dílo, které
nečetli. Ze srovnání uplynulých šesti let je patrné, že škola má výrazně (kromě roku 2017,
kdy byl shodný) lepší výsledky, než je průměrná úspěšnost gymnázií v ČR.
Škola také sleduje uplatnění absolventů na trhu práce i jejich pokračování v dalších formách
studia. Kolem 92 % absolventů školy pokračuje ve studiu na vysokých školách, ostatní
ve studiu na vyšších odborných školách.

2021/2022                                    6
Vytváření bezpečného prostředí a pozitivního sociálního klimatu patří k prioritám školy.
Nezastupitelnou roli při jejich vytváření sehrává školní poradenské pracoviště, jehož činnost
vychází z promyšleného plánování, kvalitně zpracovaných dokumentů, vzájemné spolupráce
a průběžného sdílení informací. Organizačně se na činnosti pracoviště podílejí plně
kvalifikovaní výchovní poradci a metodici prevence (vždy dva - pro nižší a vyšší stupeň
studia) a v posledních letech nově také školní psycholožka (v rozsahu odpovídajícím 0,2
úvazku). Žáci využívají poradenské služby školy s důvěrou již od svého nástupu do školy
jak při zvládání adaptačních a vzdělávacích nároků, tak v celkovém osobnostním rozvoji.
Včas jsou identifikovány a řešeny jejich individuální potřeby a varovné signály rozvoje
rizikového chování včetně nesouladu v třídních kolektivech apod. Ve spolupráci
se školskými poradenskými zařízeními jsou stanovena a realizována u žáků se speciálními
vzdělávacími potřebami podpůrná opatření. Účinnost nastavených podpůrných opatření
je pravidelně sledována a vyhodnocována.


                                         Závěry
Vývoj školy
Škola si udržuje vysokou kvalitu podmínek a výsledků vzdělávání žáků v oblasti jazykového
a přírodovědného vzdělávání.
Významně vzrostl zájem o studium na dvojjazyčném gymnáziu.
Rozšířila se činnost školního poradenského pracoviště.
Škola pokročila ve zkvalitňování materiálního vybavení.
Silné stránky
Škola má tradičně rozsáhlou a vysoce přínosnou spolupráci s širokým spektrem partnerů,
zejména v oblastech souvisejících s realizací výuky v dvojjazyčném gymná ziu,
v mezinárodních kontaktech a při spolupráci s vysokými školami.
Žáci školy dosahují dlouhodobě výborných výsledků u maturitní zkoušky a v přijímac ím
řízení na vysoké školy.
Vysoká je úroveň výuky v německém jazyce na dvojjazyčném gymnáziu založená
na vytrvalém úsilí vyučujících.
Systematicky je podporováno zapojení žáků v širokém spektru olympiád a soutěží, výsledky
jednotlivců a někdy i kolektivů jsou nadprůměrné.
Školní poradenské pracoviště pracuje ve velmi vstřícném režimu podpory žáků
v nejrůznějším spektru individuálních potřeb a účinně realizuje strategie prevence a řešení
rizikového chování žáků a problémů v třídních kolektivech.
Slabé stránky a/nebo příležitosti ke zlepšení
Pedagogové málo zařazují diferenciaci učiva s cílem podpory méně úspěšných žáků
a rozvoje schopností úspěšnějších a nadanějších.
Ve většině hodin chybělo v závěru jejich             promyšlené    hodnocení    vyučujíc ími
a sebehodnocení a vzájemné hodnocení žáků.
Doporučení pro zlepšení činnosti školy
Diferencovat více výuku podle individuálních schopností žáků.



2021/2022                                    7
Zaměřit další vzdělávání pedagogických pracovníků mimo jiné na problematiku hodnocení
a sebehodnocení žáků.
Usilovat o prohloubení podmínek pro bližší kontakty českých a německých vyučujících.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů přijmout adekvátní opatření k prevenci nedostatků zjištěných
při inspekční činnosti a ve stejné lhůtě písemně informovat Českou školní inspekci,
jaká byla přijata opatření.
Zprávu zašlete na adresu Česká školní inspekce, Liberecký inspektorát, Masarykova
801/28, 460 01 Liberec, případně prostřednictvím datové schránky (g7zais9), nebo
na e-podatelnu csi.l@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Zřizovací listina čj. ZL-15/10-Š ze dne 30. 3. 2010, s účinností od 1. 4. 2010
 2.    Jmenování na vedoucí pracovní místo ředitele Gymnázia F. X. Šaldy, Liberec 11,
       Partyzánská 530, příspěvková organizace s účinností od 1. 2. 2019, ze dne 4. 12. 2018
 3.    Zápisy ze schůze školské rady ze dne 13. 10. 2021, 26. 5. 2021, 1. 9. 2020
 4.    Koncepce rozvoje školy, nedatováno
 5.    Výpis z rejstříku škol a školských zařízení – údaje školy k datu inspekční činnosti
 6.    Personální dokumentace pedagogických pracovníků (vzorek)
 7.    Plán dalšího vzdělávání pedagogických pracovníků pro školní rok 2021/2022
 8.    Školní vzdělávací programy, školní rok 2021/2022
 9.    Školní matrika vedená k datu inspekce
10.    Přijímací řízení (kritéria přijímacího řízení, výsledky), školní rok 2020/2021
11.    Výroční zpráva o činnosti školy za školní rok 2020/2021
12.    Školní řád platný ve školním roce 2021/2022
13.    Rozvrhy vyučovacích hodin učitelů a tříd, školní rok 2021/2022
14.    Třídní knihy (vzorek), školní roky 2020/2021 a 2021/2022
15.    Složky výchovného poradenství a prevence rizikových jevů, platné k datu inspekce
16.    Doklady o ukončování vzdělávání maturitní zkouškou, maturitní období 2017 až 2021
17.    Výkazy M 8 o střední škole a R 13-01 o ředitelství škol k datu inspekce
18.    Dokumentace k bezpečnosti a ochraně zdraví žáků, aktuální stav
19.    Dokumentace k hodnocení finančních podmínek školy (kalendářní rok 2020)
20.    Inspekční zpráva čj. ČŠIL-216/14-L, ze dne 18. 6. 2014
21.    Webové stránky školy na adrese http://www.gfxs.cz/


                                        Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Liberecký inspektorát,
Masarykova 801/28, 460 01 Liberec, případně prostřednictvím datové schránky
(g7zais9), nebo na e-podatelnu csi.l@csicr.cz s připojením elektronického podpisu, a to
k rukám ředitele inspektorátu.



2021/2022                                    8
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 PhDr. Vladimír Píša, školní inspektor,             PhDr. Vladimír Píša v. r.
 vedoucí inspekčního týmu
 Mgr. Lenka Dlabolová, školní inspektorka          Mgr. Lenka Dlabolová v. r.

 Mgr. Romana Jůnová, školní inspektorka             Mgr. Romana Jůnová v. r.

 Bc. Jana Čermáková, kontrolní pracovnice           Bc. Jana Čermáková v. r.

 Mgr. Sylvie Staňková, přizvaná osoba,             Mgr. Sylvie Staňková v. r.
 odborník na vzdělávání cizích jazyků
 Radka Seidelová, odborník na vzdělávání              Radka Seidelová v. r.

V Liberci 25. 3. 2022


Datum a podpis ředitele školy potvrzující projednání a převzetí inspekční zprávy



 Mgr. Václav Ulvr,                                   Mgr. Václav Ulvr v. r.
 ředitel školy


V Liberci 4. 4. 2022




2021/2022                                   9
