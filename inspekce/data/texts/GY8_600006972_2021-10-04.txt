                                     Česká školní inspekce
                                    Středočeský inspektorát
__________________________________________________________________________________________________________ __




                         IN S P E K Č N Í ZP R ÁVA
                                          Čj. ČŠIS-1099/21-S


Název                                Gymnázium, Kladno, nám. Edvarda Beneše 1573
Sídlo                                nám. Edvarda Beneše 1573, 272 01 Kladno
E-mail                               reditel@gymnasiumkladno.cz
IČ                                   61894435
Identifikátor                        600006972
Právní forma                         Příspěvková organizace
Zastupující                          RNDr. Milena Minaříková
Zřizovatel                           Středočeský kraj
Místo inspekční činnosti             nám. Edvarda Beneše 1573, 272 01 Kladno
Termín inspekční činnosti            4. − 7. říjen 2021


Inspekční činnost byla zahájena předložením pověření k inspekční činnosti.



                                  Předmět inspekční činnosti
Zjišťování a hodnocení podmínek, průběhu a výsledků vzdělávání podle přísluš nýc h
školních vzdělávacích programů, naplňování školního vzdělávacího programu a jeho
souladu s právními předpisy a rámcovým vzdělávacím programem podle § 174 odst. 2
písm. b) a c) zákona č. 561/2004 Sb., o předškolním, základním, středním, vyšším odborném
a jiném vzdělávání (školský zákon), ve znění pozdějších předpisů.




2021/2022
                                   Charakteristika
Gymnázium, Kladno, nám. Edvarda Beneše 1573 vykonává činnost střední školy (dále
„škola“). K termínu inspekční činnosti škola vzdělávala 592 žáků v denní formě osmileté ho
(246 žáků) a čtyřletého (346 žáků) oboru vzdělání Gymnázium. Škola je naplněna z 93 %.
Zájem uchazečů je dlouhodobě vysoký.
Škola identifikuje šest žáků se speciálními vzdělávacími potřebami a 14 cizinc ů
bez jazykové bariéry. Ředitelka školy (dále „ředitelka“) povolila deseti žákům vzdělává ní
podle individuálního vzdělávacího plánu z jiných závažných důvodů.
Žáci mají stravování zajištěné ve třech různých subjektech.


                         Hodnocení podmínek vzdělávání
Ředitelka řídí školu od roku 2003. Realistické koncepční záměry vycházejí z vlastního
hodnocení školy. Školní vzdělávací programy (dále ŠVP) vhodně kladou důraz
na vzdělávání žáků nadaných se zájmem o přírodní vědy a výuku cizích jazyků, nově
na nižším gymnáziu i na informatiku a digitální kompetence. Od předchozí inspekční
činnosti se podařilo zlepšit materiální vybavení školy, personální obsazení školního
poradenského pracoviště a částečně rozšířit spektrum používaných metod ve výuce,
vedoucích k aktivizaci žáků. Daří se efektivně podporovat nadané žáky především formou
volitelných seminářů, zájmových aktivit a individuálních konzultací.
Operativní řízení, na kterém se vedle ředitelky podílí její zástupce, je funkční. Vnitřní
informační systém byl vhodně doplněn o platformu využívanou v době distanční výuky.
Pedagogická rada projednává zásadní pedagogické dokumenty, průběh i výsledky
vzdělávání. Stabilní a odborně zdatný pedagogický sbor je téměř plně kvalifikovaný, všichni
učitelé bez odborné kvalifikace si ji doplňují studiem. Ve škole účelně působí dva rodilí
mluvčí vyučující konverzaci v anglickém jazyce. Další vzdělávání pedagogickýc h
pracovníků probíhá plánovitě, vychází z potřeb školy i osobní profilace pedagogů.
Hospitační činnost vedení školy je cílena zejména na nastupující učitele, není však
dostatečně zaměřená na hodnocení kvality jednotlivých částí vyučování a na přijímá ní
opatření ve vztahu k zjištěným skutečnostem.
Poradenské služby kvalifikovaně a efektivně vykonává tým tří pracovnic – výchovné
poradkyně, která je současně i školní metodičkou prevence, školní psycholožky a asistentky
pedagoga. Plánovitě a operativně spolupracují jak navzájem, tak i s ostatními
pedagogickými pracovníky. Účelně komunikují s rodiči a s odbornými poradenskými
pracovišti. Pro školní poradenské pracoviště byl vhodně vyčleněn samostatný prostor.
Bezpečnosti a ochraně zdraví škola věnuje pozornost stanovením pravidel a postupů
ve vnitřních předpisech, s nimiž jsou žáci prokazatelně seznamováni. Daří se udržovat
minimální míru úrazovosti.
Poskytnuté finanční prostředky škola využívá účelně. Díky funkční spolupráci
se zřizovatelem, majitelem budovy, sponzory a opakovaným zapojením do projektů
zkvalitnila materiální podmínky pro vzdělávání zejména v oblasti přírodovědné a jazykové.
K utváření a rozvoji přírodovědné gramotnosti přispívá možnost výuky přírodních věd
v moderně vybavených specializovaných učebnách a laboratořích i využívání unikátníc h
přírodovědných sbírek, o něž pečují také žáci.
Škola se aktivně zapojuje do společenského života města. Účinně spolupracuje
s rodičovskou veřejností, zřizovatelem, základními, středními a vysokými školami a dalšími
partnery. Tyto aktivity napomáhají k naplňování ŠVP a udržení dobré prestiže školy
na veřejnosti.


2021/2022                                   2
                          Hodnocení průběhu vzdělávání
Výuka v letošním školním roce plynule navázala na vzdělávací obsah minulého školního
roku, jehož převážná část probíhala formou distančního vzdělávání, a v době inspekční
činnosti probíhalo také opakování a upevňování znalostí a dovedností žáků.
V hospitovaných hodinách byla zaznamenána pozitivní atmosféra a vzájemný respekt
učitelů a žáků. Vzdělávací cíle správně vycházely z dosavadních žákovských znalostí
a dovedností, všichni učitelé projevovali o žáky zájem a vhodně je podporovali. Méně
pozornosti bylo věnováno rozvíjení postojových cílů. Od předešlé inspekční činnosti se
zvýšil počet hospitovaných hodin, ve kterých učitelé vytvářeli podmínky a podněty a téměř
všichni žáci byli aktivně zapojeni do výuky. Ve třech čtvrtinách hodin však byla využita
frontální organizace výuky, u níž byla míra zapojení žáků nízká a závisela na osobnosti
učitele. Nedostatečně využita zůstala kooperativní práce žáků i možnost vést cílenou diskuzi
k zadanému úkolu v rámci analýzy nebo řešení problému. V závěru hodin se učitelé
nedostatečně věnovali shrnutí a zhodnocení probraného učiva a jen ojediněle využíva li
efektivní zpětnou vazbu formou vzájemného hodnocení nebo sebehodnocení žáků.
Diferenciace výuky zejména ve vztahu k nadaným žákům byla vhodně uplatněna pouze
ve třetině hodin.
Učitelé v hodinách českého jazyka a literatury správně rozvíjeli dosavadní žákovské znalosti
a dovednosti v oblastech jazykové a komunikační výchovy, historie literatury a interpretace
textu. Díky využití pestrých metod a forem byli žáci efektivně aktivizováni. Hospitovaná
výuka cizích jazyků byla účinná a účelně propojená s běžným životem. Učitelé vytváře li
vhodné příležitosti pro zařazení kooperativních činností vedoucích k naplnění postojových
cílů a poskytovali žákům zpětnou vazbu s využitím formativního hodnocení. Účinně
procvičovali zejména komunikativní dovednosti – poslech s porozuměním a mluve ní.
Vhodné bylo i okrajové začlenění čtení a psaní. Aktivní a kvalitně motivovaní žáci v cizím
jazyce souvisle komunikovali a prezentovali. Výrazná diferenciace činností a obsahu výuky
byla účelná. K efektivitě učení přispívaly také audio a video nahrávky i práce s moderními
učebnicemi v digitální a listinné podobě a internetovými aplikacemi.
V hodinách přírodovědného vzdělávání převažovala frontální organizace hodin. Učitelé
přehledně a systematicky strukturovaný výklad, podpořený názornými pomůckami,
doprovázeli zajímavými otázkami podporujícími rozvoj kritického myšlení, zapojovali se
však jen někteří žáci. Nebyla také patrná diferenciace obsahu učiva ve vztahu k žákům, kteří
se v daném oboru neprofilují. Motivaci k plnění úkolů badatelsky orientované výuky
v laboratoři zvýšilo uložení zajímavého úkolu a jasné zadání práce včetně vhodného
pracovního postupu. Žáci spolupracovali ve dvojicích a zručně používali laboratorní
vybavení. Také všechny hodiny matematiky byly vedeny frontálně s využitím řízeného
rozhovoru a se zadáváním úkolů celé třídě i jednotlivým žákům. Ti si pak pod kontrolou
vyučujícího své postupy doplňovali, kontrolovali si výsledky a byli vhodně vedeni k práci
s chybou. Zpětnou vazbu o pochopení učiva se však podařilo získat pouze od některých
z nich, jiní zůstávali pasivní. Minimální bylo využití demonstračních pomůcek či digitálníc h
technologií a zařazování příkladů souvisejících s praktickým životem. V informatice
a výpočetní technice se učitelům dařilo konstruktivním přístupem předávat žákům své
zkušenosti z praxe.
Pouze v polovině hodin společenskovědního vzdělávání učitelé efektivně využili potenciálu
žáků s vysokou úrovní vyjadřování, v druhé polovině hodin převažovala frontální výuka
založená především na předávání hotových informací. V hodinách estetické výchovy učitelé
účelně využili mezipředmětových vztahů a motivovaní žáci kreativně pracovali.
Hodiny tělesné výchovy měli vyučující organizačně příkladně připraveny a zajištěny.
Vhodně motivovaní, instruovaní a usměrňovaní žáci účelně prováděli průpravné cviky,


2021/2022                                    3
zapojili se do týmové hry za důsledného dodržování bezpečnostních pravidel a všechny
úkoly plnili v rámci svých fyzických schopností s plným aktivním nasazením.


                          Hodnocení výsledků vzdělávání
Při posuzování míry dosažení výstupů ŠVP škola efektivně využívá četné interní nástroje,
například ústní zkoušení, testy, seminární práce, srovnávací testy z některých předmětů.
Vhodně je doplňuje i nástroji externími v podobě různých testování, výsledků jednotných
přijímacích i maturitních         zkoušek, umístění žáků v okresních,              krajských
a celorepublikových kolech olympiád a soutěží nebo výsledky mezinárodních zkoušek
z cizích jazyků. Informace o průběžném hodnocení jsou žákům i zákonným zástupcům
operativně dostupné především prostřednictvím informačního systému.
Škola výsledky vzdělávání žáků pravidelně statisticky hodnotí při jednáních pedagogické
rady, v předmětových komisích a na poradách vedení školy. Z dosahovaných výsledků
vzdělávání v průběhu i při jeho ukončování je patrné, že ve škole se vzdělávají nadaní
a motivovaní žáci. Z analýzy prospěchu jednoznačně vyplývá, že žáci přistupují k výuce
zodpovědně a že se jim velmi dobře daří naplňovat požadované výstupy ŠVP. V roce
2018/2019 byl jejich průměrný prospěch 1,7 a třetina z nich prospěla s vyznamená ním.
Nejlepších výsledků dlouhodobě dosahují žáci nižšího stupně osmiletého oboru, prospěch
žáků vyššího stupně osmiletého gymnázia je lepší než čtyřletého oboru vzdělání. Úspěšně
také probíhá jejich adaptace na systém gymnaziálního vzdělávání při přechodu do prvního
ročníku a do primy. Individuální konzultace a různé formy doučování pomáhají řešit situaci
žáků ohrožených školní neúspěšností, a tak jich neprospívá pouze minimum. Přes vynikajíc í
výsledky je patrné, že obtížnými předměty jsou matematika, fyzika a chemie. V období
distanční výuky ve školních rocích 2019/2020 a 2020/2021 se celkový průměrný prospěch
žáků školy zlepšil na 1,5 a s vyznamenáním prospěla polovina z nich. K výraznějš ímu
zlepšení došlo u žáků čtyřletého oboru.
Podobně jako v průběhu vzdělávání prospívá v průměru polovina žáků s vyznamená ním
i při jeho ukončování maturitní zkouškou. Jejich počet stoupl ze 40 % ve školním roce
2018/2019 na 60 % v roce 2020/2021. Lepších výsledků sice dosahují žáci osmiletého oboru,
ale k výraznějšímu zlepšení došlo u žáků čtyřletého oboru především v profilové části.
Hrubá neúspěšnost (podíl ke zkoušce přihlášených žáků, kteří neuspěli nebo zkoušku
nekonali) v posledních třech letech klesla ze 3 % na 0 %, maturitní zkoušku v minulých dvou
letech vykonali úspěšně všichni žáci. Ve společné části maturitní zkoušky jsou výsledky
v cizím jazyce a v matematice v průměru dlouhodobě lepší než průměr stejného oboru
vzdělání v republice, v českém jazyce jsou výsledky žáků v letech 2018/2019 a 2019/2020
horší v ústní zkoušce. Opatření, která škola přijala v roce 2018/2019, byla účinná pouze
u čtyřletého oboru vzdělání. U osmiletého oboru se relativní úspěšnost ve vztahu
k výsledkům žáků gymnázií v republice naopak snížila. Příležitostí ke zlepšení je analyzo vat
dopady distanční výuky z pohledu výsledků vzdělávání žáků školy.
Žáky se speciálními vzdělávacími potřebami škola identifikuje, pedagogové jsou správně
informováni o jejich individuálních potřebách a vhodných pedagogických přístupech
ke vzdělávání. Jejich průměrný prospěch je srovnatelný s ostatními žáky.
Pro nadané žáky škola organizuje odpovídající vzdělávání vhodnými formami ve volitelnýc h
seminářích ve dvou závěrečných ročnících a mimo výuku v kroužcích. Při individuálníc h
konzultacích se je daří motivovat k úspěšné účasti ve vědomostních soutěžích a olympiádác h
v mnoha vzdělávacích oblastech i v krajských a celostátních kolech. Efektivní je podpora
nadaných žáků v přírodovědné gramotnosti. Tuto oblast škola dlouhodobě úspěšně rozvíjí
organizováním vlastních několikadenních ekologických kurzů v terénu s účastí odborníků


2021/2022                                    4
z praxe, zahraničními expedicemi a dlouhodobou prací v přírodovědném kroužku. Velmi
kvalitní je podpora žáků ve výuce cizích jazyků, v nichž jsou připravováni na složení
mezinárodních certifikátů nejen z anglického, ale i německého a francouzského jazyka.
Škola úspěšně rozvíjí nadání žáků i v oblasti tělesné a estetické výchovy a pořádá vlastní
divadelní a hudební vystoupení.
Škola si je vědoma důležitosti pozitivní motivace a dbá na oceňování svých žáků, počet
pochval výrazně převyšuje počet kázeňských opatření. Absence žáků se ve školním roce
2018/2019 pohybovala kolem 120 hodin na žáka, v letech 2019/2020 a 2020/2021 vzhlede m
k organizaci distanční výuky poklesla na polovinu, resp. třetinu, neomluvená absence se
téměř nevyskytla.
V případě výskytu rizikového chování škola pružně reagovala např. vhodně zaměřenými
konzultacemi se žáky, přednáškami či besedami. V rámci vlastního hodnocení si v období
distanční výuky účelně zmapovala prostor v oblasti hodnocení spokojenosti se vzdělává ním,
s prostředím školy, s učiteli a s výukou formou zadání anonymního dotazníku pro žáky
a jejich zákonné zástupce.
K rozvoji sociálních a občanských kompetencí škola účelně zařazuje velké množství aktivit.
Žáci připravují a realizují vlastní kulturní a charitativní projekty, které přispívají ke zlepšení
života v komunitě. Škola také vhodně rozvíjí pozitivní vztahy mezi žáky různého věkového
složení, což dokládá mj. fungování studentského parlamentu a předávání informací starších
žáků prvním ročníkům v dobře organizovaném adaptačním kurzu zaměřeném na tvorbu
vhodných sociální vazeb a komunikaci.
Funkční je i kariérové poradenství. Vedení školy sleduje další vzdělávací cestu absolventů,
téměř všichni pokračují ve studiu na vysokých školách přírodovědného, humanitního,
technického i ekonomického směru.
                                            Závěry
Vývoj školy
- Škola si udržuje vysokou kvalitu podmínek a výsledků vzdělávání žáků v oblasti
  jazykového a přírodovědného vzdělávání a v podpoře rozvoje přírodovědné gramotnosti.
- Nedostatky zjištěné při předešlé inspekční činnosti byly částečně odstraněny. Přetrvávají
  dílčí nedostatky v aktivizaci žáků ve výuce.
Silné stránky
- Kvalitní materiální vybavení, badatelsky orientovaná výuka a spolupráce s externími
  odborníky vedou k výborným výsledkům žáků v přírodovědných předmětech, především
  v biologii.
- Kvalitní podmínky a průběh vzdělávání v cizích jazycích se odrážejí ve výborných
  výsledcích žáků.
- Žáci jsou motivovaní k dosahování dobrých vzdělávacích výsledků i k úspěšné účasti
  v mnoha vědomostních soutěžích a olympiádách.
Slabé stránky a/nebo příležitosti ke zlepšení
- Nižší rozsah používaného spektra pedagogických metod a organizačních forem
  a nedostačující zpětná vazba vedly zpravidla k méně účelné podpoře nadaných žáků
  ve vyučovacích hodinách a k nesystematickému získávání informací o míře zvládnutí
  učiva všemi žáky.




2021/2022                                       5
Doporučení pro zlepšení činnosti školy
- Posílit pedagogické vedení školy a zacílit hospitace na zjištění kvality výuky.
- Využívat diferenciaci ve výuce pro práci s nadanými žáky, v závěrečných ročnících
  vhodně posílit profilaci žáků vzhledem k ukončování vzdělávání a k jejich další
  vzdělávací dráze diferenciací obsahu učiva v povinných předmětech.
- Využít potenciálu všech předmětových komisí a školního poradenského pracoviště
  k analýze průběžných i závěrečných výsledků vzdělávání jako podkladu pro koncepční
  práci vedení školy včetně přijímání konkrétních účinných opatření.
- Získávat systematicky      zpětnou vazbu zaměřenou        na spokojenost všech aktérů
  se vzděláváním.

                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření k prevenci nedostatků zjištěných při inspekční činnosti.
Zprávu zašlete na adresu Česká školní inspekce, Středočeský inspektorát, Arabská
683, 160 66 Praha 6, případně prostřednictvím datové schránky (g7zais9), nebo
na e- podatelnu csi.s@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Zřizovací listina vydaná Středočeským krajem dne 18. června 2001 včetně Dodatků
       č. 1 a 2
 2.    Výpis z rejstříku škol a školských zařízení – stav k termínu inspekční činnosti
 3.    Účetní závěrka k 31. prosinci 2020
 4.    Personální dokumentace pedagogických zaměstnanců včetně plánu jejich dalšího
       vzdělávání
 5.    Dokumentace k zajištění bezpečnosti a ochrany zdraví, platná ve školním roce
       2021/2022 k datu inspekční činnosti
 6.    Školní vzdělávací programy, účinné k termínu inspekční činnosti
 7.    Školní řád, účinný k termínu inspekční činnosti
 8.    Školní matrika včetně prospěchu žáků – stav k termínu inspekční činnosti
 9.    Třídní knihy a rozvrh vyučovacích hodin – školní rok 2020/2021, 2021/2022
       k termínu inspekční činnosti
10.    Záznamy z pedagogické rady a jednání předmětových komisí – školní rok 2020/2021,
       2021/2022 k termínu inspekční činnosti
11.    Dokumentace školního poradenského pracoviště – školní rok 2020/2021, 2021/2022
       k termínu inspekční činnosti
12.    Dokumentace k přijímání uchazečů a k ukončování vzdělávání maturitní zkouškou
13.    Výroční zprávy o činnosti školy 2018/2019, 2019/2020
14.    Internetové stránky školy www.gymnasiumkladno.cz
15.    Inspekční zpráva čj. ČŠIS-89/14-S



2021/2022                                    6
                                           Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Středočeský
inspektorát, Arabská 683, 160 66 Praha 6, případně prostřednictvím datové schránky
(g7zais9), nebo na e-podatelnu csi.s@csicr.cz s připojením elektronického podpisu, a to
k rukám ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.

Složení inspekčního týmu a datum vyhotovení inspekční zprávy


 Mgr. Pavla Vítková, školní inspektorka,          Pavla Vítková, v.r.
 vedoucí inspekčního týmu
 Ing. Vladimíra Hokešová, školní                  Vladimíra Hokešová, v.r.
 inspektorka
 Mgr. Marie Richterová, školní inspektorka        Marie Richterová, v.r.
 Ing. Lenka Balejová, školní inspektorka          Lenka Balejová, v.r.
 Ing. Hana Borůvková, kontrolní                   Hana Borůvková, v.r.
 pracovnice
 PaedDr. Václav Skála, přizvaná osoba –           Václav Skála, v.r.
 odborník na střední vzdělávání

V Praze 25. 10. 2021


Datum a podpis ředitelky školy potvrzující projednání a převzetí inspekční zprávy


 RNDr. Milena Minaříková,                         Milena Minaříková, v.r.
 ředitelka školy

V Kladně 5. 11. 2021




2021/2022                                     7
