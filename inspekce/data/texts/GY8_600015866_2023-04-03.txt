                                   Česká školní inspekce
                                Inspektorát v Kraji Vysočina
_____________________________________________________________________________________________________ _______




                         IN S P E K Č N Í ZP R ÁVA
                                           Čj. ČŠIJ-415/23-J


Název                                Gymnázium Velké Meziříčí
Sídlo                                Sokolovská 235/27, 594 01 Velké Meziříčí
E-mail                               skola@gvm.cz
IČO                                  48 895 393
Identifikátor                        600 015 866
Právní forma                         příspěvková organizace
Zastupující                          RNDr. Aleš Trojánek, PhD.
Zřizovatel                           Kraj Vysočina
Místo inspekční činnosti             Sokolovská 235/27, Velké Meziříčí
Inspekční činnost na místě           3.−5. a 11. 4. 2023


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Zjišťování a hodnocení podmínek, průběhu a výsledků vzdělávání poskytovaného
podle školních vzdělávacích programů v souladu s § 174 odst. 2 písm. a) a b) zákona
č. 561/2004Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů. Zjišťování a hodnocení naplnění školních
vzdělávacích programů a jejich souladu s právními předpisy a rámcovými vzdělávac ími
programy podle § 174 odst. 2 písm. c) školského zákona.
                                    Charakteristika
Právnická osoba Gymnázium Velké Meziříčí vykonává činnost střední školy. Aktuálně
se v osmi třídách oboru vzdělání 79-41-K/81 Gymnázium vzdělávalo 231 žáků a ve čtyřech
třídách oboru vzdělání 79-41-K/41 Gymnázium 116 žáků. Evidováno bylo 19 žáků
se speciálními vzdělávacími potřebami.


                          Hodnocení podmínek vzdělávání
Řízení školy odpovídá jejímu zaměření a velikosti a je funkční. Dílčí řídící kompetence
ředitel školy účelně delegoval na další pracovníky. Dlouhodobý cíl je promyšle ně
rozpracováván do hlavních úkolů konkrétního školního roku. Jejich distribuce všem
vyučujícím a zveřejňování na webových stránkách organizace přispívá k efektivnímu sdílení
informací všem účastníkům vzdělávání i dalším zájemcům. Škole se daří zapojovat žáky
do olympiád a soutěží, využívat grantové programy a rozvíjet spolupráci s vysokými
školami. Zatím se nepodařilo zbudovat bezbariérový přístup a modernizovat některé učebny.
Další vzdělávání všech zaměstnanců školy je účelně zaměřeno do odpovídajících oblastí tak,
aby podporovalo realizaci zásadních úkolů a naplánovaných činností. Zpětnou vazbu
ke kvalitě výuky získávají vyučující převážně na základě hospitační činnosti ředitele .
V rámci následných rozhovorů je poukazováno na případné nedostatky a rezervy a jsou
poskytována doporučení pro zlepšení. Jejich plnění však není důsledně kontrolováno.
Pozitivní jsou návštěvy výchovné poradkyně ve výuce tříd, kde jsou identifiko vá ny
problémy, a společně jsou poté nastavována opatření. Vzájemné hospitace vyučujíc íc h,
kromě náslechů začínajících pedagogů, se stále nedaří realizovat.
Škola získává další finanční prostředky v rámci dotačních programů a průběžně zlepšuje
podmínky pro výchovně vzdělávací proces. Od poslední inspekční činnosti bylo
vybudováno nové venkovní hřiště, renovovány některé učebny, modernizováno vybavení
informačními a komunikačními technologiemi, pořízeny výukové aplikace, zbudovány
žákovské šatny atd.


                          Hodnocení průběhu vzdělávání
Učitelům se dařilo zaujmout a účinně motivovat žáky již od počátku vyučovacích hodin.
K udržení jejich koncentrace po celou dobu výuky přispívala schopnost pedagogů vést
výklad v logické návaznosti, přehledně, s využitím dosavadních zkušeností žáků
a s využitím zajímavých a aktuálních souvislostí. Žáci byli vedeni ke kritickému myšle ní,
zároveň byly využity prvky čtenářské gramotnosti (porozumění textu, myšlenková mapa)
a kreativního způsobu práce ve výuce. Frontální výuka byla vhodně doplněna řízeným
rozhovorem. Žáci byli zdařile aktivizováni a povzbuzováni k argumentování. Méně
příležitostí dostávali k formulaci souvislejšího a uceleného vyjádření. Všichni vyučující byli
žákům vzorem kultivovaným vyjadřováním a užíváním spisovného jazyka.
V úvodu sledovaných hodin se vyučující většinou omezili na stručné sdělení plánované ho
průběhu. Absence formulace vzdělávacího cíle se negativně projevovala v závěru
vyučovacích hodin, kdy většinou nebyla zhodnocena práce žáků a nebyl jim ani poskytnut
prostor pro souhrnné sebehodnocení nebo vzájemné hodnocení.
Jen v některých hodinách byla účelně zařazena práce ve dvojici či ve skupině. Častěji
vyučující vytvářeli příležitosti pro krátké neformální konzultace mezi spolužáky navzájem.



                                             2/5
Po skončení samostatné práce jim umožnili navzájem porovnat své výsledky a alespoň tímto
způsobem provést dílčí sebehodnocení.
Tempo práce bylo téměř vždy řízeno podle průměrně úspěšných jedinců. Pohotovější žáci
mohli pracovat na dalších úkolech jen občas, méně úspěšní neměli příliš času pracovat
s chybou. Obsahová diferenciace, kdy by vyučující měl připraveno odlišné zadání
pro nadanější jedince, zařazována většinou nebyla.
K celkové vysoké účinnosti sledovaných hodin přispívala schopnost pedagogů přenést
na žáky své zaujetí pro obsah učiva i jejich partnerský přístup. K případným dílčím
neúspěchům přistupovali taktně, dokázali žáky povzbudit, současně oceňovali dobré
výsledky ostatních. Na vystupování učitelů reagovali žáci vždy adekvátně, bylo zřejmé,
že jsou vedeni nejen k plnění úkolů, ale i ke správným vzájemným vztahům.


                          Hodnocení výsledků vzdělávání
Výsledky žáků jsou průběžně sledovány a analyzovány. V případě potřeby jsou přijímá na
vhodná opatření a je vyhodnocována jejich účinnost. Škola si udržuje vysokou úroveň
dosahovaných výsledků ve vzdělávání i činnostech probíhajících nad rámec povinné výuky.
Ukončování studia maturitní zkouškou se v době od poslední inspekční činnosti účastnili
vždy všichni žáci maturitního ročníku a všichni byli úspěšní ve společné i profilové části.
Významná část žáků prokazuje výborné výsledky v anglickém jazyce a v posledních letech
nahrazuje profilovou zkoušku z cizího jazyka mezinárodním certifikátem. Důležito u
zpětnou vazbou pro školu i žáky samotné jsou úspěchy v předmětových olympiádác h
a soutěžích, popř. středoškolské odborné činnosti. Velmi často se jedná o kvalitní umístě ní
v krajském i celostátním kole. Při oceňování žáků je účelně využíváno následováníhod nýc h
příkladů, výrazně převažují pochvaly nad kázeňskými opatřeními, což má pozitivní dopad
na motivaci žáků.
Účinné delegování kompetencí v rámci školního poradenského pracoviště přispívá
k efektivnímu řešení problémových situací. Spolu s aktivním přístupem třídních i dalších
učitelů v oblasti monitorování chování a vzdělávacích výkyvů je dobrým východiske m
pro nastavování nespecifické i specifické prevence. Formou dotazníkových šetření je
sledováno klima ve třídách a zjišťována zpětná žákovská vazba. Na základě analýzy
výsledků jsou přijímána účinná opatření např. v rámci třídnických hodin nebo pohovorů
ředitele školy s učiteli. Pozitivní je možnost žáků vyjádřit se k navrhovaným postupům
či navrhnout způsoby řešení situace.
V případě potřeby dobře funguje kooperace se školskými poradenskými zařízeními
a externími centry prevence. V poslední době se škole daří také díky spolupráci
se zákonnými zástupci, konstruktivním rozhovorům se žáky a důsledným přístupem
pedagogů eliminovat projevy verbální agrese v jedné třídě. Setrvalým rizikem je vzrůstajíc í
počet žáků s psychickými problémy.
Podporou pro všestranný vývoj žáků, rozvoj jejich nadání, zájmů i sociálních kompetencí je
např. účelná nabídka volitelných předmětů, činnost studentské rady, účast na adaptačním
a sportovních kurzech, studijních pobytech a výjezdech do zahraničí, exkurzích a výstavách.
Spolupráce s různými subjekty je efektivně využívána pro zkvalitňování vzdělávac í
nabídky. Pracovníci Ústavu fyzikálního inženýrství Fakulty strojního inženýrství VUT
v Brně kooperují při přípravě a realizaci některých vyučovacích hodin předmětu základy
přírodních věd. Společnost ČEZ kromě finanční podpory umožňuje např. exkurze a složení
Jaderné maturity. Město Velké Meziříčí se svými organizacemi je partnerem pro pořádání


                                            3/5
kulturních pořadů a výstav. Škola si zachovává důležité místo jako edukační centrum,
např. pro pořádání seminářů o filozofických otázkách matematiky a fyziky (ve spolupráci
s Jednotou českých matematiků a fyziků) a jako fakultní škola Přírodovědecké fakulty
Univerzity Palackého v Olomouci.


                                         Závěry
Vývoj školy
- Průběžně dochází ke zkvalitňování materiálních podmínek pro výuku i mimoško lní
  činnost.
Silné stránky
- Díky účinné motivaci se vyučujícím dařilo získávat a udržet pozornost žáků po celou
   dobu vyučovacích hodin.
- Žáci pod vedením pedagogů dosahují kvalitních vzdělávacích výsledků, včetně umístě ní
   v olympiádách a soutěžích.
- Promyšleně nastavená spolupráce s různorodými subjekty přispívá ke zkvalitňo vá ní
   výuky a všestrannému rozvoji kompetencí žáků.
Slabé stránky a/nebo příležitosti ke zlepšení
- Ve vyučovacích hodinách nedostávali žáci dostatek příležitostí k sebehodnocení,
  vzájemnému hodnocení a souvislejší komunikaci.
- Ve většině vyučovacích hodin chyběla diferenciace výuky s ohledem na studijní potenciál
  jednotlivých žáků.
Doporučení pro zlepšení činnosti školy
- Ve vyučovacích hodinách vytvářet vhodné příležitosti pro sebehodnocení, vzájemné
  hodnocení a souvislejší komunikaci žáků.
- Prostřednictvím vhodné diferenciace výuky lépe využívat studijní potenciál žáků.


                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 14 dnů přijmout adekvátní opatření k prevenci nedostatků zjištěných
při inspekční činnosti a ve stejné lhůtě písemně informovat Českou školní inspekci,
jaká byla přijata opatření.
Zprávu zašlete na adresu Česká školní inspekce, Inspektorát v Kraji Vysočina,
Zborovská 3, 586 01 Jihlava, případně prostřednictvím datové schránky (g7zais9),
nebo na e-podatelnu csi.j@csicr.cz s připojením elektronického podpisu.


           Seznam dokladů, o které se inspekční zjištění opírají
 1.   Školní vzdělávací program pro vyšší stupeň osmiletého studia a pro čtyřleté studium,
      s platností od 1. 9. 2009, včetně aktualizací
 2.   Školní vzdělávací program pro nižší stupeň osmiletého gymnázia, s platností od 1. 9.
      2007, včetně aktualizací
 3.   Plán práce a pedagogicko-organizační informace 2022–2023, z října 2022
 4.   Plán dalšího vzdělávání pedagogických pracovníků na školní rok 2022/2023


                                           4/5
 5.   Preventivní program 2022/2023, ze dne 1. 9. 2022
 6.   Zápisy ze schůzek pedagogů při řešení problematických situací, školní rok 2022/2023
 7.   Třídní knihy, školní rok 2022/2023
 8.   Rozvrh hodin, školní rok 2022/2023
 9.   Zápisy z jednání pedagogické rady, školní roky 2021/2022 a 2022/2023
10.   Hospitační záznamy, školní roky 2021/2022 a 2022/2023
11.   Dokumentace k žákům se speciálními vzdělávacími potřebami
12.   Výroční zpráva, 2021–2022


                                        Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Inspektorát v Kraji Vysočina,
Zborovská 3, 586 01 Jihlava, případně prostřednictvím datové schránky (g7zais9),
nebo na e-podatelnu csi.j@csicr.cz s připojením elektronického podpisu, a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Ludmila Dobalová, školní inspektorka
 vedoucí inspekčního týmu

 Mgr. Marie Jadrná, DiS., školní inspektorka

 Bc. Dana Kuličková, kontrolní pracovnice

 Mgr. Miroslav Pospíšil, školní inspektor

 Mgr. Andrea Zadinová, školní inspektorka

Datem vyhotovení inspekční zprávy se rozumí datum posledního podpisu člena inspekčního
týmu.




                                            5/5
