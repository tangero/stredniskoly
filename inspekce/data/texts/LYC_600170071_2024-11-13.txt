                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIA-3660/24-A
                                      Sp. zn. ČŠIA-S-597/24 A


Název                               Střední odborná škola logistiky a podnikání
Sídlo                               Učňovská 1, 198 00 Praha 9
E-mail                              sosls@sosls.cz
IČO                                 00 639 516
Identifikátor                       600 170 071
Právní forma                        příspěvková organizace
Zastupující                         Ing. Jana Dušejovská
Zřizovatel                          Hlavní město Praha
Místo inspekční činnosti            Učňovská 1, 198 00 Praha
Inspekční činnost na místě          13. 11. 2024 − 18. 11. 2024

Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou podle
§ 174 odst. 2 písm. b) a c) zákona č. 561/2004 Sb., o předškolním, základním, středním,
vyšším odborném a jiném vzdělávání (školský zákon), ve znění pozdějších předpisů.


                                         Charakteristika
Právnická osoba Střední odborná škola logistiky a podnikání (dále jen „škola“) poskytuje
v denní formě vzdělávání zakončené maturitní zkouškou v oborech Provoz a ekonomika
dopravy, Logistické a finanční služby se zaměřením na logistické služby nebo finanč ní
služby, a od školního roku 2024/2025 v oboru Ekonomika a podnikání se zaměřením
na podnikání.
Ke dni inspekční činnosti se ve škole vzdělávalo 337 žáků ve 13 třídách. V roce 2023 byl
navýšen nejvyšší povolený počet žáků ve škole (480), který byl k termínu inspekční činnosti
využit ze 70 %. Od posledního inspekčního hodnocení v roce 2019 došlo k nárůstu počtu
žáků o 31 %. Zároveň se zvýšil počet žáků s odlišným mateřským jazykem (dále „OMJ“)
na 7 % a počet žáků se speciálními vzdělávacími potřebami (dále „SVP“) na 10 %
z celkového počtu žáků.
Škola sídlí v samostatných pronajatých prostorách v areálu Střední odborné školy Jarov,
kde je realizována výuka všeobecně vzdělávacích a odborných předmětů.


                         Hodnocení podmínek vzdělávání
Od posledního inspekčního hodnocení v roce 2019 škola implementovala řadu změn, které
výrazně zefektivnily řízení, podporu žáků a jejich výsledky při ukončování studia. Klíčové
změny zahrnují úpravu školních vzdělávacích programů (dále „ŠVP“) s rozšířením nabídky
volitelných předmětů a zavedení systémových opatření zaměřených na zlepšení výsledků
žáků v profilové části maturitní zkoušky.
Ředitelka školy (dále „ředitelka“) zastává svoji funkci od roku 2017. V oblasti zajištění
personálních, materiálních a finančních podmínek vytvořila vhodné předpoklady
pro fungování školy i pro její další perspektivní rozvoj. Všechny zaznamenané změny
ve vývoji školy od posledního inspekčního hodnocení v roce 2019 dokládají naplňová ní
stanovených koncepčních záměrů. Škole se daří postupně naplňovat střednědobé strategické
cíle díky aktivnímu zapojení všech pedagogů. Například došlo ke zvýšení naplněnosti školy,
zlepšení vybavení informačními a digitálními technologiemi, což umožňuje využívá ní
nových výukových metod, a také k rozšíření funkcionality a sdílení elektronické ho
informačního systému. Přijatá opatření ke snížení absence žáků ve výuce se pozitivně
promítají v individuální úspěšnosti jednotlivců v průběhu vzdělávání.
Řízení školy je systematické, vychází z výsledků pravidelné evaluace všech oblastí činnosti
školy, z jasně stanovených pravidel a vymezené odpovědnosti zaměstnanců za svěřené
úkoly. Účinnost řízení pedagogických procesů ředitelka podporuje přenesením části
vymezených pravomocí na dva zástupce a další pedagogické pracovníky. Stanovená
koncepce rozvoje školy zohledňuje vizi zřizovatele, propojuje teoretické a praktické
vyučování, reflektuje moderní výukové trendy i požadavky zaměstnavatelské sféry.
Realizovaný koncept odborného vzdělávání vhodně rozvíjí studijní předpoklady žáků,
umožňuje jejich užší profilaci již od prvního ročníku a podporuje zapojení žáků
do vzdělávacích aktivit.
Kvalitní naplňování profilu absolventa je podporováno nově navázanými partnerskými
vztahy se sociálními partnery, zejména sítí kvalitních odborných partnerů, mezi které patří
poštovní a logistické společnosti, dopravní firmy a finanční instituce. Tato partnerství jsou
přínosná zejména pro zajištění odborných praxí žáků, jejich následné profesní uplatnění,
inovaci obsahu učiva a profesní růst pedagogů. Spolupráce s rodiči je realizo vá na
prostřednictvím pravidelných konzultací, třídních schůzek a elektronických komunikač níc h
systémů, což zajišťuje jejich aktivní zapojení do vzdělávacího procesu a podporu žáků. Žáci
jsou motivováni k aktivní účasti na školních i mimoškolních aktivitách, které rozvíjejí jejich
dovednosti a připravují je na profesní život. Zřizovatel školy poskytuje nezbytnou finanč ní
a administrativní podporu, čímž přispívá k celkovému rozvoji školy a kvalitě poskytovaného
vzdělávání.




                                             2/7
Od minulé inspekční činnosti došlo k obměně pedagogického sboru, zvýšila
se jeho kvalifikovanost. Vzdělávání zajišťuje 32 pedagogů, pouze jeden pedagogický
pracovník nesplňuje předpoklad odborné kvalifikace. Vedení školy efektivně řídí profesní
rozvoj zaměstnanců, kteří se účastní dalšího vzdělávání. Funkčním poradním orgánem
ředitelky je pedagogická rada, s kterou kromě organizačních záležitostí projednává všechny
zásadní pedagogické dokumenty a opatření týkající se vzdělávací činnosti školy.
Na mezipředmětové koordinaci a sjednocování kritérií hodnocení participují metodické
orgány.
Vedení školy pravidelně monitoruje kvalitu vzdělávání prostřednictvím hospitační činnosti,
a poskytuje učitelům zpětnou vazbu zaměřenou na odstranění metodických nedostatků
ve výuce. Zjištění jsou ale projednávána spíše formou individuální zpětné vazby učiteli
a zobecňující závěry k zefektivnění některých výukových postupů nejsou na úrovni školy
sdíleny, např. zacílení na respektování individuálních specifik výuky s ohledem na rozdílné
studijní předpoklady žáků a odlišné tempo jejich práce ve výuce, uplatňování formativního
hodnocení žáků, správné využívání didaktických závěrů.
Na začátku školního roku 2024/2025 byla dokončena kompletní rekonstrukce školní
budovy, jež výrazně zlepšila materiálně-technické podmínky pro vzdělávání. Škola
disponuje moderním vybavením, včetně didaktické techniky a pomůcek, jako jsou
nejnovější interaktivní tabule, dataprojektory, počítačové simulátory pro logistické procesy,
3D tiskárny a skenery, a specializované softwarové nástroje pro plánování a řízení logistik y.
K dispozici jsou odpočinkové zóny a relaxační prostory v budově, venkovní areál s učebnou.
K bezpečnosti napomáhá stálý dohled a bezpečnostní zařízení u vstupu do školní budovy.
Pro výuku tělesné výchovy škola využívá sportovní areál a zázemí Střední odborné školy
Jarov. Školní stravování pro žáky je smluvně zajištěno v sídle školy.


                          Hodnocení průběhu vzdělávání
Společným znakem sledovaného vzdělávání byla provázanost teoretické výuky
s praktickým vyučováním. K dosažení kvalitního vzdělávání, přípravě žáků na ukončení
studia a jejich dalšímu profesnímu směřování napomáhá promyšlená organizace výuky
v celém studiu, např. dělené hodiny a širší spektrum volitelných předmětů.
Převážná část hospitovaných hodin probíhala v pracovní atmosféře, učitelé vesměs
uplatňovali k žákům partnerský přístup. Míra motivace žáků ve vyučování a dodržování
nastavených pravidel souvisely mj. i s jejich projevovaným zájmem o vyučovaný předmět.
Promyšlená příprava a realizace hospitované výuky všeobecně vzdělávacích a teoreticky
odborných předmětů směřovala k přípravě žáků na maturitní zkoušku. Část hodin měla jasně
definovaný vzdělávací cíl, v některých případech vyvozovaný ve spolupráci se žáky,
odpovídající strukturu s obvykle efektivně využitým časovým prostorem. Učitelé většinou
probírali učivo v širších souvislostech, propojovali ho s praktickými příklady, oborovými
zajímavostmi a vlastními či žákovskými zkušenostmi. Zdařilé hodiny ve větší míře
podporovaly aktivizaci žáků průběžným střídáním činností a pestřejším využíváním metod
a forem (skupinová práce, samostatná prezentace). Kvalitu vzdělávání přibližně ve třetině
vyučovacích hodin snižovala menší metodická propracovanost a dílčí didaktické nedostatky.
Konkrétně se jednalo o méně časté využívání kooperativních forem práce, nedostatečnou
obsahovou diferenciaci vzhledem k individuálnímu spektru nadání a potřeb žáků, a také
o omezené zapojení žáků do evaluačních aktivit a vzájemného kriteriálního hodnocení. Tyto
faktory vedly k nižší efektivitě výuky a omezenému rozvoji klíčových kompetencí žáků.



                                             3/7
V hospitovaných hodinách matematiky byla výuka efektivně podpořena vhodnou volbou
didaktických a metodických prvků, bylo postupováno od jednoduššího učiva
ke složitějšímu, zvolený postup podporoval rozvoj logického myšlení a samostatného
uvažování žáků. Práce s chybou a průběžné poskytování zpětné vazby ze strany učitele
podporovalo proces žákovského učení. Efektivní využívání didaktické techniky
a výukových aplikací přispívá k názornosti a reflexi výuky vzhledem k probíranému učivu.
V rámci výuky cizích jazyků se pedagogové primárně soustředili na upevňování klíčovýc h
gramatických struktur a rozšiřování slovní zásoby. Přestože vzdělávání probíhalo v méně
početných skupinách, byl kladen menší důraz na rozvoj interaktivních řečových dovedností
žáků a na vytváření příležitostí pro jejich souvislejší ústní projev. Pozitivním aspektem je
důsledné používání cílového jazyka s průběžným ověřováním porozumění žáků a korekcí
jejich nesprávné výslovnosti.
V odborném vzdělávání učitelé cíleně propojovali učivo v širších souvislostech a vedli žáky
k pochopení vzájemných vztahů, k logickému uvažování, k cílené přípravě na profilovo u
maturitní zkoušku (dále „MZ“). Žáci prokazovali velmi dobrou úroveň vyjadřovac íc h
schopností, používali správnou odbornou terminologii, projevovali schopnost uplatnit
probírané jevy v příkladech z reálného života. Efektivně pracovali s odbornými
ekonomickými, logistickými a dopravními softwary, propojovali ekonomické a logické
myšlení. Při práci s výpočetní technikou dominovala samostatná práce žáků. Učitelé v těchto
hodinách využívali průběžnou hodnotící zpětnou vazbu využitelnou při dalším učení žáků,
portfolia jejich prací, efektivně pracovali s kritérii hodnocení i s vlastním hodnocením žáků.
Rozvoj kompetencí žáků je podporován různými celoškolními aktivitami, jako jsou
čtenářský klub, celoroční projekty, sportovní dny a dny pro zdraví. Důležitou roli hraje také
e-Twinning, který umožňuje online spolupráci mezi učiteli a žáky z různých škol v Evropě
i mimo ni.


                          Hodnocení výsledků vzdělávání
Od posledního inspekčního hodnocení došlo k rozšíření školního poradenského pracoviště
o pozici školní psycholožky, a tím i k posílení diagnostické a terapeutické práce, poradenské
pomoci pro rodiny žáků a krizové intervence. Podpůrná opatření jsou poskytována na
základě vlastní diagnostiky nebo v souladu s doporučeními odborných pracovišť. Efektivní
pomoc spočívá především ve včasném informování jednotlivých vyučujících o vzdělávac íc h
potřebách žáků a v aplikaci vhodných výukových a hodnoticích postupů. Při individuálníc h
obtížích žáků škola rovněž nabízí možnost individuálního doučování a konzultace.
K utváření příznivých sociálních vazeb napomáhá adaptační proces žáků prvních ročníků
i rozšiřující vzdělávací aktivity. Jejich snazší začlenění do výchovně vzdělávacího procesu
podporuje individuální přístup většiny pedagogů.
K zjišťování dosažené úrovně vědomostí a znalostí žáků škola používá standardní nástroje,
např. písemné, ústní zkoušení, hodnocení učebních a odborných praxí žáků, ročníkové
projekty, maturity nanečisto a rozřazovací testy z anglického jazyka. Individuální i celkové
výsledky vzdělávání jsou sledovány vyučujícími a vedením školy a projednávány
na jednáních pedagogické rady. Analýza dosažených výsledků vzdělávání umožňuje vedení
školy sledovat individuální pokrok žáka, srovnávat skupinové výstupy i přijímat konkrétní
opatření ke zkvalitnění výchovně vzdělávacího procesu, např. doučování, individuá lní
konzultace, častější průběžné vyhodnocování absence žáků, důslednější přístup třídníc h
učitelů při dokládání důvodů neúčasti žáků ve výuce, včasná informovanost a spolupráce
se zákonnými zástupci, cílená a důsledná příprava žáků na společnou i profilo vou část MZ.


                                             4/7
K objektivnímu porovnání vzdělávacích výsledků se škola příležitostně zapojuje
i do externího testování, např. ve výběrovém testování ve školním roce 2022/2023
se výsledky žáků 1. ročníku v přírodovědné gramotnosti a 2. ročníku ve čtenářské
gramotnosti pohybovaly v pásmu podprůměru až průměru. Výsledky externího testování
vedení školy a pedagogové reflektují a přijímají opatření směřující k jejich zlepšení, např.
častější práce s textem i v hodinách teoretických odborných a všeobecně vzdělávac íc h
předmětů.
Ve sledovaném období posledních dvou školních let přibližně desetina žáků prospěla
s vyznamenáním. Pozitivním zjištěním je, že od posledního inspekčního hodnocení došlo
nejenom k výraznému snížení podílu neprospívajících žáků (z 12 % ve školním roce
2018/2019 na 5 % ve školním roce 2023/2024), ale také postupně k nárůstu podílu žáků
s uzavřenou klasifikací do 30. 6. až na 88 % ve školním roce 2023/2024 a ke snížení
průměrného počtu neomluvených hodin, v průměru na čtyři hodiny na žáka za pololetí.
Z analýzy vybraného vzorku výsledků vzdělávání vyplývá, že podpora žáků SVP nebo OMJ
je většinou efektivní. Jejich vzdělávací výsledky jsou srovnatelné s průměrným prospěchem
třídy, ve které se vzdělávají.
Výsledky žáků při ukončování vzdělávání vesměs korespondují s jejich hodnocením
v průběhu studia. Výsledky žáků ve společné části MZ vykazují od posledního inspekčního
hodnocení zlepšující se tendenci. Škole se daří zvyšovat i podíl žáků konajících MZ.
Například ve školním roce 2023/2024 všichni přihlášení žáci k MZ zkoušku konali a uspěli,
oproti školnímu roku 2022/2023, kdy někteří jednotlivci zkoušku nekonali nebo neuspěli.
Úspěšnost žáků byla ve sledovaném období v dílčích zkouškách společné části maturitní
zkoušky (český a anglický jazyk) srovnatelná nebo vyšší, než je průměrná úspěšnost žáků
daného oboru v celorepublikovém srovnání. Zhruba pětina žáků nahradila jazykovou
profilovou zkoušku jazykovým certifikátem. Velmi dobré výsledky žáků v profilové části
maturitní zkoušky vypovídají o kvalitním naplňování profilu absolventa. Z analýzy výsledků
vzdělávání vyplývá, že ve školním roce 2023/2024 úspěšně dokončilo řádný cyklus
vzdělávání v průměru 64 % žáků. Vzdělávání předčasně ukončovali zejména ukrajinští žáci,
kteří během studia složili ukrajinskou maturitní zkoušku.
Školní preventivní strategie zohledňuje potřeby školy, skladbu třídních kolektivů
a umožňuje včasnou identifikaci případných problémů. Problematika rizikového chování
je vhodně zařazena do výuky i mimoškolních aktivit, škola pořádá besedy, semináře,
spolupracuje s externími organizacemi. Pedagogové průběžně sledují situaci v třídníc h
kolektivech, v případě výskytu vztahových problémů či rizikového chování následuje
intervence, včasná selektivní prevence. Nastavené preventivně podpůrné mechanis my,
pravidla a metodiky jsou převážně funkční, o čemž ve sledovaném období svědčí přiměřený
počet ukládaných kázeňských opatření.
Škola podporuje účast žáků v široké škále odborně zaměřených soutěžích oblast finanč níc h
a poštovních služeb a umožňuje tak rozvoj jejich praktických dovedností. Škola
systematicky podporuje kariérní poradenství prostřednictvím virtuální učebny „Kariérového
poradenství“. Tato platforma je pravidelně aktualizována a obsahuje aktuální nabídky
a informace z vysokých škol (dále jen „VŠ“). Větší část žáků nachází po absolvování studia
uplatnění v odborných firmách, menší část pokračuje v dalším studiu na VŠ.




                                            5/7
                                         Závěry
Vývoj školy
–   od posledního inspekčního hodnocení v roce 2019 se zvýšil počet žáků, tříd a pedagogů
–   zkvalitnily se materiální podmínky pro výuku kompletní rekonstrukcí budovy
    a obměnou materiálního a technického vybavení
–   škola navázala novou spolupráci s partnery v oblasti odborného vzdělávání
–   došlo k výraznému posunu ve výsledcích vzdělávání, zkvalitnění výuky, využívá ní
    nových výukových forem s pomocí digitálních technologií
–   proběhla aktualizace vzdělávací nabídky podle požadavků trhu práce
–   byla přijata opatření vedoucí k naplňování koncepce pro rozvoj školy a vzdělává ní,
    k naplňování stanovených vizí a strategií
Silné stránky
– efektivní systém spolupráce se sociálními partnery včetně realizace části praktického
  vyučování na pracovištích smluvních partnerů rozvíjí odborné kompetence žáků
  a podporuje jejich profesní uplatnitelnost (1.5)
– moderní materiální a technické zázemí výrazně podporuje efektivitu výuky (2.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– v části výuky malý přínos didaktických závěrů vyučovacích hodin, méně časté zapojování
  žáků do evaluačních aktivit a využívání vzájemného kriteriálního hodnocení, nižší míra
  diferenciace a individualizace výuky s ohledem na rozdílné studijní předpoklady žáků
  a odlišné tempo jejich práce (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– zohledňovat ve výuce rozdílné studijní předpoklady žáků a odlišné tempo jejich práce
– využívat v průběhu vzdělávání časovou a obsahovou diferenciaci úkolů k zajištění
  individuálních vzdělávacích potřeb žáků, ověřovat míru naplnění vzdělávacích cílů


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


                                            6/7
           Seznam dokladů, o které se inspekční zjištění opírají
 1.    Koncepce rozvoje Střední odborné školy logistiky a podnikání
 2.    Školní vzdělávací programy pro střední vzdělávání, platné k termínu inspekční
       činnosti
 3.    Školní řád, platný k termínu inspekční činnosti
 4.    Rozvrh vyučovacích hodin, školní rok 2024/2025 vedený k termínu inspekční
       činnosti
 5.    Záznamy z jednání pedagogické rady vedené ve školních letech 2023/2024
       a 2024/2025 k termínu inspekční činnosti
 6.    Třídní knihy vedené ve školních letech 2023/2024 a 2024/2025 k termínu inspekční
       činnosti
 7.    Školní matrika vedená k termínu inspekční činnosti
 8.    Výběr personální dokumentace pedagogických pracovníků vedené k termínu
       inspekční činnosti
 9.    Kniha evidence úrazů vedená k termínu inspekční činnosti
10.    Portfolio výchovného poradenství a prevence rizikového chování žáků, vedené
       ve školním roce 2024/2025 k termínu inspekční činnosti
11.    Výroční zpráva školy za školní rok 2023/2024


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Ing. Lukáš Kovač, školní inspektor, vedoucí inspekčního týmu
 Ing. Stanislava Grundová, školní inspektorka
 Mgr. Ivana Kučerová, školní inspektorka
 Ing. Marta Dykovská, kontrolní pracovnice


11. 12. 2024




                                          7/7
