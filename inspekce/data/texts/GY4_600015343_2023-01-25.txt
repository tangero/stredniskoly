                                   Česká školní inspekce
                                Inspektorát v Kraji Vysočina
_____________________________________________________________________________________________________ _______




                         IN S P E K Č N Í ZP R ÁVA
                                            Čj. ČŠIJ-94/23-J


Název                                Gymnázium Třebíč
Sídlo                                Masarykovo nám. 116/9, 674 01 Třebíč
E-mail                               gymnazium.trebic@gtr.cz
IČO                                  60 418 435
Identifikátor                        600 015 343
Právní forma                         příspěvková organizace
Zastupující                          RNDr. Alice Burešová
Zřizovatel                           Kraj Vysočina
Místo inspekční činnosti             Masarykovo nám. 116/9, Třebíč
Inspekční činnost na místě           25. − 27. 1. a 30. 1. 2023


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Předmětem inspekční činnosti bylo v souladu s § 174 odst. 2 zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů:
písm. a) získávání a analyzování informací o vzdělávání žáků, o činnosti školy zapsané
do školského rejstříku, sledování a hodnocení efektivnosti vzdělávací soustavy,
písm. b) zjišťování a hodnocení podmínek, průběhu a výsledků vzdělávání, a to podle
příslušných školních vzdělávacích programů,
písm. c) zjišťování a hodnocení naplnění školních vzdělávacích programů a jejich souladu
s právními předpisy a rámcovým vzdělávacím programem.
                                    Charakteristika
Gymnázium Třebíč (dále „škola“), příspěvková organizace vykonává činnost střední školy.
V době inspekční činnosti se vzdělávalo ve 4letém oboru 79-41/K41 Gymnázium 357 žáků
a v 8letém oboru 79-41/K81 Gymnázium 234 žáků. V porovnání s předchozími roky zůstává
počet žáků stabilní.


                         Hodnocení podmínek vzdělávání
Ředitelka školy stanovila koncepční záměry vycházející z dlouhodobé strategie školy. Tyto
záměry jsou pravidelně vyhodnocovány pomocí SWOT analýzy. Mezi úspěšné cíle patří
propagace gymnázia na veřejnosti, udržování vysokého standardu v oblasti výsledků
vzdělávání či výrazné zkvalitnění materiálního zázemí vzdělávání (např. badatelské centrum
pro přírodní vědy, multimediální jazyková učebna, tablety, notebooky). Všechny učebny
disponují audiovizuální technikou. Zatím se nezdařilo plně nastavit vzdělávání v oblasti
čtenářské gramotnosti a určení koordinátora.
Řízení se vyznačuje jasně nastavenými pravidly vedoucími k zajištění kvalitního vzdělává ní
i provozu školy. Ředitelka školy účelně delegovala kompetence, jež přispívají k efektivnějš í
kontrolní činnosti, komunikaci a dosahování cílů. Pedagogové se účinně vzděláva jí,
což přispívá ke zkvalitnění výuky a obohacení výchovně vzdělávacích strategií. Někteří
se účastnili zahraničních stáží. Funkční předávání informací je zajištěno mj. využívá ním
sdílené platformy a interního disku.
K autoevaluaci školy jsou rovněž pravidelně využívány dotazníky pro pedagogy i žáky,
které jsou vyhodnocovány a efektivita přijatých opatření je důsledně sledována. Pedagogům
je každoročně poskytována zpětná vazba ve formě osobních pohovorů.
Nově zřízená knihovna je žáky hojně využívána také jako studovna a místo k relaxaci. Tímto
škola vhodně podporuje rozvoj sociálních kompetencí žáků. Knihovna je rovněž účelně
využívána k výuce.


                          Hodnocení průběhu vzdělávání
Ve většině sledovaných hodin docházelo ke zdařilé aktivizaci žáků. Často byla zazname ná na
účelná práce ve dvojici či skupinová práce žáků. Funkčně zvolená frontální výuka vhodně
doplněná řízeným rozhovorem rozvíjela kritické myšlení žáků a prostor pro jejich
argumentaci. Žáci byli vedeni k diskusi a neobávali se vyjadřovat vlastní názory. V části
hospitovaných hodin nebyl verbálně formulován vzdělávací cíl, často však vyplynul
z průběhu výuky.
V nižší míře byla sledována diferenciace činností, jež by vedla k výraznějšímu rozvoji
znalostí a dovedností žáků dle jejich individuálních potřeb. Efektivně byla využívána práce
s digitálními technologiemi jak pedagogy, tak žáky. Funkčně byly zařazovány pomůcky
v podobě pracovních listů, atlasů atd. Rovněž byly velice zdařile zapojovány
mezipředmětové vztahy a propojení s reálnými situacemi či vlastními zkušenostmi žáků.
V menší míře byla zaznamenána funkční podpora čtenářské gramotnosti. Sledovaná výuka
byla organizačně promyšlená, měla spád a nebyla jednotvárná. Pedagogové poskytovali
průběžnou zpětnou vazbu žákům a v hodinách vládla klidná a příjemná atmosféra.
Pedagogové dávali žákům dostatek prostoru pro zpracování úkolů, po nichž následovalo
společné vyhodnocení. V závěrech hodin převážně nedocházelo ke zhodnocení pedagogem,



                                            2/5
jež by přineslo dostatečnou zpětnou vazbu žákům i pedagogovi. Sebehodnocení žáků
či jejich vzájemné hodnocení bylo zaznamenáno minimálně.


                          Hodnocení výsledků vzdělávání
Výsledky vzdělávání žáků jsou pravidelně vyhodnocovány, u přijatých opatření je sledována
jejich efektivita. Funkčnost přijímaných opatření se projevuje mj. v oblasti ukončování
vzdělávání, ve školním roce 2021/2022 škola dosáhla 100% úspěšnosti u maturitníc h
zkoušek. Rovněž v externím testování se škola vyznačuje nadprůměrnými výsledky.
V rámci strategie předcházení školnímu neúspěchu je stanoven systém účinného doučování,
v němž jsou zapojeni také žáci školy, kteří se doučují navzájem. Interní systém testování
je zaměřen zejména na výuku cizích jazyků.
Školní poradenské pracoviště tvoří psycholožka, výchovný poradce, metodička rizikové ho
chování, koordinátorka nadaných žáků a kariérová poradkyně. Úzká spolupráce s vedením
školy, vedoucími předmětových komisí a třídními učiteli přispívá k minimalizaci rizikovýc h
jevů. Školní poradenské pracoviště rovněž metodicky vede organizaci třídnických hodin
zaměřených na práci se vztahy uvnitř třídy. Efektivní spolupráce je dále nastavena s třídními
učiteli v oblasti adaptačních kurzů.
Promyšlená spolupráce v rámci projektů s fakultami vysokých škol a mezinárod ní
spolupráce se středními školami ve finském Tampere a v Rive-de-Gier ve Francii rozvíjí
individuální potřeby žáků a kompetence k učení. Nově je navázaná spolupráce se střední
školou v německé Bochumi. Nadání žáků je rovněž podporováno např. seminář i
připravujícími žáky na First Certificate in English, účastí v projektu Evropský den jazyků
či v soutěžích Best in English a Juvenes Translatores. Pravidelně se konají projektové dny
zaměřené na environmentální a mediální výchovu, dále na finanční gramotnost v maturitníc h
ročnících. Žáci se účastní olympiád a sportovních soutěží, ve kterých úspěšně reprezentují
školu na regionální i republikové úrovni.
Občanské a sociální kompetence žáků jsou posilovány účastí v několika projektech,
např. se jedná o charitativní jarmark, Běh pro paměť národa, Příběhy našich sousedů
či zapojení do akce Čistá Vysočina. Škola rovněž spolupracuje s veřejností ve formě Klubu
zvídavých dětí, pořádáním přednášek a zapojováním se do kulturního života v Třebíči.
Žákovský parlament se aktivně podílí na realizaci jím navrhovaných inovací v chodu školy.
Je podporován vedením a účelně zastupuje školu v městském žákovském parlamentu.
Zájemci ze strany žáků mohou participovat také na tvorbě školního časopisu Zvonek.
Efektivně je rovněž nastavena spolupráce s Gymnazijní maticí při Gymnáziu Třebíč, z. s.,
jež napomáhá mj. podpoře žáků ze socioekonomicky znevýhodněného prostředí.


                                         Závěry
Vývoj školy
- Zkvalitnění materiálních podmínek školy přispívající k vyšší názornosti vzdělávání
Silné stránky
- Efektivně nastavená spolupráce se strategickými partnery vedoucí k rozvoji kompetencí
  žáků
- Pestrá nabídka pravidelných a jednorázových aktivit reagující na potřeby žáků




                                            3/5
Slabé stránky a/nebo příležitosti ke zlepšení
- Závěry hodin nepřinášející dostatečnou zpětnou vazbu pedagogům a žákům
- Nedostatečná diferenciace pro rozvoj individuality žáků
- Absence sebehodnocení a vzájemného hodnocení žáků
Doporučení pro zlepšení činnosti školy
- Zaměřit se na závěry hodin, které by poskytovaly kvalitní zpětnou vazbu pedagogům
  a žákům.
- Nastavení diferenciace činností vedoucí k vyšší kvalitě vzdělávání
- Vytvářet příležitosti pro sebehodnocení a vzájemné hodnocení žáků


                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů přijmout adekvátní opatření k prevenci nedostatků zjištěných
při inspekční činnosti a ve stejné lhůtě písemně informovat Českou školní inspekci,
jaká byla přijata opatření.
Zprávu zašlete na adresu Česká školní inspekce, Inspektorát v Kraji Vysočina,
Zborovská 3, 586 01 Jihlava, případně prostřednictvím datové schránky (g7zais9),
nebo na e-podatelnu csi.j@csicr.cz s připojením elektronického podpisu.


            Seznam dokladů, o které se inspekční zjištění opírají
 1.   Školní vzdělávací program (nižší gymnázium), ze dne 1. 9. 2015
 2.   Školní vzdělávací program (vyšší gymnázium), ze dne 1. 9. 2015
 3.   Školní řád, s účinností od 12. 9. 2022
 4.   Dlouhodobá koncepce rozvoje školy 2018−2021, ze dne 4. 11. 2018
 5.   Dokumentace školního poradenského pracoviště, školní rok 2022/2023
 6.   Dokumentace k přijímacím a maturitním zkouškám 2021/22
 7.   Školní matrika v elektronické podobě
 8.   Zápisy z jednání pedagogické rady 2022/2023
 9.   Přehled proběhlého dalšího vzdělávání pedagogických pracovníků, školní rok
      2021/2022
10.   Personální dokumentace pedagogických pracovníků
11.   Záznamy z hospitací, školní rok 2022 /2023
12.   Zápisy žákovského parlamentu 2022/2023
13.   Zápisy z předmětových komisí, školní rok 2021/2023
14.   Třídní výkazy A, B, C, školní roky 2018/2019 až 2022/2023
15.   Výsledky testování školy (výběrové zjištění výsledků žáků ve školním roce
      2021/2022)




                                           4/5
                                         Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Inspektorát v Kraji
Vysočina, Zborovská 3, 586 01 Jihlava, případně prostřednictvím datové schránky
(g7zais9), nebo na e-podatelnu csi.j@csicr.cz s připojením elektronického podpis u,
a to k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Andrea Zadinová, školní inspektorka
 vedoucí inspekčního týmu

 Mgr. Marie Jadrná, školní inspektorka

 PhDr. Mgr. Milan Matějů, školní inspektor

 Mgr. Petra Koubková, školní inspektorka




Datem vyhotovení inspekční zprávy se rozumí datum posledního podpisu člena inspekčního
týmu.




                                             5/5
