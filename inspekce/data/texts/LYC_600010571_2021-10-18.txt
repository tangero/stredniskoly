                                     Česká školní inspekce
                                     Liberecký inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIL-729/21-L


Název                               Obchodní akademie a Jazyková škola s právem státní
                                    jazykové zkoušky, Liberec, Šamánkova 500/8,
                                    příspěvková organizace
Sídlo                               Šamánkova 500/8, 460 01 Liberec
E-mail                              info@oalib.cz
IČ                                  46 747 966
Identifikátor                       600 010 571
Právní forma                        příspěvková organizace
Zastupující                         Mgr. Jaroslav Počer
Zřizovatel                          Liberecký kraj
Místo inspekční činnosti            Šamánkova 500/8, Liberec
Termín inspekční činnosti           18.−21. 10. 2021


Inspekční činnost byla zahájena předložením pověření k inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání poskytovaného střední
školou podle příslušných školních vzdělávacích programů podle § 174 odst. 2, písm. b)
zákona č. 561/2004 Sb., o předškolním, základním, středním, vyšším odborném a jiném
vzdělávání (školský zákon), ve znění pozdějších předpisů.
Zjišťování a hodnocení naplňování školních vzdělávacích programů a jejich souladu
s právními předpisy a rámcovými vzdělávacími programy podle § 174 odst. 2, písm. c)
školského zákona.




2021/2022
                                    Charakteristika
Právnická osoba Obchodní akademie a Jazyková škola s právem státní jazykové zkoušky,
Liberec, Šamánkova 500/8, příspěvková organizace (dále „škola“ nebo „obchodní
akademie“) vykonává činnost střední školy a jazykové školy s právem státní jazykové
zkoušky. Ve střední škole nabízí čtyřleté studium v oborech vzdělání 63-41-M/02 Obchodní
akademie, 68-43-M/01 Veřejnosprávní činnost a 78-42-M/02 Ekonomické lyceum v denní
formě vzdělávání.
K termínu inspekční činnosti se ve střední škole vzdělávalo 466 žáků (321 dívek a 145
chlapců) v 16 třídách. Nejvyšší povolený počet žáků byl naplněn z 89 %. Škola evidovala
devět žáků se speciálními vzdělávacími potřebami individuálně integrovaných do běžných
tříd, z nichž jeden je vzděláván podle individuálního vzdělávacího plánu, a 22 žáků – cizinc ů,
většinou bez jazykové bariéry.
Škola je pokračovatelkou téměř stošedesátileté tradice ekonomického středního školství
v Liberci a dlouhodobě si udržuje vysokou kvalitu vzdělávání. Většina jejích absolventů
pokračuje v dalším studiu nebo nachází dobré pracovní uplatnění. Sídlí v relativně klidné
části širšího centra města s dobrou dopravní dostupností.


                          Hodnocení podmínek vzdělávání
Dlouholeté manažerské zkušenosti ředitele školy se odrážejí v promyšlené koncepci rozvoje
školy, která je průběžně vyhodnocována a aktualizována. Zásadní oblasti koncepčního
plánování zaměřené především na modernizaci podmínek ke vzdělávání, podporu
odborného růstu pedagogů a zkvalitňování výchovně vzdělávacího procesu postupně vedou
ke zlepšování podmínek pro vzdělávání žáků. Funkční systém řízení, který vychází
z účelného delegování kompetencí, transparentních pravidel a jasně vymezených úkolů,
umožňuje optimální fungování školy. Významným nástrojem systému řízení je otevřená
komunikace členů vedení se všemi účastníky pedagogického procesu. Ke zvýšení kvality
výchovně vzdělávacího procesu přispívá činnost předmětových komisí, které vyhodnocují
kvalitu průběhu vzdělávání, naplňování učebních osnov, podílejí se na sjednocování
hodnocení, sdílejí poznatky ze vzdělávacích akcí, organizačně zajišťují mimoškolní akce aj.
K naplňování koncepčních záměrů a zkvalitnění své činnosti škola efektivně využívá cíleně
zaměřenou aktivní spolupráci se sociálními a profesními partnery. Výsledky partnerství se
promítají do promyšlené nabídky volitelných odborných předmětů, do témat přednášek,
exkurzí a pozitivně ovlivňují praktickou výuku žáků v tuzemsku i v zahraničí. Organizace
odborné praxe na pracovištích v České republice je založena na iniciativě žáků, stabilníc h
partnerských vztazích s firmami a institucemi v regionu a dobře fungujících zpětnovazeb níc h
mechanismech školy. Obchodní akademie jako partnerská škola nadace Junior Achieve me nt
Czech využívá nabízené programy a aktivity, které pomáhají rozvíjet všechny složky
vzdělávacích cílů a individuální potenciál žáků. Zahraniční mobilita (projekty Erasmus)
probíhá na bázi stáží, odborných praxí a jazykových kurzů žáků a pedagogů. Škola je
dlouhodobě zapojena do systému evropských kreditů pro odborné vzdělávání (ECVET).
V rámci kooperace s Domem zahraniční spolupráce v Praze aktuálně obdržela již druhý
Certifikát mobility, a to na období 2021 - 2027.
Součástí podpory osobnostního rozvoje žáků je oblast školních poradenských služeb, které
zajišťuje výchovná poradkyně. Ta současně vykonává i funkci školní metodičky prevence.
Její činnost je založena zejména na spolupráci s dalšími pedagogy školy a spočívá v zajištění
rovného přístupu všech žáků ke vzdělávání, pomoci při řešení jejich výukových i osobních
problémů, prevenci rizikových jevů a školní neúspěšnosti, kariérového poradenství a péči


2021/2022                                     2
o žáky se speciálními vzdělávacími potřebami. V rámci primární prevence rizikové ho
chování žáků a pro sledování sociálně patologických jevů má škola vytvořeny vhodné
nástroje. Výchozím materiálem k realizaci preventivních aktivit je školní preventivní
program, který je předpokladem pro utváření osobnostního a sociálního rozvoje žáků,
podporuje zdravý životní styl a klade důraz na bezpečné školní prostředí, kde se žáci budou
cítit spokojeně. Problematika rizikového chování je v průběhu školního roku začleňová na
do třídnických hodin a průřezových témat vybraných vyučovacích předmětů. Účinným
nástrojem k eliminaci výskytu rizikových jevů je rovněž včasná intervence při prvotních
projevech problémového chování formou pohovorů s žákem a jeho zákonným zástupcem.
Promyšlená práce vedení školy se odráží v příznivých personálních podmínkách. Pozitivním
trendem je přijímání začínajících učitelů (často absolventů školy), kteří se zapojují do
pedagogického procesu s nadšením a ochotou kreativně se podílet na aktivitách školy za
metodické podpory zkušenějších pedagogů a vedoucích metodických orgánů. Výhodou je
rovněž získání odborníků z praxe, kteří dokáží žákům teoretické poznatky předat na základě
praktických zkušeností. Vedení školy se podařilo snížit věkový průměr pedagogů, zvýšila se
genderová vyváženost. V současnosti většina pedagogů splňuje odbornou kvalifikaci. Plány
dalšího vzdělávání jsou tvořeny ve spolupráci s pedagogy a stanovují tak nejen priority pro
potřeby školy, ale zahrnují i individuální zájmy jednotlivců v rámci jejich osobnostního
rozvoje. Důraz je kladen na studium ke splnění kvalifikačních předpokladů a k výkonu
specializovaných činností a dále např. na inovativní metody ve výuce a inkluzi.
Ekonomická stabilita školy a zdravé hospodaření umožňují zajištění výchovně vzdělávac ího
procesu i provozu školy a trvalé zkvalitňování materiálních podmínek. Mezi důležité
finanční zdroje patří finanční prostředky získané z EU prostřednictvím zapojení školy do
projektů (např. ERASMUS +, Šablony pro SŠ II, Excelence středních škol). V posledním
desetiletí prošla budova obchodní akademie postupnou modernizací. Prostředí tříd, chodeb
i ostatních prostor působí svěže, esteticky a podnětně. Velmi dobré prostorové a materiá lní
podmínky má škola pro výuku tělesné výchovy, využívá vlastní moderní sportovní halu se
dvěma tělocvičnami a posilovnou.
Podmínky k zajištění bezpečnosti jsou stanoveny ve školním řádu a další dokumentaci školy,
kterou by bylo vhodné aktualizovat. Škola analyzuje rizika v oblasti bezpečnosti a ochrany
zdraví, ke kterým následně přijímá opatření k jejich eliminaci. Případné úrazy žáků jsou
evidovány a záznamy o úrazech zpracovávány, míra úrazovosti je pod celorepubliko vým
indexem. Vstupní prostory pro žáky škola zajistila elektronickým systémem.


                          Hodnocení průběhu vzdělávání
Průběh vzdělávání v hospitovaných hodinách byl pozitivně ovlivněn velmi dobrými
personálními podmínkami a průběžně inovovanou materiální podporou. Společným rysem
byla pozitivní pracovní atmosféra založená na vzájemné důvěře a respektu. Časové dotace
i obsah prezentovaného učiva odpovídaly realizovaným školním vzdělávacím programům.
Učivo bylo interpretováno věcně správně. Vyučující přistupovali k žákům profesioná lně,
komunikovali s nimi vstřícně, jejich pokyny byly přiměřené a srozumitelné. Hodiny byly
většinou vhodně strukturované, v závěru však zpravidla scházel větší prostor pro společné
shrnutí a zhodnocení naplnění cíle a učebního pokroku žáků. K posílení názornosti výuky
učitelé využívali vhodné učební pomůcky, s didaktickou technikou pracovali účelně. Žáci
získávali od vyučujících zpětnou vazbu o svých vzdělávacíc h výsledcích převážně verbálně,
zřídka prostřednictvím klasifikace. Na kladené dotazy reagovali adekvátně a většinou
prokazovali odpovídající úroveň znalostí a dovedností vzhledem k požadovaným výstupům.



2021/2022                                    3
V období distanční výuky věnovali vyučující velké úsilí tomu, aby všichni žáci měli možnost
zvládnout odpovídající úroveň všeobecného i odborného vzdělání. Vedoucí předmětových
komisí dobře organizovali vzájemnou spolupráci. Pedagogové si vyměňovali zkušenosti,
hledali účinné metody a formy práce a účelně využívali možností didaktické techniky
i aplikací. Žáci měli k dispozici široké spektrum podkladů ke studiu (včetně úloh
a testovacích souborů), on line společnou výuku, úlohy pro samostatnou práci,
diferencované úkoly a promyšlenou zpětnou vazbu včetně individuálních konzultací.
Vysoká odborná erudice pedagogů a promyšlený interaktivní přístup založený na
problémových úlohách měly pozitivní dopad na kvalitu hospitované výuky českého jazyka
a literatury. Žáci se učili orientovat v literárně historických souvislostech, vyjadřovat svůj
názor a vhodně argumentovat. Týmovou spolupráci podporovala velmi dobře organizo va ná
skupinová práce žáků, která vyústila v řízenou diskusi. Entuziasmus pedagogů a příkladné
využití aktivizujících prvků při práci s literárním textem (vyprávění příběhu, charakteristika
a konfrontace postav, analýza jazykových prostředků atd.) i při procvičování pravopisu
vedlo ke spontánnímu zapojení všech žáků, kultivaci jejich verbálního projevu, podpoře
čtenářství a přirozeného zájmu o český jazyk a literaturu.
Také sledované hodiny cizích jazyků byly většinou charakteristické využitím pestré škály
forem a metod práce. Nechyběly interaktivní přístup k žákům, práce s textem, poslech,
párová i skupinová forma výuky. Žáci byli vedeni k rozvoji konverzačních dovedností
a k osvojení pravidel učení se cizímu jazyku s důrazem na plynulou a foneticky správnou
komunikaci a rozvoj lexikální stránky jazyka. Byla zřejmá výrazná podpora samostatného
verbálního projevu žáků. Česká školní inspekce pozitivně hodnotí vysokou úroveň
jazykových dovedností žáků.
Ve sledovaných hodinách matematiky byl největší prostor věnován procvičování získanýc h
poznatků na konkrétních příkladech. Byla dodržována metodicky správná posloupnost
zadávaných úloh od jednodušších ke složitějším. Vyučující podporovali samostatnost žáků
při řešení úloh a ověřovali, zda žáci rozumí probíranému učivu. Z použitých metod
převažovala frontální výuka s prvky interaktivní výuky a využitím výsledků samostatné
práce žáků.
V hospitovaných hodinách předmětů přírodovědného vzdělávání byl frontální způsob výuk y
velmi interaktivní, se spontánním zapojením žáků. Výklad byl ve všech případech dobře
připravený, názorný a logicky strukturovaný. V hodinách byly využívány dataprojektor y
i pracovní listy, nechybělo procvičování osvojení učiva formou hry. Škola nemá
specializované učebny pro výuku přírodovědných předmětů a disponuje pouze omezeným
množstvím vlastního vybavení pro fyzikální a chemické demonstrace a pokusy, pro tyto
účely využívá nedaleké IQ Landie, která nabízí atraktivní formy této výuky.
Oblasti vzdělávání pro zdraví je ve škole věnována významná pozornost. Hospitovaná výuka
tělesné výchovy probíhala v prostorné a moderně vybavené školní hale. Žáci si upevňova li
fyzickou zdatnost, tříbili postřeh, velmi dobře spolupracovali ve dvojicích a v týmech. Byla
podporována zdravá soutěživost i vzájemný respekt a korektní jednání mezi žáky
(basketbal). Dle rozhovoru s vyučujícími tělesné výchovy se žáci v období distanční výuky
aktivně zapojovali do individuálních fyzických činností a často pobývali v přírodě (soutěž
v natáčení videí se sportovní a pohybovou tematikou).
Vzdělávání v ekonomických předmětech dlouhodobě zajišťují kvalifikovaní a odborně
zdatní pedagogové s opravdovým zájmem o vyučovaný obor. V poslední době se škole
podařilo získat pro výuku rovněž učitele z akademické sféry a odborníky z praxe, kteří se
podnikání věnují řadu let. Jejich nadhled, důraz na kritické myšlení, resp. bohaté praktické
zkušenosti se pozitivně projevily v navštívených hodinách: žáci byli cíleně motivovaní, živě


2021/2022                                     4
reagovali a získávali   řadu vhodně propojených poznatků, praktických         doporučení
a pracovních návyků.
Obsah výuky profilových předmětů reaguje na vývoj ekonomického prostředí a navazuje na
dosavadní znalosti a zkušenosti žáků; přihlíží k jejich specifickým potřebám. K naplnění
deklarovaných cílů vyučovacích jednotek výrazně přispívá příjemná pracovní atmosféra
a oboustranně otevřená komunikace mezi pedagogy a žáky. V aktuálním školním roce
pomáhá žákům v profilových předmětech nabídka doučování i diferencovaná zadání domácí
přípravy s následným formativním hodnocením. V celém období distanční výuky žáci
využívali a aktuálně používají inovované studijní podklady (vlastní skripta školy, sbírky
úloh, právní předpisy, namnožené reálné dokumenty) a komerční systém pro vedení
účetnictví na počítači, který je přístupný i pro domácí přípravu. Výuka v navštíve nýc h
hodinách byla připravená, pro žáky srozumitelná a dobře organizačně zvládnutá.
Převažovaly hromadné činnosti žáků často střídané se samostatnou prací, výjimečně s
kooperací ve dvojicích. Individuální práce žáků s vnitřní diferenciací úkolů byla obsahem
metodicky výborně připravené hodiny vedení účetnictví na počítači. Ve výkladovýc h
pasážích učitelé vhodně používali datovou projekci, nákresy a schémata. Při procvičování
sledovali pokrok žáků, dbali na funkční zpětnou vazbu včetně využití problémově
formulovaných dotazů a velmi dobré práce s chybou. Součástí individuálního ústního
zkoušení bylo vlastní hodnocení žákyně a citlivě podané formativní hodnocení ze strany
vyučující. V závěru vyučovacích jednotek většinou nescházelo obsahové shrnutí tématu, na
kterém se ale nepodíleli žáci.
Volitelný seminář základů ekonomie vede žáky k ekonomickému myšlení na teoretické bázi.
Kombinuje ekonomickou teorii a praktické matematické výpočty, což bylo pro některé žáky
obtížnější. K jejich aktivnímu zapojení u zkušené vyučující napomáhala zdařilá vstupní
motivace, průběžné opakování formou dialogu a shrnutí učiva po kratších úsecích. Na
propojování teoretické výuky s reálnou ekonomickou praxí na bázi činnosti žáků a jejich
účelné kooperaci je založena výuka ve volitelných předmětech „Aplikovaná ekonomie“
a „Fiktivní firma“. Žáci prohlubují a rozšiřují svoje odborné znalosti a získávají reálnou
představu o práci managementu a fungování tržního hospodářství.
Praktická výuka přispívá k prohlubování a rozšiřování odborných, jazykových, sociálníc h
a občanských kompetencí žáků, podporuje jejich odpovědnost, rozvoj kritického myšle ní
a v neposlední řadě na ně působí motivačně. Sdílení zkušeností rovněž vytváří prostor pro
posilování pocitů sounáležitosti s občany regionu i jiných zemí a přijetí odpovědnosti
za vlastní celoživotní učení. V období distanční výuky v posledních dvou školních letech
nemohla být odborná praxe žáků realizovaná v rozsahu podle učebních dokumentů,
probíhaly však individuální konzultace a podařilo se uskutečnit některé výjezdy do
zahraničí, které pokračují v tomto školním roce.


                         Hodnocení výsledků vzdělávání
Škola sleduje úspěšnost žáků, jejich výsledky za jednotlivá klasifikační období pravidelně
vyhodnocuje na jednáních pedagogické rady a předmětových komisí. Se získanými daty dále
pracuje, přijímá konkrétní návrhy ke zlepšení výsledků ve vzdělávání a zpětně provádí
hodnocení účinnosti přijatých opatření. Průběžné hodnocení výsledků vzdělávání je
předmětem jednání vedení školy, pracovních porad, pedagogické rady a oborově
zaměřených metodických orgánů. Škola poskytuje žákům průběžnou zpětnou vazbu
a vhodně je motivuje k dosahování jejich osobních možností. Těm, kteří aktuálně nedosahují
v některé oblasti očekávaných výsledků, poskytuje účinnou podporu a pomoc.



2021/2022                                   5
Vyučující využívají standardní evaluační nástroje založené na pozorování žáka
a uplatňování různých forem ústního a písemného zkoušení. Případné kázeňské problémy či
školní neúspěch jsou neprodleně projednávány se žáky, popř. s jejich zákonnými zástupci.
Díky vhodně nastaveným pravidlům pro hodnocení žáků a jejich důslednému uplatňová ní
se škole daří úspěšně předcházet vysoké či neomluvené absenci. Bezproblémově se jeví
celkové chování žáků ve škole (až na menší kázeňské přestupky), kde za celý školní rok
2020/2021 byla udělena jedna ředitelská důtka a snížená známka z chování. K výchovným
opatřením je přistupováno na základě nastavených pravidel pro hodnocení chování,
převažují pochvaly.
I přes omezení způsobená koronavirovou krizí dosáhli žáci v uplynulých dvou školních
letech velmi dobrých výsledků v odborných soutěžích. V roce 2021 obsadili v celostátním
kole Mezinárodního veletrhu fiktivních firem 5. místo v kategorii Nejlepší firma veletrhu
a 1. místo za nejlepší obchodní leták. Kromě odborných soutěží a aktivit škola v průběhu
celého vzdělávání pracuje i s dalšími studijně či sportovně talentovanými žáky, kteří
v posledních dvou školních letech dosáhli velmi dobrých výsledků v olympiádách na okresní
(dějepisná olympiáda 2. místo) i krajské úrovni (ekonomická olympiáda 8. místo, olympiáda
v českém jazyce 7. místo, matematická olympiáda 4. místo, soutěž v anglickém jazyce 2.
a 3. místo).
Přijímací řízení do prvního ročníku probíhalo v minulých školních letech na základě
jednotné přijímací zkoušky (matematika, český jazyk) se zohledněním výsledků ze základní
školy. O studium ve škole je trvale vysoký zájem, do přijímacího řízení v minulém školním
roce bylo přihlášeno 390 uchazečů a přijato 120. Výsledky v celkovém hodnocení žáků za
školní rok 2020/2021 (průměrný prospěch 1,54) byly nejlepší za poslední roky a počet
vyznamenaných žáků se zvýšil na 222, což činí 47 % žáků školy. Počet neprospívajíc íc h
žáků v průběhu studia se v posledních třech školních letech drží pod hranicí 3 %.
Externí testování škola neprovádí, prioritním ukazatelem je úspěšnost žáků u maturitní
zkoušky. Ve školním roce 2020/2021 ze 111 žáků v jarním maturitním termínu uspělo 100,
po opravných zkouškách v podzimním zkušebním období zůstali dva neúspěšní žáci, tedy
necelá 2 % všech žáků. V porovnání se školami stejného typu bylo zjištěno, že úspěšnost
žáků u maturitní zkoušky je zejména v oboru Ekonomické lyceum dlouhodobě vyšší, než je
republikový průměr, v oborech Obchodní akademie a Veřejnosprávní činnost byla za
posledních 7 let úspěšnost pod republikovým průměrem výjimečně, a to z českého jazyka
a literatury v roce 2017 a matematiky v roce 2018. Žákům Ekonomického lycea škola nabízí
možnost nahradit u profilové maturity zkoušku z cizího jazyka doložením osvědčení
o složení certifikované jazykové zkoušky na minimální úrovni B1.
V posledních třech školních rocích pokračuje kolem 80 % absolventů školy ve studiu na
vysokých školách, další 2 % na vyšších odborných školách, alespoň jeden žák na zahranič ní
vysoké škole a v letošním školním roce 2 % na jazykové škole. Za posledních deset let došlo
ke snížení počtu absolventů bez zaměstnání, škola eviduje po dvou v posledních třech letech.


                                         Závěry
Vývoj školy
Škola je dlouhodobě zapojena do systému evropských kreditů pro odborné vzdělává ní
(ECVET). V rámci spolupráce s Domem zahraničních služeb v Praze aktuálně obdržela j iž
druhý Certifikát mobility, a to na období 2021 - 2027.




2021/2022                                    6
Silné stránky
Nabídka volitelných předmětů a rozsáhlé aktivity nad rámec výuky přispívají k úspěšnému
naplnění profilu absolventa a podpoře osobnostního rozvoje žáků.
Široká síť sociálních partnerů podporuje osobnostní a sociální rozvoj žáků a přispívá
ke zvýšení kvality a atraktivity vzdělávání.
Sledovaná výuka probíhala v přívětivé a podnětné atmosféře, učitelé a žáci se vzájemně
respektovali.
Pestrost vzdělávacích metod, forem a strategií především v oblasti jazykového vzdělává ní
zvyšuje motivaci žáků k učení a podporuje interakci mezi učitelem a žákem.
Výuka profilových ekonomických předmětů naplňuje cíle odborného vzdělávání. Obsah
navazuje na požadavky praxe a vhodně připravuje absolventy na jejich budoucí uplatnění na
trhu práce. Vysoký podíl absolventů pokračuje ve vysokoškolském studiu.
Slabé stránky a/nebo příležitosti ke zlepšení
Závěry hodin byly spíše formální, zpravidla chybělo upevnění a shrnutí učiva za aktivní
účasti žáků a snaha získat informace o skutečné efektivitě vzdělávacího procesu.
Doporučení pro zlepšení činnosti školy
Ve struktuře vyučovacích hodin účelně pracovat s cílem, v závěru hodin ověřovat míru jeho
naplnění za aktivní účasti žáků.
Aktualizovat dokumentaci k zajištění bezpečnosti a ochrany zdraví žáků.


            Seznam dokladů, o které se inspekční zjištění opírají
 1.    Zřizovací listina č. j. ZL-37/17-Š, ze dne 27. 6. 2017 s účinností od 1. 9. 2017
 2.    Jmenování na vedoucí pracovní místo ředitele školy ze dne 15. 5. 2018 s účinností od
       1. 8. 2018
 3.    Koncepce rozvoje školy 2020 – 2021, ze dne 1. 9. 2020
 4.    Organizační řád, ze dne 1. 9. 2021
 5.    Školní řád včetně dodatku ke školnímu řádu, ze dne 1. 9. 2021
 6.    Plány práce předmětových komisí, ze dne 27. 8. 2021
 7.    Plán dalšího vzdělávání pedagogických pracovníků, ze dne 1. 9. 2021
 8.    Výpis z rejstříku škol a školských zařízení – údaje školy k datu inspekční činnosti
 9.    Personální dokumentace pedagogických pracovníků (vzorek)
10.    Zápisy z pedagogické rady ve školních letech 2020/2021 a 2021/2022
11.    Zápisy z předmětových komisí ve školních letech 2020/2021 a 2021/2022
12.    Školní vzdělávací programy, školní rok 2021/2022
13.    Školní matrika vedená k termínu inspekce
14.    Přijímací řízení (kritéria přijímacího řízení, výsledky), školní rok 2020/2021
15.    Výroční zpráva o činnosti školy za školní rok 2020/2021
16.    Rozvrhy vyučovacích hodin učitelů a tříd, školní rok 2021/2022
17.    Třídní knihy (vzorek), školní rok 2021/2022
18.    Složky výchovného poradenství a prevence rizikového chování žáků, platné k datu
       inspekce
19.    Doklady o ukončování vzdělávání maturitní zkouškou, maturitní období 2019 až 2021


2021/2022                                    7
20.    Výkazy M 8 o střední škole a R 13-01 o ředitelství škol k datu inspekce
21.    Dokumentace k bezpečnosti a ochraně zdraví žáků, aktuální stav
22.    Dokumentace k hodnocení finančních podmínek školy (kalendářní rok 2020)
23.    Inspekční zpráva čj. ČŠIL-1/16-L, ze dne 31. 1. 2016
24.    Webové stránky školy na adrese https://www.oalib.cz/.


                                         Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Liberecký inspektorát,
Masarykova 801/28, 460 01 Liberec, případně prostřednictvím datové schránky
(g7zais9), nebo na e-podatelnu csi.l@csicr.cz s připojením elektronického podpisu, a to
k rukám ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Jitka Šafaříková, školní inspektorka,            Jitka Šafaříková v. r.
 vedoucí inspekčního týmu
 PhDr. Tomáš Beneš, školní inspektor                    Tomáš Beneš v. r.
 Mgr. Romana Jůnová, školní inspektorka                Romana Jůnová v. r.
 Bc. Andrea Trejtnarová, kontrolní                   Andrea Trejtnarová v. r.
 pracovnice
 Ing. Eva Žižková, přizvaná osoba                        Eva Žižková v. r.

V Liberci 16. 11. 2021


Datum a podpis ředitele školy potvrzující projednání a převzetí inspekční zprávy


 Mgr. Jaroslav Počer,                                   Jaroslav Počer v. r.
 ředitel školy

V Liberci 19. 11. 2021




2021/2022                                     8
