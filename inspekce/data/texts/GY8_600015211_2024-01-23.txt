                                  Česká školní inspekce
                                 Olomoucký inspektorát
                             Wellnerova 25, 779 00 Olomouc
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIM-159/24-M
                                      Sp. zn. ČŠIM-S-21/24-M


Název                               Cyrilometodějské gymnázium, základní škola
                                    a mateřská škola v Prostějově
Sídlo                               Komenského 17, 796 01 Prostějov
E-mail                              cmg@cmgpv.cz
IČO                                 44 053 916
Identifikátor                       600 015 211
Právní forma                        školská právnická osoba
Zastupující                         Mgr. Pavel Polcr
Zřizovatel                          Arcibiskupství olomoucké
Místo inspekční činnosti            Komenského 1591, Prostějov
                                    Komenského 1592, Prostějov
                                    sídl. Svobody 3552, Prostějov
Inspekční činnost na místě          23. až 25. 1. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů pro předškolní vzdělávání, základní vzdělávání, střední vzdělává ní
a zájmové vzdělávání.
Zjišťování a hodnocení naplnění příslušných školních vzdělávacích programů.
                                    Charakteristika
Cyrilometodějské gymnázium, základní škola a mateřská škola v Prostějově (dále škola,
subjekt) vykonává činnost mateřské školy, základní školy, střední školy, školního klubu,
střediska volného času a školní jídelny – výdejny.
Mateřská škola s celodenním provozem poskytuje předškolní vzdělávání dětem od 3 do 7
let. V době inspekční činnosti se zde vzdělávalo 19 dětí, z celkového počtu byly čtyři děti
v režimu povinného předškolního vzdělávání a jednomu dítěti byl povolen odklad povinné
školní docházky. Mateřská škola přijímá ke vzdělávání i děti mladší tří let. Celodenní stravu
a nápoje k pitnému režimu dodává jiný právní subjekt, poskytovány jsou prostřednictvím
školní jídelny – výdejny.
K termínu inspekční činnosti škola vzdělávala 114 žáků ve čtyřech třídách základní školy
a 233 žáků v osmi třídách gymnázia. Subjekt vykázal celkem 15 žáků s přiznanými
podpůrnými opatřeními prvního až čtvrtého stupně v základní škole a 13 na gymnáziu.
Zájmové vzdělávání je pro všechny žáky základní a střední školy realizováno ve školním
klubu a středisku volného času.
Informace o škole jsou pro zájemce i veřejnost publikovány prostřednictvím výroční zprávy
o činnosti školy, školních ročenek, průběžně aktualizovaných webových stránek
(www.cmgpv.cz) nebo různých informačních materiálů a tiskovin.


                         Hodnocení podmínek vzdělávání
Ředitel subjektu při své řídicí činnosti vychází z vize otevřené školy poskytující všeobecné
vzdělání dětem v mateřské škole, žákům základní školy i gymnázia, a to v souladu
s různorodostí jejich individuálních potřeb, s důrazem na otevřenou komunikaci a rozvoj
pozitivního sociálního klimatu. Součástí koncepčních záměrů je také propojení se zájmovým
vzděláváním realizovaným ve školním klubu a středisku volného času. Dlouhodobé
i operativní plánování činnosti školy vychází z každodenní komunikace všech zúčastněnýc h
i z deklarovaných koncepčních záměrů, které jsou pravidelně upravovány také na základě
realizovaných dotazníkových šetření mezi pedagogy, žáky i jejich zákonnými zástupci.
Pedagogická rada jako poradní orgán ředitele školy projednává na svých jednáních veškeré
pedagogické záležitosti, systém přenosu informací uvnitř celého subjektu probíhá také
organizováním provozních porad a zpřístupněním všech dokumentů jak v papírové, tak
elektronické verzi.
Stanovená organizační struktura umožňuje účelné delegování kompetencí a povinností na
jednotlivé pracovníky a určuje míru jejich zodpovědností. Kromě ředitele školy a jeho
zástupců jsou součástí systému řízení subjektu i další pracovníci, v pedagogické oblasti
zejména předsedové jednotlivých předmětových sekcí, třídní učitelé a členové školního
poradenského pracoviště. Vedení školy v systému řízení vhodně přihlíží k závěrům jednání
pedagogické rady, opírá se o výsledky neformální práce předmětových sekcí a účelně
využívá další zpětnovazebné mechanismy. K nim patří zejména pravidelné rozbory
výsledků hospitační činnosti, zohledňování podnětů žáků, ať již individuálních či
kolektivních, nebo závěrů jednání studentské rady.
Plnit záměry a cíle realizovaných školních vzdělávacích programů umožňuje složení
stabilizovaného pedagogického sboru. Kolektiv je podle potřeby průběžně doplňovaný
o pedagogy, kterým je věnována potřebná pozornost a péče přispívající k jejich
bezproblémové adaptaci do pracovního kolektivu, a to i formou vzájemných hospitací


                                            2/11
s uvádějícím učitelem. Vzájemné hospitace napříč celým pedagogickým sborem jsou
realizovány na dobrovolné bázi. Vedení školy podporuje profesní rozvoj zaměstna nc ů,
vytváří rovnocenné podmínky pro další vzdělávání pedagogických pracovníků, které bylo
v minulém období realizováno s ohledem na zvolenou strategii školy, potřeby a zájmy
jednotlivých učitelů, finanční možnosti školy a nabídku vzdělávacích institucí. Vzdělává ní
probíhalo formou kurzů v rámci akreditovaných akcí a také formou samostudia
pedagogických pracovníků. Pedagogům základní i střední školy je poskytována zpětná
vazba na základě hospitační činnosti vedení školy. Přesto se dosud nepodařilo plně
eliminovat některé dílčí nedostatky v metodickém vedení výuky spočívající v omezeném
využívání sebehodnocení a vzájemného hodnocení žáků, částečně také v nižší míře
aktivizace žáků s využitím pestrých organizačních výukových metod a forem a v podpoře
kritického myšlení žáků s využitím práce s různými informačními zdroji.
Vedením mateřské školy je pověřena učitelka s dlouhodobou pedagogickou praxí. K jejím
povinnostem náleží zajištění organizace provozu a zpracování příslušné dokumentace
vztahující se k předškolnímu vzdělávání. Kontrolní a hospitační činnost si ve své kompetenci
ponechal ředitel školy. Průběh vzdělávání v mateřské škole však monitoruje pouze
sporadickými vhledy. Takto nastavený systém představuje jen omezený nástroj efektivní
kontroly a pravidelného vyhodnocování kvality předškolního vzdělávání a poskytování
zpětné vazby pedagogům. Interní organizační záležitosti jsou řešeny operativně, vedoucí
učitelka pravidelně konzultuje s ředitelem školy záležitosti mateřské školy na informativníc h
schůzkách. Učitelky vzájemně spolupracují, sdílejí pedagogický proces a vzdělávají se
v rámci projektu „Inovativní vzdělávání“.
Realizaci koncepčních záměrů školy příznivě ovlivňuje partnerská spolupráce zejména se
zákonnými zástupci dětí a žáků i zřizovatelem. Dobré předpoklady spolupráce se zákonnými
zástupci žáků jsou vytvářeny zejména na základě účinné komunikace, která je založena na
zprostředkování informací elektronickou formou a prostřednictvím osobních setkání na
třídních schůzkách, individuálních konzultacích a společenských akcích školy. Subjekt
aktivně propaguje svoji činnost ve vztahu k potenciálním zájemcům o studium i ostatní
veřejnosti. V této oblasti spolupracuje hlavně se základními školami ve městě a okolí.
Spolupráce s partnerskými středními školami na zahraniční úrovni přispívá především
k rozvoji jazykových kompetencí žáků. Přínosná pro zkvalitnění vzdělávání a rozvoje
sociálních kompetencí žáků je rovněž nadstandardní spolupráce s místními organizace mi
v oblasti sociálních služeb. Škola také umožňuje žákům účast na exkurzích a týdenníc h
kariérních praxích ve firmách. Významným partnerem vedení školy je studentská rada, jejíž
členové předkládají návrhy pro zkvalitnění vybavení, organizace a klimatu školy a na
podporu volnočasových aktivit žáků. Do života města je subjekt také zapojen činností
Informačního centra pro mládež a Centra celoživotního učení.
Činnost základního a středního vzdělávání přirozeně doplňuje a rozšiřuje zájmové
vzdělávání realizované ve školním klubu a středisku volného času. Jeho předností je
celodenní dostupnost, dlouholetá praxe pedagogů volného času a pestrá nabídka umělecky,
sportovně či technicky zaměřených zájmových útvarů. Žáci tak dle vlastních preferencí
mohou rozvíjet svoje nadání, účastnit se příležitostných akcí, ale také se podílet společně
s pedagogy na jejich organizaci či vedení zájmových útvarů. Samostatné, kvalitně vybavené
prostory žákům poskytují bezpečné zázemí k relaxaci, k přípravě na výuku nebo společnému
setkávání při spontánních činnostech a významně se tak podílí na formování školního
společenství. Školní klub i středisko volného času realizuje ve spolupráci se školou pro
jednotlivé ročníky základní školy a gymnázia kurzy tematicky zaměřené na rozvoj klíčovýc h
kompetencí žáků a jejich osobnostní rozvoj, výsledky své práce prezentuje veřejnosti na
přehlídkách, soutěžích či výstavách na regionální i nadregionální úrovni. Promyšle ným


                                            3/11
propojením formálního a neformálního vzdělávání škola zajišťuje žákům možnost
smysluplně trávit volný čas a úspěšně tak naplňuje svoje koncepční záměry v oblasti
primární prevence a vytváření hodnotových postojů a sociálních kompetencí žáků.
Pro zajištění vzdělávání má škola vytvořeny příznivé materiální a prostorové podmínky.
Vedení školy i zástupci zřizovatele tuto oblast dlouhodobě cíleně sledují a plánovitě realizují
modernizaci školních prostor a vybavení s cílem vytvoření funkčního a současně
příjemného, klidného, estetického a podnětného prostředí pro práci učitelů a žáků. Jednotlivé
učebny školy jsou dostatečně vybaveny potřebnými učebními pomůckami a projekční
technikou. K estetické úpravě většiny prostor základní a střední školy jsou vhodnou formou
využívány žákovské práce, trofeje a ocenění ze sportovních a naukových soutěží. Mateřská
škola má dobré prostorové a materiální podmínky k zajištění předškolního vzdělává ní.
Prostory jsou zařízeny vhodným dětským nábytkem, který umožňuje dětem svobodné
rozhodování vzhledem k nabízeným činnostem i volný přístup k hračkám. K pobytu venku
je využíváno okolní prostředí a účelově zařízená školní zahrada.


                           Hodnocení průběhu vzdělávání
Společným znakem vyučovacích hodin v základní škole a gymnáziu byla pozitivní pracovní
atmosféra a partnerský přístup vyučujících k žákům. Žáci dodržovali nastavená pravidla,
před třídou bez obav pokládali otázky a sdělovali své postřehy, na které učitelé vhodně
reagovali a podporovali žáky v jejich práci s využitím převážně stručného průběžného
hodnocení. Výuka byla realizována promyšleně, v souladu s kurikulárními dokumenty,
opírala se o dosavadní znalosti a zkušenosti žáků se zohledněním jejich specifických potřeb,
přičemž požadavky kladené na žáky byly přiměřené a srozumitelné. Po odborné stránce byl
vzdělávací obsah prezentován bez nedostatků, odpovídal učebním osnovám realizova nýc h
školních vzdělávacích programů. Důraz byl ve výuce kladen na pochopení vzdělávac ího
obsahu v logických souvislostech a na využívání již získaných poznatků
a mezipředmětových vztahů. Zpětná vazba poskytovaná žákům vycházela převážně
z okamžitého hodnocení jejich projevů a výsledků, formativní hodnocení bylo využívá no
jen sporadicky. V průběhu ani v závěru vyučovacích hodin také žáci nedostávali odpovídající
prostor k sebereflexi ve vztahu k vlastním výsledkům vzdělávání prostřednictvím
sebehodnocení a vzájemného hodnocení. Žáci pracovali převážně na úkolech se stejnou
mírou obtížnosti, nadaným žákům byly zřídka vytvářeny další vhodné příležitosti pro jejich
rozvoj. Rozdělení rolí mezi vyučujícími a asistenty pedagoga nebylo patrné, přímá
pedagogická práce se žáky se speciálními vzdělávacími potřebami byla přenesena převážně
na asistenty pedagoga.
Ve využívání metod a forem práce byly zaznamenány rozdíly při výuce předmětů vzdělávac í
oblasti Jazyk a jazyková komunikace a vzdělávací oblasti Člověk a příroda.
Vyučovací hodiny českého jazyka a literatury měly jasně stanovený výukový cíl, byly
organizačně velmi dobře zvládnuty. Efektivně se střídající pestré metody a formy práce
aktivizovaly všechny žáky k činnostnímu učení. Prezentace vzdělávacího obsahu byla
podporována názornými ukázkami z literárních děl a slohových prací. Přirozeným prvkem
výuky byla častá otevřená diskuse mezi vyučujícími a žáky, žáci měli dostatečný prostor pro
vyjádření vlastního názoru i pro jeho obhajobu. Pedagogové poskytovali žákům průběžnou
zpětnou vazbu k jejich práci, motivačními pochvalami podporovali jejich zájem o předmět
a pozitivní vztah k literatuře, slohu a komunikaci.
Hodnocené vyučovací hodiny cizích jazyků (anglický, francouzský a německý jazyk) vedly
prostřednictvím zvolených metod a forem práce k rozvoji komunikativní kompetence žáků.


                                             4/11
Úvodní aktivizující otázky navodily cizojazyčnou atmosféru, která vedením výuky
v cílovém jazyce přetrvávala až do konce vyučovacích hodin. Sledovaná výuka probíhala
dynamicky bez časových prostojů, vyučování bylo zaměřené na vysvětlování, opakování
a procvičování vzdělávacího obsahu. Důraz byl kladen na rozvoj a upevňování slovní
zásoby, správné výslovnosti i znalostí gramatiky. Žákům byl poskytován dostatečný prostor
pro vlastní mluvní vyjádření. Výuka byla pro žáky srozumitelná, žáci se aktivně zapojovali
do výukových činností, odpovědně přistupovali k plnění zadaných úkolů a prokazovali
odpovídající úroveň znalostí a dovedností vzhledem k požadovaným výstupům v daném
ročníku. Výuka probíhala v souladu se stanovenými vzdělávacími cíli a byla podpořena
pedagogickými zkušenostmi i profesní jistotou všech učitelů. Pedagogové vhodně zařazo va li
mezipředmětové vazby, zdůrazňovali žákům možnost využití nabytých vědomostí
a dovedností v osobním životě, průběžně procházeli celou třídou, pomáhali žákům,
poskytovali jim zpětnou vazbu, povzbuzovali je a oceňovali verbálně jejich výkony. Byla
zaznamenána i podpora hlubšího zájmu některých talentovanějších žáků o dané téma.
Názornost výuky byla účelně podpořena využitím moderních učebnic a s nimi souvisejíc ími
digitálními nástroji. Byla zastoupena nejen samostatná práce, ale i kooperativní činnosti
v menších skupinách či dvojicích, při nichž žáci rozvíjeli schopnosti komunikace, osvojovali
si získané poznatky v cílovém jazyce a sdíleli svoje myšlenky a nápady.
V hodnocených vyučovacích hodinách vzdělávací oblasti Člověk a příroda byli žáci při
úvodních činnostech zaměřených na opakování, utřídění a upevnění získaných poznatků
zpravidla aktivní a prokazovali požadované znalosti a dovednosti. Užité metody a formy
vzdělávání společně s přeceněním role učitele však jen v malé míře přispívaly k aktivizac i
všech žáků v průběhu celé vyučovací hodiny. Převažující frontální forma práce s méně
četným zařazováním kooperativních aktivit nevedly k systematickému rozvoji sociálníc h
a komunikativních kompetencí žáků. K posílení názornosti výuky pedagogové využíva li
vhodné učební pomůcky a audiovizuální didaktickou techniku bez jejích aktivního využití
žáky. Didaktické postupy využívající práci s různými informačními zdroji, úlohy s analýzo u
dat a vyvozováním závěrů, badatelské činnosti a experimentování se objevovaly ojediněle.
Žákům tak nebyly dostatečně vytvářeny příležitosti k aktivnímu třídění informací z různých
zdrojů.
V průběhu hodnocené pravidelné zájmové činnosti převažovala klidná a příjemná atmosféra,
výchovně vzdělávací proces byl zaměřen na rozvoj nadání každého žáka podle jeho
schopností a dovedností. Užité metody vytvářely podmínky ke spolupráci žáků v kolektivu
a napomáhaly k vysoké míře sounáležitosti a vzájemného respektu. Průběžně poskytovaná
zpětná vazba působila na žáky výrazně pozitivně motivačně a povzbuzovala je k lepším
výkonům.
Základním dokumentem pro plánování vzdělávacích činností v mateřské škole je přehledný
a srozumitelný školní vzdělávací program pro předškolní vzdělávání, na který učitelky
navázaly třídním tematickým plánem. Věkově smíšené složení třídy vytvářelo optimální
prostředí přirozeně posilující sociální dovednosti dětí. Obě učitelky přistupovaly k dětem
vstřícně, respektovaly jejich přirozené projevy a dávaly dětem pocit bezpečí a důvěry.
Dominantním prvkem dopoledního vzdělávacího bloku byla promyšlená a pestrá nabídka
činností korespondujících s aktuálním tématem. Nabízené aktivity se prolínaly, umožňo va ly
dětem svobodnou volbu úkolů i rozvinutí volných her s navazováním prosociálních vztahů.
Řízená část vzdělávacích aktivit probíhala převážně vhodně zvolenou frontální formou
s malou skupinou přítomných dětí. Učitelky využily poslech pohádkových příběhů
s dramatizací a podařilo se jim vytvořit příležitosti pro rozvoj předčtenářských
a komunikativních dovedností. Následné didakticky zacílené činnosti byly s příběhem
tematicky propojené, doplněné dílčími úkoly na podporu rozvoje funkčních gramotností.


                                           5/11
V menší míře byly zařazeny kooperativní činnosti ve flexibilních skupinách, diferenco va né
podle individuálních vzdělávacích potřeb jednotlivých dětí.
Na velmi dobré úrovni byla realizována cílená cvičení k rozvoji grafomotoriky a průběžná
logopedická prevence, využity byly aktivizační prvky, rytmizace a pěvecké aktivity.
Učitelky poskytovaly dětem pozitivní zpětnou vazbu, která je vhodně motivovala, částečně
se podařilo i společné hodnocení všemi dětmi. Formativní hodnocení a vzájemné vrstevnické
hodnocení zaznamenáno nebylo.
Podpora tělesného rozvoje, zdatnosti a zdraví probíhala formou pohybových a relaxačníc h
chvilek, cíleného průpravného cvičení a aktivního pobytu venku, motivačně i tematicky
propojeného s ostatními činnostmi. V hygieně a sebeobsluze děti vykazovaly náležito u
samostatnost, byly vedeny k úklidu a čistotě prostředí. Pitný režim byl k dispozici po celý
den a děti jej využívaly samostatně i za pomoci personálu. Individuální potřeba aktivity,
spánku a odpočinku jednotlivců byla vhodně přizpůsobena rozdílným fyziologick ým
i osobním potřebám dětí s možností nabídky klidných činností, dokončování úkolů apod.


                         Hodnocení výsledků vzdělávání
Vyučující získávají přehled o znalostech jednotlivých žáků prostřednictvím běžných
hodnoticích nástrojů, zadáváním vlastních evaluačních testů, kontrolních písemných prací
různého rozsahu, ústních zkoušek i přímým pozorováním. O průběžných výsledcíc h
hodnocení jsou zákonní zástupci žáků informováni prostřednictvím elektronick ýc h
žákovských knížek, na pravidelných třídních schůzkách, v konzultačních hodinách a při
osobních setkáních ve škole. Výsledky vzdělávání žáků za jednotlivá klasifikační období
jsou vyhodnocovány na jednáních pedagogické rady. Žáci základní i střední školy průběžně
prokazují velmi dobré studijní výsledky, které jsou odrazem podpory jejich sociálníc h
i osobnostních kompetencí a jejich motivovanosti k učení. V obou stupních vzdělává ní
prospívá více než 60 % žáků s vyznamenáním. Důsledkem motivačního budování postojů
a zaměření školy na komplexní osobnostní růst každého žáka je také vysoké procento
udělených pochval a rovněž minimální neomluvené absence.
Škola dlouhodobě sleduje a vyhodnocuje úspěšnost žáků v přijímacích řízeních na střední
a vysoké školy a u maturitních zkoušek. Ve školním roce 2022/2023 konali všichni žáci
posledního ročníku maturitní zkoušku v řádném termínu, všichni uspěli ve společné části,
v profilové části maturitní zkoušky dosáhli průměrného prospěchu 1,15. Vysoké úspěšnosti
dosahují pak absolventi školy v přijímacích řízeních při přechodu na vyšší stupeň
vzdělávání. Žáci základní školy byli úspěšní již v prvním kole přijímacího řízení na obory
vzdělání ukončené maturitní zkouškou. Všichni žáci gymnázia byli přijati ke studiu na
vysokých školách.
Nedílnou součástí výchovně vzdělávacího procesu je podpora účasti velkého počtu žáků
v předmětových soutěžích a olympiádách, také s podporou bohaté nabídky nepovinnýc h
vyučovacích předmětů a zájmových aktivit. Žáci se účastní okresních, krajských kol
olympiád a velmi dobrých výsledků dosahují také v celostátních kolech, a to jak
v přírodovědných a humanitních, tak i sportovních a uměleckých oborech a ve středoškolské
odborné činnosti. Velmi úspěšní jsou žáci v získávání mezinárodních jazykových certifikátů
na úrovni B2 a C1 v anglickém, německém i francouzském jazyce. Motivací k jazykovému
vzdělávání jsou pravidelně realizované výměnné pobyty i výlety do zahraničí. K prezentaci
znalostí žáků a jejich jazykové kompetence přispívá velmi úspěšný soubor Francouzské
divadlo.



                                           6/11
Subjekt také zajišťuje poskytování poradenských služeb prostřednictvím školního
poradenského pracoviště. To je tvořeno dvěma výchovnými poradkyněmi, dvěma školními
metodiky prevence, školním kaplanem, školním psychologem a školní speciální
pedagožkou, jejichž činnosti jsou jasně vymezeny a koncepčně propojeny. Rozdělení
kompetencí mezi více osob a jejich velmi úzká spolupráce tak příznivě ovlivňují kvalitu
poskytovaných poradenských služeb. Všichni členové se v těsné spolupráci zaměřují
především na podporu žáků se speciálními vzdělávacími potřebami, žáků nadaných,
prevenci školní neúspěšnosti a prevenci rizikových jevů. Poradenské služby jsou plánovité,
průběžně nastavovány, realizovány a nechybí jejich pravidelné vyhodnocování. Náležitá
pozornost je také věnována kariérovému poradenství a získávání informací o úspěšnosti
absolventů školy.
Nedílnou součásti výchovných a vzdělávacích strategií je prevence rizikového chování žáků,
která se prolíná celým vzděláváním. Její účinnost škola zvyšuje organizováním tematicky
zaměřených a odborně vedených besed, přednášek, osobnostních kurzů, adaptačních kurzů
a preventivních programů. Priority školy spočívají v důsledné osvětě a cíleném vedení žáků
k vzájemnému respektu a slušnému chování. Zdvořilé chování a přátelské vystupování žáků
bylo zaznamenáno i v průběhu inspekční činnosti. Působení školy v oblasti primární
prevence vede ke včasné eliminaci projevů rizikového chování žáků. Vzniklé ojedinělé
problémy jsou neprodleně řešeny prostřednictvím pohovoru s žáky, ve spolupráci s jejich
zákonnými zástupci a mapováním stavu v jednotlivých kolektivech žáků. Práci metodiků
prevence a výskyt rizikového chování škola každoročně vyhodnocuje ve své výroční zprávě.
Patřičná důvěra k pedagogickým pracovníkům školy vede žáky k upřednostňování osobního
kontaktu s nimi před využíváním on-line schránky důvěry. Neoddělitelnou preventivní
složkou školy je výkon funkce školního kaplana, který je v pravidelném kontaktu se žáky
a pedagogy a může být díky svému poradnímu vhledu nápomocen při řešení vznik lýc h
problémů.
Úroveň dosahovaných výsledků dětí odpovídala vytvořeným podmínkám a uplatňova ným
pedagogickým přístupům i věkovým a individuálním odlišnostem dětí. Děti prokazovaly
znalosti ze světa lidí a přírody, přiměřeně věku prezentovaly některé osvojené znalosti
a dovednosti. Učitelky vhodně podporovaly rozvoj manipulačních dovedností,
grafomotoriky a pracovních návyků. Mateřská škola cíleně zařazuje do svého programu
logopedickou prevenci a environmentální výchovu a je zapojena do projektu Inovativní
vzdělávání, jehož náplní jsou vzdělávací environmentální programy, návštěvy muzea,
divadelních představení a místní hvězdárny.
Výsledky předškolního vzdělávání vzhledem ke školnímu vzdělávacímu programu jsou
pravidelně sledovány, evaluace je prováděna pravidelně po ukončení tematických celků
i integrovaných bloků. Zápisy podrobně reflektují naplňování vzdělávacíc h cílů, ale jen
v malé míře směřují k systematickému vyhodnocování uplatňovaných metod, forem
a pedagogických přístupů s cílem sebereflexe učitelek. Rozvoj jednotlivých dětí učitelky
zapisují prostřednictvím zavedeného systému záznamů, ve kterém je monitorován vývoj dětí
během školního roku. Získané údaje obsahují i některá konkrétní východiska k přípravě
diferencované     vzdělávací   nabídky    zaměřené    na vyrovnávání      individuálníc h
nerovnoměrností ve vývoji dětí zejména v oblasti grafomotorických a komunikativníc h
dovedností.




                                          7/11
                                         Závěry
Vývoj školy
– V době od poslední inspekční činnosti došlo k nárůstu počtu žáků.
– Rozšířil se počet členů školního poradenského pracoviště, které bylo doplněno o školního
  psychologa a školního speciálního pedagoga.
– Byly zlepšeny materiální podmínky, zejména v oblasti didaktické techniky a vybavení
  odborných učeben.
Silné stránky
  Mateřská škola, základní škola, střední škola
– Účelná spolupráce s řadou subjektů a organizace školních a mimoškolních akcí podporuje
  úspěšnou realizaci vzdělávacího obsahu všech školních vzdělávacích programů
  i k rozvoji klíčových kompetencí dětí a žáků. (1.5)
– Vzdělávací proces ve všech součástech subjektu probíhá ve vstřícném, respektujíc ím
  a bezpečném sociálním prostředí a je podpořen uplatňováním pozitivního pedagogického
  stylu. (3.2)
– Projekty doplňující vzdělávací aktivity podporují rozvoj kulturního povědomí
  v sounáležitosti s místem, kde děti a žáci žijí, a rozvíjí občanské, sociální a personální
  kompetence. Žáci školy jsou takto motivování k vlastnímu procesu učení a prezentaci
  výsledků své práce. (5.3)
– Škola zajišťuje vhodnými nástroji příznivé sociální klima, které posiluje pozitivní vztah
  dětí a žáků ke vzdělávání a podporuje jejich všestranný osobnostní rozvoj. Děti a žáci
  jsou výrazně podporováni v prosociálním chování, jsou vedeni k empatii, toleranci
  a ohleduplnosti. (6.3)
  Školní klub, středisko volného času
– Činnost školního klubu a střediska volného času vede k rozvoji talentů a nadání žáků
  i jejich sociální kompetence a přispívá k prevenci rizikového chování. (4.4, 5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
  Mateřská škola
– Nastavené evaluační mechanismy vzdělávacího procesu se v menší míře zaměřují na
  sebereflexi učitelek vzhledem k aplikovaným metodám, formám a plánování dalších
  postupů v pedagogickém procesu. (3.5)
– Děti byly v menší míře vedeny k hodnocení, sebehodnocení a vzájemnému hodnocení.
  (4.4)
  Základní škola, střední škola
– V některých hodnocených vyučovacích hodinách byly minimálně využívány rozmanité
  organizační formy výuky. Ve většině hodnocených vyučovacích hodin nebylo využito
  sebehodnocení a vzájemného hodnocení žáků ve výuce a jejich zapojení do evaluačníc h
  aktivit při závěrečném shrnutí. (4.2, 4.4)




                                           8/11
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
- Plánovanou a cílenou hospitační činností ve všech součástech subjektu s poskytováním
  zpětné vazby metodicky vést pedagogy a nadále zvyšovat kvalitu poskytovaného
  vzdělávání.
- Rozvíjet profesní kompetence vyučujících mateřské školy efektivní evaluací
  realizovaných tematických celků a aplikovaných vzdělávacích metod a forem směřujíc í
  k sebereflexi pedagogů.
- Navázat spolupráci s mateřskými školami podobného typu, realizovat inspirativní
  hospitace a sdílení pedagogického procesu s cílem předávání zkušeností a zvyšová ní
  profesní odbornosti.
- Nadále podporovat a rozvíjet spolupráci pedagogických pracovníků základní a střední
  školy formou vzájemných hospitací za účelem odborné zpětné vazby, kolegiálního
  hodnocení a sdílení získaných poznatků a námětů vedoucích ke zkvalitňování průběhu
  vzdělávání.
- Podpořit rozvoj kritického myšlení žáků častějším zařazováním práce s různými
  informačními zdroji a intenzivněji uplatňovat prvky formativního hodnocení,
  sebehodnocení a vzájemného hodnocení žáků.
- Jasně stanovovat cíl vyučovací hodiny a využívat její závěr k hodnocení naplnění daného
  cíle. Do hodnocení zapojovat i žáky tak, aby obdrželi zpětnou informaci o dosažené
  úrovni poznání a jak své učení dále řídit.
- Vzdělávací nabídku v mateřské škole více diferencovat a individualizovat podle výstupů
  z pedagogické diagnostiky, zařazovat kooperativní učení, společné řešení úkolu i práci
  dvojic zejména u předškolních dětí.
- Vést děti ke vzájemnému hodnocení a sebehodnocení prostřednictvím obrázků,
  emotikonů nebo vhodného pohybu. Uplatňovat prvky formativního hodnocení
  v návaznosti na jejich další osobnostní rozvoj a motivaci k učení.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Školní vzdělávací program pro základní vzdělávání, Doopravdy, s platností od
      1. 9. 2015, včetně dodatků
 2.   Školní vzdělávací program pro gymnázium, Doopravdy, s platností od 1. 9. 2016,
      včetně dodatků


                                           9/11
 3.   Školní vzdělávací program pro předškolní vzdělávání s motivačním názvem
      „Cestička“ s platností od 1. 9. 2022, s přílohou k logopedické prevenci
 4.   Školní vzdělávací program školního klubu Oáza, platnost od 1. 4. 2008, včetně
      dodatku s platností od 1. 9. 2016
 5.   Školní vzdělávací program střediska pro volný čas dětí a mládeže Oáza, platnost od
      1. 4. 2008, včetně dodatku s platností od 1. 9. 2016
 6.   Školní řád mateřské školy čj.: CMG 2009/433 MŠ, s účinností od 1. 9. 2019
 7.   Školní řád Cyrilometodějského gymnázia, základní školy a mateřské školy
      v Prostějově, datum poslední aktualizace 31. 8. 2023, včetně dodatků
 8.   Vnitřní organizační řád Školního klubu a Střediska volného času Oáza, s účinností od
      24. 5. 2018
 9.   Záznamy o práci ve Středisku pro volný čas dětí a mládeže Oáza, školní rok
      2023/2024
10.   Záznamy o práci v zájmovém útvaru, školní rok 2023/2024
11.   Složka: Akce ŠK a SVČ, školní rok 2023/2024
12.   Školní matrika (evidenční listy, žádosti o přijetí, rozhodnutí o přijetí k předškolnímu
      vzdělávání, informované souhlasy zákonných zástupců)
13.   Evidence docházky, školní roky 2020/2021, 2021/2022
14.   Třídní plánování včetně evaluace tematických celků a integrovaných bloků
15.   Pedagogická diagnostika
16.   Zápisy z pedagogických rad, školní roky 2022/2023 a 2023/2024
17.   Zápisy z jednání metodických sekcí, školní roky 2022/2023 a 2023/2024
18.   Třídní knihy vedené elektronicky, školní rok 2023/2024
19.   Souhrnná dokumentace poradenských služeb ve škole, školní rok 2023/2024
20.   Složka: Dokumentace žáků se speciálními vzdělávacími potřebami vedená k termínu
      inspekční činnosti
21.   Výroční zpráva o činnosti Cyrilometodějského gymnázia v Prostějov za školní rok
      2022/2023, ze dne 31. 8. 2023
22.   Ročenka 2022/2023
23.   Inspekční zpráva, čj. ČŠIM-122/17-M, ze dne 20. 2. 2017
24.   Doklady o dosaženém vzdělání pro splnění odborné kvalifikace pedagogickýc h
      pracovníků školy, školní rok 2023/2024 (namátkový výběr)
25.   Studium ke zvýšení kvalifikace, k prohloubení kvalifikace a další vzdělává ní
      pracovníků CMG, ZŠ a MŠ v Prostějově, ze dne 12. 5. 2023
26.   Doklady vztahující se k oblasti bezpečnosti ochrany zdraví žáků
27.   Doklady vztahující se k oblasti školního stravování




                                           10/11
                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Markéta Adamová, školní inspektorka, vedoucí inspekčního týmu
 Mgr. Ivana Kapitánová, školní inspektorka
 Mgr. Kateřina Kašparová, školní inspektorka
 Mgr. Pavel Leszkow, školní inspektor
 Mgr. Petra Opletalová, školní inspektorka
 Ing. Petra Kalabisová, kontrolní pracovnice
6. 2. 2024




                                        11/11
