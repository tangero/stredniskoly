CSI0X00BTPAC




                               Česká školní inspekce
                               Pardubický inspektorát
                         Sukova třída 1556, 530 02 Pardubice
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIE-1543/23-E
                                       Sp. zn. ČŠIE-S-219/23 E


Název                               Gymnázium Suverénního řádu maltézských rytířů
                                    ve Skutči
Sídlo                               Vítězslava Nováka 584, 539 73 Skuteč
E-mail                              info@gymskutec.cz
IČO                                 71 341 064
Identifikátor                       691 000 719
Právní forma                        školská právnická osoba
Zastupující                         Mgr. Šárka Jonešová
Zřizovatel                          Suverénní řád Maltézských rytířů - České
                                    velkopřevorství
Místo inspekční činnosti            Vítězslava Nováka 584, Skuteč
                                    Vítězslava Nováka 96, Skuteč
Inspekční činnost na místě          20. až 22. 11. 2023

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Předmětem inspekční činnosti vykonávané podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů, bylo zjišťování a hodnocení podmínek,
průběhu a výsledků vzdělávání včetně hodnocení naplňování školních vzdělávac íc h
programů.
                                   Charakteristika
Gymnázium Suverénního řádu maltézských rytířů ve Skutči (dále škola) vykonává činnost
střední školy, školního klubu, domova mládeže (činnost obnovena od roku 2021) a školní
jídelny.
Od poslední inspekční činnosti došlo k navýšení počtu žáků. Obor vzdělání 79-41-K/81
Gymnázium je vyučován v osmi třídách (112 zapsaných žáků k 30. 9. 2023) a obor vzdělání
68-42-M/01 Bezpečnostně právní činnost ve čtyřech třídách (105 zapsaných žáků
k 30. 9. 2023). Využití nejvyššího povoleného počtu žáků školy se vzhledem k minulé
inspekční činnosti zvýšilo na 60,3 %. Škola evidovala 19 žáků se speciálními vzdělávac ími
potřebami. Do školního klubu bylo v letošním školním roce zapsáno 18 žáků. Více než 87 %
žáků školy dojíždí (často i ze vzdálenějšího okolí, v domově mládeže bylo ke dni inspekční
činnosti ubytováno 22 žáků a žákyň školy (nejvyšší povolený počet 30).


                         Hodnocení podmínek vzdělávání
Ředitelka školy pokračuje v naplňování nastaveného koncepčního směru, kdy je rozvojem
všeobecně občanských kompetencí i širokého základu kompetencí předmětových
a odborných kladen důraz na všestranný harmonický rozvoj každého žáka. Od poslední
inspekční činnosti byly dopracovány kurikulární dokumenty (školní vzdělávací programy),
do zpětnovazebního kontrolního systému ředitelka zapojila také předmětové komise
a poskytování informací formou vzájemných hospitací. Hospitační činnost vedení školy byla
zatím méně početná, doporučení ke zlepšení stavu málo směřovaly ke konstatované mu
nižšímu zapojení efektivnějších forem práce a formativnímu hodnocení.
Výuku ke dni inspekční činnosti zajišťovalo 32 pedagogických pracovníků, z toho dva
asistenti pedagoga. Pedagogický sbor tvoří učitelé s různě dlouhou pedagogickou praxi, část
učitelů zajišťujících zvláště výuku odborných předmětů oboru vzdělání 68-42-M/01
Bezpečnostně právní činnost nebo specifických předmětů např. světová náboženství, právní
výuka, ale hlavně informatiku, pracuje na zkrácené úvazky, několik učitelů si doplňuje
kvalifikaci. Požadavky stanovené Ministerstvem vnitra na praxi u bezpečnostních sborů
nebo v organizacích zabývajících se prevencí kriminality splňují všichni učitelé odborných
předmětů, jejich praktické odborné zkušenosti jsou nesporným přínosem při výuce.
Učitelé prohlubují své znalosti prostřednictvím vzdělávacích aktivit hlavně na základě
vlastního zájmu. V průběhu uplynulého školního roku se část pedagogického sboru účastnila
zahraničních stáží za účelem profesního rozvoje a podpoře k eliminaci předčasného
ukončování školní docházky. Učitelé se účastnili např. společného školení o umělé
inteligenci, k digitálním kompetencím podle nového pojetí a zaměření informa tik y
v rámcových vzdělávacích programech, workshop k osobnostní a etické výchově
ve vzdělávání. Předmětové komise řeší spíše organizační záležitosti.
Materiální podmínky školy umožňují plnění realizovaných školních vzdělávacího programů.
Třídy jsou vybaveny obnoveným nábytkem a pomůckami podporujícími vzdělávací aktivity
např. knihy, didaktické obrazy a pomůcky, někdy netradiční uspořádání lavic. Estetickou
výzdobu tvoří práce žáků všech ročníků a didaktické pomůcky. Pro výuku oboru vzdělání
68-42-M/01 Bezpečnostně právní činnost využívá škola odbornou učebnu kriminalistik y,
učebnu pro nácvik manipulace se zbraněmi, tělocvičnu s tatami a venkovní střelnic i
externího partnera. V souladu s požadavky Ministerstva vnitra pro výuku tohoto oboru
vzdělání škola v průběhu inspekční činnosti doplnila vzorové registrační značky a technické



                                           2/8
prostředky k zjišťování alkoholu u řidičů, přínosem pro zvýšení efektivity výuky
vzdělávacího okruhu Vzdělávání pro zdraví by dále bylo zajištění zátěžového modelu.
Výchovnou a vzdělávací problematikou se aktivně zabývá dobře koordinovaná činnost
školního poradenského pracoviště. Kromě vedení školy se na ní podílí výchovný poradce,
metodička prevence a externí psycholožka, která do školy každý týden dojíždí. Jejich
spolupráce ve spolupráci s třídními učiteli je důležitým prvkem napomáhajícím vytváření
bezpečného prostředí pro žáky. Hlavní náplní tohoto týmu je předcházení výskytu sociálně
patologickým jevů a ve spolupráci se zákonnými zástupci řešení případných nežádoucíc h
projevů. Cílené práci s třídními kolektivy napomáhají sociometrické testy ve vybraných
třídních kolektivech a přednášky s preventivním zaměřením. Malý počet výchovnýc h
problémů svědčí o dobré koordinaci práce poradenského pracoviště. Od roku 2018 žáci
přímo ve škole využívají školní kapli. Spirituál školy nabízí žákům a zaměstna nc ům
možnost setkání ve škole tzv. duchovní svačinky.
Zájmové vzdělávání ve školním klubu navazuje na Školní vzdělávací program pro střední
vzdělávání. Členitá prostorná místnost je vybavena pohodlným nábytkem napomáhajíc ím
k odpočinkovým činnostem, knihovnou s literaturou pro mládež a velkým množstvím
moderních stolních her. Školní klub má ranní i odpolední provoz, žáci mohou navštívit klub
i v polední přestávce. Činnost je organizována formou zájmových útvarů, pro každý den jiný
kroužek s převahou sportovního zaměření. Žáci kromě prostoru školního klubu využíva jí
také tělocvičnu, počítačovou pracovnu a další prostory školy. Velmi hezké zákoutí je tzv.
Čajovna, která je současně vybavena jako kuchyňka. Žáci využívají možnost připravit si
nápoj nebo jednoduché občerstvení, což napomáhá v samostatnosti sebeobslužných činností.
V zázemí školního klubu probíhá i výuka vybraných hodin zejména humanitního zaměření.
Prostory i vybavení domova mládeže jsou značně opotřebované, a ne příliš podnětné.
Modernizované jsou pouze některé části mobiliáře, zvláště sociální zařízení a okna vyžadují
rekonstrukci.


                           Hodnocení průběhu vzdělávání
Společným rysem sledované výuky byl vstřícný přístup učitelů k žákům, dodržování
pravidel komunikace, pozitivní a partnerské pracovní klima ve třídách. Většině učitelů
se dařilo zařadit k probíranému tématu smysluplnou motivaci, v úvodu seznámili žáky
s náplní (tématem nebo plánem hodiny), pouze občas byl zaznamenán dobře stanovený
vzdělávací cíl, zaměřený na žáky. Sledovaná výuka byla často vedena frontální formou
v celé hodině nebo větší část sledované hodiny. Učitelé se snažili podporovat činnost žáků
a splnit obsah, který si naplánovali. Několikrát se učitelé snažili o zařazení skupinové práce,
která nebyla vždy úspěšná, žáci nebyli nakloněni spolupráci. Ve výuce jazyků se častěji
vyskytovala práce ve dvojicích – rozhovory na procvičení konverzačních dovedností.
Učitelé využívali didaktickou techniku pro poslech, promítání prezentací na dataprojektoru
nebo promítání videa. Zapisování z prezentací nebylo požadováno, někteří učitelé vhodně
vkládají prezentace a studijní materiály na sdílený disk. Žáci využívali školní didaktickou
techniku v menší míře, naopak průkazná byla jejich zběhlost a rutina při využití vlastníc h
mobilů ve výuce k vyhledávání informací na internetu, práci s interaktivní učebnicí nebo
procvičovacími úlohami. Sebehodnocení žáků vzhledem ke studijnímu pokroku bylo
výjimečné, vzájemné hodnocení, které by rozvíjelo současně i kompetence komunikativní
a občanské, nebylo zaznamenáno. Zhodnocení naplnění cílů s ohledem na učení žáků nebylo
příliš časté (v závěru hodin se většinou učitelé zeptali, zda mají žáci otázky, resp. zda je jim
vše jasné), někteří učitelé nestanovují cíle zatím dobře a nedokázali získat efektivní zpětnou


                                              3/8
vazbu, která by jim podložila poskytnutí formativní zpětné vazby a lepší plánování další
výuky s ohledem na zvládnutí vzdělávacího cíle v předchozích hodinách. Často se
vyskytovalo ukončení hodiny zároveň se zvoněním nebo i po zvonění, tím shrnutí učiva,
splnění cíle a hodnocení proběhlo ve zkrácené formě, zpětná vazba neměla formativní
charakter. V hodinách byla příjemná atmosféra, nevyskytovaly se žádné problémy
s chováním, pravidla byla dodržována. U žáků se speciálními vzdělávacími potřebami byla
zajišťována dopomoc a pozitivní přístup ze strany pedagogů (častěji v hodinách českého
jazyka, kdy měli zároveň také předem připravené kratší nebo jednodušší zadání učební
úlohy). V anglickém jazyce bylo několikrát zaznamenáno zadávání úloh s rozdílno u
obtížností, učitelé ale neověřovali, zda si žáci vybírají vhodnou obtížnost odpovídající jejich
schopnostem a dovednostem. Téměř vždy vhodně převládalo užití vyučovaného jazyka i pro
organizaci výuky, žáci si nenásilně osvojovali běžné pojmy hovorové slovní zásoby cizího
jazyka.
Hospitované vyučovací hodiny odborných předmětů byly svou strukturou především
výkladovými hodinami s frontální formou výuky. Těžiště výuky bylo převážně na učiteli,
přičemž na aktivizační otázky směřující ke třídě reagovali jen někteří žáci. Cíl vyučovac íc h
hodin byl deklarován. Výuka byla vedena odborně správně, výpočetní technika byla využita
za účelem prezentace nového učiva, k demonstraci obrazového materiálu a organizac i
samostatné práce žáků. Společným rysem sledované výuky byl vstřícný přístup učitelů
k žákům, dodržování pravidel komunikace, pozitivní a partnerské pracovní klima ve třídách.
Učitelé jen v nízké míře uplatňovali formativní hodnocení ke zvýšení motivace žáků, nebyly
využity příležitosti ke vzájemnému hodnocení žáků podle předem známých kritérií či
k jejich sebereflexi dosaženého učebního pokroku. Zapojováni odborníků z praxe do výuky
přispívá ke zvýšení motivace žáků stejně jako pořádání zážitkově motivačních aktivit např.
ve spolupráci s Policií ČR.
Odborná praxe žáků oboru vzdělání 68-42-M/01 Bezpečnostně právní činnost je realizo vá na
formou individuální třítýdenní praxe u sociálních partnerů (1 týden ve 3. ročníku, 2 týdny
ve 4. ročníku) a skupinové praxe (1 týden ve 2. ročníku) formou kurzu v přírodě. U části
odborné praxe konané formou kurzu v přírodě není definována její provázanost na rozvoj
klíčových kompetencí a profil absolventa ve školním vzdělávacím programu. Přestože se
pravidelně daří zařazovat sedm žáků na odbornou praxi k Policii ČR, většina žáků ji
absolvuje u sociálních partnerů, kteří svou činností neodpovídají zaměření oboru vzdělání
68-42-M/01 Bezpečnostně právní činnost. V důsledku toho pak u těchto žáků převažovaly
činnosti zaměřené více např. na veřejnou správu. Žáci vypracovávají deník odborné praxe,
škola o proběhlé praxi dále získává zpětnou vazbu prostřednictvím hodnocení žáka
pověřeným zaměstnancem smluvního partnera.
Sledovanými činnostmi školního klubu byly zejména spontánní aktivity a odpočinkové
činnosti mladších žáků víceletého gymnázia. Žáci se věnovali individuální četbě a stolním
hrám v oddělených koutcích vybavených pohodlným nábytkem. Vstřícný přístup a klidná
atmosféra prostředí, podporována dohledem, umožňovala relaxační a odpočinkové činnosti
zejména individuálního charakteru. Výzdoba žákovskými pracemi svědčí o různorodýc h
esteticko-výchovných aktivitách. Možnost seberealizace a aktivní trávení volného času
podporuje preventivně výchovnou činnost školy.
Činnost domova mládeže je organizována v menším rozsahu, převážně se jedná o sportovní
aktivity ubytovaných žáků, občas promítání filmů (tzv. Filmová kavárna), hraní
společenských her a besedy. Žáci využívají školní posilovnu, počítačovou učebnu i prostory
školního klubu, který je v přízemí budovy domova mládeže. Vychovatelky spolupracují




                                             4/8
s ostatními pedagogy školy, zajímají se o problémy ubytovaných žáků a řeší je.
Pro ubytované je vytvářeno pozitivní přátelské klima, zajištěna je i podpora k učení.


                          Hodnocení výsledků vzdělávání
Škola sleduje průběžné i celkové výsledky žáků, účastníky vzdělávání s nimi seznamuj e
např. prostřednictvím výroční zprávy o činnosti školy. Výsledky žáků odpovídají
očekávanému a obvyklému stavu ve škole. Ve školním roce 2022/2023 prospělo
s vyznamenáním přibližně 15 % žáků (údaj společně pro oba obory vzdělávání), ale na druhé
straně pouze jednotky žáků neprospěly (přibližně 2 % po vykonání opravných zkoušek v září
2023). Výsledky žáků lze tedy celkově hodnotit jako příznivé, např. průměrný prospěch se
v jednotlivých třídách napříč obory vzdělání pohyboval v rozmezí 1,32 až 2,4. Také
ve výsledcích několika externích testování byly výsledky žáků školy hodnoceny jako
výborné. V maturitní zkoušce bylo ve školním roce 2022/2023 všech 26 žáků úspěšných.
Ve školním roce 2021/2022 byla zvýšená neúspěšnost u žáků oboru vzdělání 68-42-M/01
Bezpečnostně právní činnost, problémy měli žáci zvláště ve společné části cizím jazyce.
Výsledky vzdělávání žáků jsou projednávány a řešeny při jednáních pedagogické rady nebo
předmětových komisí. Jsou sledovány předměty s vyšší neúspěšností a přijímána opatření.
Míra výchovných opatření odpovídá projednávaným úspěchům žáků i zjištěným porušením
školních pravidel. Škola účinně sleduje a vyhodnocuje docházku žáků, včetně příčin jejich
neomluvených absencí. Přesto, že se od poslední inspekční činnosti zvýšil počet žáků
se speciálními vzdělávacími potřebami, není žádný z těchto žáků ohrožen neúspěchem.
Většinou nižší počet žáků ve třídě napomáhá spolu s klidnou, vstřícnou atmosférou
a většinou velmi dobrou znalostí žáků k individuálnímu přístupu ke vzdělávání jednotlivýc h
žáků. Žáci se speciálními vzdělávacími potřebami jsou při vzdělávání zohledňováni podle
potřeby hlavně neformálně, vzhledem k celkově nízké neúspěšnosti netvoří ohroženou
skupinu.
Spolupráce se sociálními partnery probíhá na široké úrovni. Zvláštní pozornost je věnována
aktivitám v souvislosti s naplňováním zaměření školy na sociální rozvoj žáků a jako podpora
odborného zaměření žáků (např. Policie České republiky, Městská policie Hrochův Týnec,
Hasičský záchranný sbor ČR, Vězeňská služba ČR, Záchranná služba). Pro naplnění
koncepčních cílů škola využívá i systém exkurzí a zahraničních zájezdů, sportovních,
předmětových i uměleckých soutěží. Žáci se dále v rámci obsahové náplně předmětů
společenskovědních a „seberozvíjejících“ předmětů (např. strategie osobního rozvoje,
moderní dějiny, světová náboženství) podílí na organizaci projektů zaměřenýc h
na hodnotnější trávení volného času formou dobrovolnické a charitativní činnosti (např. akce
pro klienty místního seniorcentra, mikulášská besídka pro děti a rodiče z Ukrajiny, Ježíškova
vnoučata, Srdíčkové dny, Světluška, Člověk v tísni). K prezentaci školy také patří účast žáků
v olympiádách a soutěžích, některé soutěže pořádají samotní žáci v rámci školy pro ostatní
spolužáky. Škola pořádala okresní kolo biologické olympiády.


                                         Závěry
Vývoj školy
– zvýšení počtu žáků,
– obnovení činnosti domova mládeže.



                                            5/8
Silné stránky
– příjemná vstřícná atmosféra ve všech hodinách, demokratický přístup pedagogů, cílený
  rozvoj prosociálních kompetencí absolventů (3.4),
– mezipředmětová spolupráce učitelů, která přispívá k jednotnosti výuky (3.3),
– časté zařazování zážitkově motivačních, seberozvíjejících a charitativních aktivit , které
  vhodně podporují naplňování profilu absolventa a zaměření školy (4.4).
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– nižší míra práce se vzdělávacími cíli zaměřenými na žáka (jejich stanovení, závěrečné
  vyhodnocení jejich naplnění), která by poskytovala žákům formativní zpětnou
  vazbu (4.3),
– minimální diferenciace ve výuce za účelem maximálního využití studijního potenciálu
  žáků (zvláště bez zaměření na maximální využití možností žáků nadaných) (6.2),
– realizace odborných praxí probíhá částečně i u sociálních partnerů, kteří svým zaměřením
  neodpovídají oboru vzdělání 68-42-M/01 Bezpečnostně právní činnost (1.5),
– méně pestré spektrum vyučovacích forem a metod (např. pouze ojedinělé využití
  příležitosti k rozvíjení vzájemné spolupráce žáků), projevující se nižší aktivitou žáků
  (4.2),
– minimální důraz na sebehodnocení a vzájemné vrstevnické hodnocení (4.3).
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– dále podporovat vzájemné hospitace, sdílení metodiky zefektivňujících metod a forem
  práce, zaměřit se na metodickou podporu začínajících nebo nekvalifikovaných učitelů,
– zaměřit častěji kontrolní činnost vedení na jednotlivé segmenty vzdělávacího procesu
  a následně výsledky této činnosti promítnout do směrování dalšího vzdělávání (např.
  stanovování a vyhodnocování vzdělávacích cílů),
– využívat širší spektrum aktivizačních vyučovacích forem a metod, které podporují
  osobnostní rozvoj žáků a formují jejich postoje;
– definovat provázanost speciálního kurzu na rozvoj klíčových kompetencí a profil
  absolventa ve školním vzdělávacím programu oboru vzdělání 68-42-M/01 Bezpečnostně
  právní činnost, pravidelně se setkávat se zástupci sociálních partnerů a rozvíjet
  vzájemnou spolupráci,
– realizovat ve vyšším počtu odborné praxe u sociálních partnerů, kteří odpovídají svým
  zaměřením oboru vzdělání 68-42-M/01 Bezpečnostně právní činnost,
– účelně využívat formativní hodnocení ve výuce, vytvářet podmínky pro sebehodnocení
  i vzájemné hodnocení žáků,
– zaměřit se více a častěji také na žáky nadané, vyhledávat a podporovat jejich potenciál
  formou např. formou alternativních, větvených či gradovaných činností,
– zaměřit se na rozvoj materiálního zajištění domova mládeže.



                                            6/8
                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Školní vzdělávací programy platné ve školním roce 2023/2024
 2.   Školní řád střední školy, vnitřní řád domova mládeže, vnitřní řád školního klubu,
      školní rok 2023/2024
 3.   Zápisy z jednání pedagogické rady, školní rok 2022/2023 a aktuální (výběr)
 4.   Rozvrhy hodin tříd, školní rok 2023/2024
 5.   Matrika, školní rok 2023/2024
 6.   Třídní knihy, Záznamy o práci školního klubu, Deník výchovné skupiny domova
      mládeže, školní rok 2023/2024
 7.   Plán kontrol a hospitací a záznamy z kontrolní činnosti ve školním roce 2022/23
 8.   Doklady k zajištění bezpečnosti práce (výběr)
 9.   Personální dokumentace k odborné kvalifikaci pedagogických pracovníků (výběr)
10.   Dokumentace výchovného poradenství a školní prevence, školní rok 2023/2024
      (výběr)
11.   Výroční zpráva o činnosti školy, školní rok 2021/2022
12.   Inspekční zpráva čj. ČŠIE-890/17-E


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




                                          7/8
Složení inspekčního týmu a datum vyhotovení inspekční zprávy

 Mgr. Jaroslav Loučka, školní inspektor,                  ………………………..
 vedoucí inspekčního týmu
 Mgr. Jarmila Jašková, školní inspektorka                ………………………..
 Bc. Daniela Růžová, kontrolní pracovnice                ………………………..

 Mgr. Hana Řebíčková, školní inspektorka                 ………………………..

 Mgr. et Mgr. David Čabrák, LL.M., přizvaná osoba,          ………………………..
 odborník na obor vzdělání 68-42-M/01 Bezpečnostně právní činnost
 Mgr. Michal Peterka, přizvaná osoba,                       ………………………..
 odborník na obor vzdělání 68-42-M/01 Bezpečnostně právní činnost



18. 12. 2023




                                            8/8
