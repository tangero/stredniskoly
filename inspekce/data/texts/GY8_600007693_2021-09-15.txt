                                     Česká školní inspekce
                                    Středočeský inspektorát
__________________________________________________________________________________________________________ __




                         IN S P E K Č N Í ZP R ÁVA
                                           Čj. ČŠIS-991/21-S


Název                                Gymnázium, Čelákovice, J. A. Komenského 414
Sídlo                                J. A. Komenského 414/7, 250 88 Čelákovice
E-mail                               info@gcelakovice.cz
IČ                                   43755054
Identifikátor                        600007693
Právní forma                         Příspěvková organizace
Zastupující                          Mgr. Barbara Holubcová
Zřizovatel                           Středočeský kraj
Místo inspekční činnosti             J. A. Komenského 414, 250 88 Čelákovice
Termín inspekční činnosti            15. až 17. září 2021


Inspekční činnost byla zahájena předložením pověření k inspekční činnosti.

                                  Předmět inspekční činnosti

Zjišťování a hodnocení podmínek, průběhu a výsledků vzdělávání podle přísluš nýc h
školních vzdělávacích programů, naplňování školního vzdělávacího programu a jeho
souladu s právními předpisy a rámcovým vzdělávacím programem podle § 174 odst. 2
písm. b) a c) zákona č. 561/2004 Sb., o předškolním, základním, středním, vyšším odborném
a jiném vzdělávání (školský zákon), ve znění pozdějších předpisů.

Inspekční činnost podle § 174 odst. 6 školského zákona, ve znění pozdějších předpisů.

                                          Charakteristika

Gymnázium, Čelákovice, J. A. Komenského 414 vykonává činnost střední školy (dále
„škola“). Počet žáků v posledních dvou letech stoupá. K termínu inspekce škola vzděláva la


2021/2022
240 žáků v denní formě osmiletého (179 žáků) a čtyřletého (61 žáků) oboru vzdělání
s maturitní zkouškou. Škola je naplněna z 60 %.

Škola identifikuje šest žáků se speciálními vzdělávacími potřebami a šest cizinců, z nichž
jeden má jazykovou bariéru v písemném projevu.
Žáci mají zajištěné stravování ve dvou různých subjektech.


                         Hodnocení podmínek vzdělávání
Ředitelka školy (dále „ředitelka“) splňuje předpoklady pro výkon své funkce. Byla
jmenována po konkurzu v srpnu 2019 a průběžně se účelně vzdělává v oblasti právních
předpisů a organizace školství. Ve své koncepci se zaměřila na analýzu slabých a silnýc h
stránek školy a navrhla reálné kroky a střednědobé cíle. Podařilo se úspěšně realizo vat
opatření ke zvýšení počtu žáků zejména ve třídách čtyřletého a vyšších třídách osmileté ho
oboru. Zjištění z rozhovorů s učiteli a žáky a z přímého pozorování v rámci inspekční
činnosti ukazovala na vstřícnou a otevřenou komunikaci, která vedla k vzájemné přátelské
spolupráci. Konstruktivní komunikace se všemi aktéry vzdělávání je vhodně nastavena
prostřednictvím elektronického informačního systému. Prostřednictvím e-mailové
komunikace s potvrzeným doručením a v případě potřeby rovněž poštou byly po dohodě se
zřizovatelem zaslány pozvánky k přijímací zkoušce.
Škola vytvořila nové školní vzdělávací programy (dále ŠVP) a zkvalitnila nabídku
vyučovacích předmětů. Pro rozvoj jazykové gramotnosti byla zavedena výuka latiny,
nabídka cizích jazyků vhodně reagovala na aktuální zájem žáků. Pokračují dlouhodobé
priority školy v rozvoji cizojazyčné komunikace a navázané mezinárodní kontakty
s partnerskými školami, a to zejména v rámci projektů Erasmus+ a Edison.
Ředitelka nově účelně delegovala pravomoci týkající se organizace vzdělává ní
na zástupkyni a zodpovědnost za zvyšování kvality výuky na vedoucí pedagogického sboru.
Na širším vedení se účelně podílejí také členové školního poradenského pracoviště
a předsedové předmětových komisí, kteří se pravidelně scházejí a vzájemně koordinují svou
činnost. Přestože všichni spolupracují a sdílejí potřebné informace, v oblasti práce
s analýzou a s výsledky vzdělávání žáků má vedení školy značné rezervy. Hospitační činnost
probíhala pravidelně, zaměřovala se však zejména na kontrolu zajištění distanční výuky.
V případě vzniku ojedinělých organizačních problémů vedení školy operativně reagovalo,
avšak méně se zaměřovalo na důsledný rozbor kvality vyučování a přijímání opatření
ve vztahu k zjištěným skutečnostem. Přetrvávají dílčí nedostatky v nastavení a realizac i
kontrolního systému.
Podařilo se obnovit a navázat dobré vztahy s partnery z řad zástupců města jako majitele
budovy základní školy, ve které škola sídlí. Úspěšná jednání vedla mj. k možnosti využívat
školní jídelnu. Škola vhodně podpořila aktivizaci žákovské samosprávy. Ředitelka vytváří
podmínky pro činnost školské rady, předložila jí k projednání nové ŠVP a projednala s ní
možnosti stravování žáků.
Vedení školy přijímá opatření k odstraňování personálních rizik, avšak pedagogický sbor
je nadále nestabilní. Přetrvává tendence v zaměstnávání učitelů na částečný úvazek, což
způsobuje organizační problémy při zajištění výuky projevující se nevhodnou kumulac í
vyučovacích hodin některých předmětů pouze v jednom dni. Dlouhodobé problémy
se zajištěním výuky fyziky a španělského jazyka se podařilo vhodně vyřešit. Pedagogové,
kteří nesplňují podmínky odborné kvalifikace, si doplňují požadované vzdělání studiem,
novým kolegům uvádějící učitelé poskytují potřebnou pomoc. Všichni učitelé využíva li


2021/2022                                   2
nabídky kvalitního dalšího vzdělávání vhodně zaměřeného mimo jiné na oblast klimatu
třídního kolektivu nebo základy krizové komunikace. Nebyli však vedeni k využití
vzdělávání v oblasti diferenciace a individualizace výuky, zejména ve vztahu k nadaným
žákům.
Prostory pro výuku jsou upravené, žáci mají možnost relaxovat v odpočinkových zónách
v chodbách školy, ve kterých mají nově k dispozici wifi připojení. Žáci při vyučování běžně
používají školní vybavení a společný materiál, pořizují si pracovní sešity, které zůstávají
v jejich vlastnictví. Úspěšné zapojení školy do projektů napomáhá zlepšovat podmínky pro
realizaci ŠVP a zkvalitňovat materiální vybavení.
Pozornost bezpečnosti a ochraně zdraví žáků škola věnuje stanovením pravidel a postupů ve
vnitřních předpisech, o nichž jsou žáci prokazatelně poučováni. Škola přijala preventivní
opatření ke snížení úrazovosti.


                                  Průběh vzdělávání
Ve všech hospitovaných hodinách byla zaznamenána pozitivní atmosféra a vzájemný
respekt učitelů a žáků. Vzdělávací cíle vycházely z dosavadních žákovských znalostí
a dovedností. Na rozdíl od minulé inspekční činnosti učitelé v naprosté většině hodin
vytvářeli podmínky a podněty a téměř všichni žáci byli aktivně zapojeni do výuky. Zhruba
v polovině hodin je učitelé podporovali a vyžadovali obsahově náročnou komunikaci. Žáci
správně aplikovali znalosti a dovednosti předmětu při využití v reálné situaci. Přetrvává
problém s diferenciací vzdělávacího cíle a přizpůsobováním výuky individuálním potřebám
zejména ve vztahu k nadaným žákům. Méně pozornosti bylo věnováno rozvíje ní
postojových cílů. Nedostatečně využita stále zůstává skupinová práce s možností vést
cílenou diskuzi k zadanému úkolu v rámci analýzy nebo řešení problému. V závěru hodin
se učitelé i nadále nedostatečně věnovali shrnutí a zhodnocení probraného učiva a jen
ojediněle využívali efektivní zpětnou vazbu formou vzájemného hodnocení nebo
sebehodnocení žáků.
Učitelé v hodinách českého jazyka a literatury správně rozvíjeli dosavadní žákovské znalost i
a dovednosti v oblastech historie literatury, interpretace textu a komunikační výchovy.
Ve větší části výuky efektivně využívali pestré metody a formy výuky, které účinně
motivovaly žáky k větší aktivitě. Ve společenskovědním vzdělávání vhodně převažoval
řízený rozhovor vedoucí k ověřování pochopení historických a politologických jevů
kombinovaný s částečně účelnou frontální výukou založenou především na předávání
hotových informací. Míra zapojení žáků však byla závislá na osobnosti učitele. V estetickém
vzdělávání byla výuka hudební výchovy založena na výkladu teorie hudby doplněném
vhodnými videoukázkami. Žáci byli velmi ukáznění, ale většinou pouze pasivně nasloucha li.
Při výtvarné výchově žáci aktivně pracovali podle předlohy, na základě které vyučujíc í
poutavě vysvětlovala a podrobně zdůvodňovala postupy při tvorbě portrétu.
Ve všech vyučovacích hodinách cizích jazyků učitelé příslušný jazyk důsledně používa li,
a tím přirozeně rozvíjeli řečové dovednosti žáků. Příjemná komunikace ze strany učitelů
a jejich pozitivní očekávání podpořily snahu žáků o správné vyjadřování. Motivovaní žáci
běžně hovořili v daném jazyce, prokazovali velmi dobré znalosti a zapojovali se efektivně
do krátkých rozhovorů, při kterých bylo patrné využívání jejich zkušeností a zájmů. Učitelé
ve většině hodin účelně střídali odlišné metody i formy výuky a vhodně zařadili různé
výukové materiály, pracovní listy, slovníky a cizojazyčné texty. Didaktická technika byla
využita při prezentaci žáka před třídou, méně již při zařazení poslechu rodilého mluvčího.



2021/2022                                    3
Matematické vzdělávání probíhalo ve vstřícné pracovní atmosféře. Učitelům se vhodně
dařilo předávat žákům svůj kladný vztah k předmětu. Vedli je k přemýšlení, vybíze li
k hledání různých cest řešení příkladů. Žáci aktivně navrhovali, zkoušeli a zdůvodňovali své
postupy. Používání prvků formativního hodnocení a kritického myšlení doprovázelo
efektivní aktivity, které se zaměřovaly na nácvik číselných operací a řešení zajíma výc h
slovních úloh s praktickým využitím v životě žáků. V úvodní hodině informač níc h
a komunikačních technologií učitel žáky vhodně seznámil se specifiky práce v učebně.
Při výkladu nové látky žáci naslouchali, vyučující ale nevytvořil prostor, aby si žáci mohli
aktivně vyzkoušet vykládanou problematiku.
Ve výuce přírodních věd byli žáci důsledně vedeni ke správnému používání odborné
terminologie. Pozitivem bylo systematické vysvětlování učiva, práce s chybou a využití
mezipředmětových vztahů. Učitelé žákům poskytovali dostatek času na vlastní řešení
problémů. Ve výuce biologie žáci sami iniciativně objevovali nové poznatky. Činnosti
v chemii byly dobře zaměřeny na samostatnou práci a efektivní aktivity ve dvojicích.
Úspěšná byla prezentace žákovské práce před třídou, v rámci níž žáci připravova li
a vzájemně hodnotili podklady pro vytvoření výukových materiálů v 3D tiskárně. Ve výuce
fyziky na vyšším gymnáziu byli žáci velmi dobře připraveni, spolehlivě řešili příklady
z pracovního listu, látce rozuměli a u tabule doplňovali své návrhy řešení. Zvolení shodných
postupů práce na nižším gymnáziu však vedlo k nižší efektivitě výuky. Podobně také
samostatná jednotvárná práce při výuce zeměpisu omezovala aktivitu žáků.


                          Hodnocení výsledků vzdělávání
Při posuzování míry dosažení výstupů ŠVP škola využívá běžné interní nástroje (ústní
zkoušení, testy). Informace o průběžném hodnocení jsou žákům i rodičům operativně
dostupné především prostřednictvím informačního systému. Škola výsledky vzdělává ní
žáků pravidelně statisticky hodnotí při jednáních pedagogické rady, předmětových komisí
a na poradách vedení školy. Závěry interních hodnocení však nejsou porovnávány
s hodnocením externím, a proto škola neidentifikuje správně některá rizika a neprovádí
systémová opatření ke zlepšení výsledků.
Z dosahovaných výsledků v průběhu vzdělávání je patrné, že většina žáků přistupuje k výuce
zodpovědně a že se jim dobře daří naplňovat požadované výstupy ŠVP. Ve školním roce
2019/2020 i 2020/2021 byl jejich průměrný prospěch 1,6, téměř polovina žáků prospěla
s vyznamenáním a pouze minimum jich neprospělo. Při hodnocení žáků postupují učitelé
objektivně. Žáky se speciálními vzdělávacími potřebami škola identifikuje, pedagogové jsou
správně informováni o jejich individuálních potřebách a vhodných pedagogickýc h
přístupech. Jejich průměrný prospěch je srovnatelný s ostatními žáky.
Učitelé motivují žáky k účasti v soutěžích jazykových, matematických i sportovních
olympiádách a k práci v zájmových kroužcích. Příležitost ke zlepšení má škola
v systematičtější identifikaci nadaných a mimořádně nadaných žáků, v nastavení efektivního
systému jejich podpory a vyhodnocování jeho účinnosti, a to zejména s využitím potenciálu
předmětových komisí.
V minimálním preventivním programu je funkčně nastaven jednotný systém pro identifik ac i
a podporu žáků ohrožených školní neúspěšností. Škola žákům vhodně poskytuje
individuální konzultace a různé formy doučování. I přes tuto podporu je patrné, že obtížnými
předměty jsou matematika, fyzika, chemie a v závěrečných ročnících také český a anglick ý
jazyk.




2021/2022                                    4
Podobně jako v průběhu vzdělávání prospívá téměř polovina žáků s vyznamenáním i při jeho
ukončování maturitní zkouškou. Hrubá neúspěšnost (podíl ke zkoušce přihlášených žáků,
kteří neuspěli nebo zkoušku nekonali) v posledních třech letech stoupá od 4 do 10 %,
nicméně vzhledem k snižujícímu se počtu žáků v uvedených letech se vždy jednalo pouze
o jednoho žáka. Ve společné části maturitní zkoušky jsou výsledky v cizím jazyce
a v matematice v průměru dlouhodobě lepší, než jaký je průměr stejného oboru vzdělání
v republice. V českém jazyce jsou celkové výsledky žáků horší. Ve školním roce 2018/2019
byly podprůměrné výsledky písemných prací, v roce 2019/2020 výsledky ústní zkoušky
a v roce 2020/2021 výsledky v didaktickém testu. Škola neprovádí analýzu příčin relativní
neúspěšnosti žáků ve společné části ve vztahu k výsledkům žáků gymnázií v republice
a nepřijímá následně konkrétní systémová opatření ke zlepšení výsledků. V profilové části
maturitní zkoušky žáci prospívali lépe. Například ve školním roce 2020/2021, kdy
se hodnotila známkou pouze tato část, prospěly s vyznamenáním dvě třetiny žáků.
O naplňování všeobecného zaměření školy svědčí rovnoměrné rozložení volby
přírodovědných, jazykových a společenskovědních předmětů.
Škola průběžně sleduje signály rizikového chování, dodržuje nastavená pravidla chování
a efektivně je uplatňuje v případě jeho výskytu. Preventivní program přehledně uvádí řadu
akcí a besed s danou tematikou. Preventivní postupy v řadě oblastí jsou součástí učiva
vyučovaných předmětů. Opatření k prevenci rizikového chování jsou účinná.
Informovaností zákonných zástupců, důsledností třídních učitelů, spoluprací pedagogickýc h
pracovníků a osobními rozhovory s žáky se daří jejich výchovné problémy elimino vat.
Absence se v posledních dvou letech výrazně snížila průměrně na 50 hodin na žáka za rok.
Neomluvená absence se téměř nevyskytla a počet uložených kázeňských opatření
je minimální.
Daří se vytváření pozitivních vztahů a odstranění adaptačních bariér v nově vznikajíc íc h
kolektivech prvních ročníků účastí žáků na adaptačním kurzu. Na něj navazují v průběhu
vzdělávání např. pravidelné třídnické hodiny, které efektivně probíhaly i v průběhu
distančního vzdělávání, sportovně-turistický kurz aj. V rámci autoevaluace si škola začala
mapovat prostor v oblasti hodnocení spokojenosti se vzděláváním, s prostředím školy,
s učiteli a s distanční výukou formou vyplnění anonymního dotazníku žáky. Ve škole byla
rovněž obnovena schránka důvěry. I nadále však přetrvává dlouhodobá tendence odchodu
žáků po ukončení povinné školní docházky do středních odborných škol. Na tento fakt škola
reagovala inovací vzdělávací nabídky zaměřené na informační technologie, kterou vyučuje
mj. odborník z praxe, a možností složit maturitní zkoušku z tohoto předmětu, kterou
v loňském školním roce využilo 30 % žáků.
K rozvoji sociálních a občanských kompetencí žáků škola účelně zařazuje řadu projektů
(vánoční setkání rodičů, učitelů, žáků a hostů školy, imatrikulace) a účinně podporuje
charitativní činnost. Stálá pozornost je věnována prezentaci života školy na mimoškolníc h
akcích, publikování v místním a regionálním tisku, na vývěskách města, na sociálních sítích
a na burzách škol. Kvalitně bylo zajištěno kariérové poradenství. Nově byly zavedeny
projektové dny formou stáží pro žáky pod vedením odborníků na reálných pracovištíc h.
Vedení školy neformálně sleduje další vzdělávací cestu absolventů. Téměř všichni pokračují
ve studiu na vysokých školách.


                                        Závěry
Vývoj školy
   -   V srpnu 2019 byla jmenována nová ředitelka, které se podařilo plynule zajistit
       organizaci vzdělávání.


2021/2022                                   5
      -   Zlepšila se atmosféra ve škole, během inspekční činnosti byla pozorována otevřená
          a vstřícná komunikace.
      -   Významně vzrostl počet žáků ve čtyřletém oboru vzdělání.
      -   Nedostatky zjištěné při minulé inspekční činnosti byly částečně odstraněny.
          Učitelům se podařilo zvýšit aktivní zapojení žáků ve vyučovacích hodinách.
          Přetrvávají dílčí nedostatky v kontrolní činnosti vedení školy.
Slabé stránky a/nebo příležitosti ke zlepšení
      -   Nízká účinnost kontrolní složky řízení se projevila zejména v oblasti práce
          s výsledky vzdělávání žáků.
      -   V hospitované výuce všichni žáci plnili stejné úkoly, chyběl diferencovaný přístup
          zejména k nadaným žákům.
      -   Absence závěrečného shrnutí a zhodnocení většiny vyučovacích hodin nezajistila
          konkrétní zpětnou vazbu pro žáka, pedagogové dostatečně nevedli žáky k vlastnímu
          nebo vzájemnému hodnocení.
Doporučení pro zlepšení činnosti školy
      -   Zintenzívnit kontrolní činnost, zaměřit ji zejména na pravidelnou analýzu výsledků
          vzdělávání s využitím externího hodnocení a přijmout efektivní opatření k jejich
          zlepšování.
      -   Podporovat individualizovaný rozvoj potenciálu žáků, mj. zapojením do
          samostatných rozsáhlejších projektů a stáží, např. ve spolupráci s vysokými školami.
          Zefektivnit činnost poradních orgánů (školního poradenského pracoviště,
          předmětových komisí a pedagogické rady) při analýze individuálních vzdělávac íc h
          potřeb žáků, diferencovat výuku s ohledem na individuální vzdělávací potřeby žáků
          se zaměřením na žáky nadané.
      -   Zlepšit závěry vyučovacích hodin s efektivním shrnutím učiva a se zhodnocením
          práce pro získání zpětné vazby o zvládnutí učiva.


                                      Stanovení lhůty

Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Středočeský inspektorát, Arabská
683, 160 66 Praha 6, případně prostřednictvím datové schránky (g7zais9), nebo na e -
podatelnu csi.s@csicr.cz s připojením elektronického podpisu.


               Seznam dokladů, o které se inspekční zjištění opírají
 1.       Zřizovací listina Gymnázium, Čelákovice, J. A. Komenského 414, příspěvková
          organizace, vydaná Středočeským krajem, čj. OŠMS/5912/2001, s účinností od
          1. října 2001, včetně Dodatků č. 1 – 4; Výpis správního řízení, změny v údajích
          vedených v rejstříku škol a školských zařízení, čj. MSMT-26716/2019-2, s účinností



2021/2022                                      6
      od 5. srpna 2019; Jmenování do funkce ředitelky příspěvkové organizace, čj.
      068608/2019/KUSK, s účinností od 1. srpna 2019
 2.   Školní informační systém; Školní matrika ke dni inspekce; Třídní knihy a rozvrhy
      vyučovacích hodin tříd a učitelů ve školním roce 2019/2020 a 2020/2021 ke dni
      inspekce; Doklady k přijímání ke vzdělávání a k ukončování vzdělávání
 3.   Školní vzdělávací program Klíč k vědění, školní vzdělávací program Via Lucis,
      účinné ke dni inspekce
 4.   Školní řád účinný ke dni inspekce
 5.   Záznamy z pedagogických rad, jednání předmětových komisí ve školním roce
      2019/2020, 2020/2021, 2021/2022
 6.   Dokumentace školního poradenského pracoviště účinná ke dni inspekce
 7.   Výroční zpráva o činnosti školy za školní rok 2019/2020 a 2020/2021, webové
      stránky www.gcelakovice.cz
 8.   Personální dokumentace ke dni inspekce; Přehled účasti a plán vzdělává ní
      pedagogických pracovníků - školní roky 2019/2020 a 2020/2021 ke dni inspekce
 9.   Kniha úrazů, školní roky 2019/2020 a 2020/2021 ke dni inspekce; Záznamy o úrazech
10.   Účetní závěrka k 31. prosinci 2020
11.   Inspekční zpráva, čj. ČŠIS – 509/14-S


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Středočeský
inspektorát, Arabská 683, 160 66 Praha 6, případně prostřednictvím datové schránky
(g7zais9), nebo na e-podatelnu csi.s@csicr.cz s připojením elektronického podpisu, a to
k rukám ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




2021/2022                                 7
Složení inspekčního týmu a datum vyhotovení inspekční zprávy



Ing. Vladimíra Hokešová, školní inspektorka, vedoucí
                                                               Hokešová v. r.
inspekčního týmu

Mgr. Zdeňka Čiháková, školní inspektorka                       Čiháková v .r.


Mgr. Pavla Vítková, školní inspektorka                          Vítková v. r.


Bc. Dana Nulíčková, kontrolní pracovnice                       Nulíčková v. r.




V Praze 14. 10. 2021

Datum a podpis ředitelky školy potvrzující projednání a převzetí inspekční zprávy


Mgr. Barbara Holubcová,                                      Holubcová v. r.
ředitelka školy

V Čelákovicích 18. 10. 2021




2021/2022                                  8
