                                     Česká školní inspekce
                                      Ústecký inspektorát
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIU-1081/21-U7


Název                               Gymnázium T. G. Masaryka, Litvínov,
                                    Studentská 640, příspěvková organizace
Sídlo                               Studentská 640, 436 01          Litvínov
E-mail                              gymlit@gtgm.cz
IČ                                  62208870
Identifikátor                       600011062
Právní forma                        příspěvková organizace
Zastupující                         Mgr. Jan Novák
Zřizovatel                          Ústecký kraj
Místo inspekční činnosti            Studentská 640, Litvínov
Termín inspekční činnosti           6. 12. 2021 – 9. 12. 2021


Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání poskytovaného střední
školou podle příslušných školních vzdělávacích programů. Zjišťování a hodnocení naplnění
školních vzdělávacích programů pro základní a střední vzdělávání a jejich souladu
s právními předpisy a rámcovými vzdělávacími programy.




2021/2022
                                   Charakteristika
Gymnázium T. G. Masaryka, Litvínov, Studentská 640, příspěvková organizace (dále
„škola“) vykonává činnost střední školy a vzdělává žáky v denní formě vzdělávání v oborech
vzdělání 79-41-K/41 Gymnázium (čtyřletý vzdělávací program) a 79-41-K/81 Gymnázium
(osmiletý vzdělávací program).
K 30. 9. 2021 se ve škole vzdělávalo 288 žáků, z toho 197 v osmiletém vzdělávac ím
programu a 91 ve čtyřletém vzdělávacím programu. Škola evidovala sedm žáků se
speciálními vzdělávacími potřebami. Devíti žákům umožňuje vzdělávání podle
individuálního vzdělávacího plánu z jiných závažných důvodů.


                         Hodnocení podmínek vzdělávání
Při zpracování koncepce rozvoje školy pro období 2020–2026 vycházel ředitel školy
z analýzy stavu všech relevantních oblastí fungování školy a podnětů pedagogů. Stanovené
cíle se průběžně daří naplňovat – příkladem je podpora jazykového a přírodovědného
vzdělávání, kvalitní příprava žáků na maturitní zkoušku, zapojení do projektové činnosti
a modernizace materiálně technických podmínek pro vzdělávání.
Ředitel školy účelně delegoval část povinností a pravomocí souvisejících s chodem školy na
svého zástupce. Kontrolní mechanismy jsou převážně efektivní. Hospitační činnost vedení
školy a metodická podpora pedagogů není zcela účinná, což se projevilo v nedostatcích
zjištěných v některých hospitovaných hodinách.
Metodická podpora nově nastupujícím a začínajícím pedagogům je vhodně poskytována ze
strany uvádějících učitelů. Další vzdělávání pedagogických pracovníků vychází především
z jejich osobních zájmů, finančních možností a aktuálních potřeb školy. Prioritou je studium
pro získání odborné kvalifikace a její prohlubování zejména v oblasti společného
vzdělávání, metodik jednotlivých předmětů a efektivních forem distančního vzdělávání. Pro
zefektivnění vzdělávacích strategií na úrovni školy chybí promyšlená koncepce dalšího
vzdělávání pedagogů v návaznosti na hospitační zjištění. Vedení školy dále vnímá potřebu
zapojení většího počtu pedagogů do vzdělávacích aktivit.
V rámci předmětových komisí jsou pedagogové zapojeni do vyhodnocování naplňová ní
školního vzdělávacího programu a evaluace výsledků vzdělávání, méně se však zabývají
metodickými aspekty výuky, například vyhodnocováním účinnosti jednotlivých metod
a forem práce a formativní zpětné vazby pro motivaci žáků k dalšímu učení. Jen někteří
pedagogové využívají pro svůj profesní rozvoj vzájemné hospitace.
I přes omezené možnosti spolupráce v období distančního vzdělávání se škole daří udržovat
síť partnerů, kteří přispívají k naplňování cílů vzdělávání. Významnými partnery jsou kromě
zřizovatele a města Litvínov především nadace ORLEN Unipetrol a společnost Severní
energetická, jejichž finanční dary umožnily modernizaci venkovních prostor školy
a vybavení odborných učeben pro experimentální výuku. Nadace zároveň podporuje
stipendiem nadané žáky a prostřednictvím projektu EDUbus zvyšuje zájem žáků o chemii.
Přínosnou spolupráci rozvíjí škola s Českou televizí – žáci školy se v rámci projektu ČT edu
stali tvůrci učebních materiálů. K profesnímu rozvoji pedagogů i mezinárodní mobilitě žáků
významně přispívá realizace projektu Erasmus+.
Materiálně technické podmínky pro vzdělávání jsou na velmi dobré úrovni. Od poslední
inspekční činnosti se vybudováním víceúčelového hřiště výrazně zlepšily podmínky pro
výuku tělesné výchovy. Na podporu přírodovědného vzdělávání škola vybudova la
arboretum a venkovní učebnu a modernizovala laboratoř chemie. Zapojení školy do


2021/2022                                    2
projektové činnosti umožňuje účelné doplňování prostředků moderních informač níc h
technologií.


                          Hodnocení průběhu vzdělávání
Vzdělávání je realizováno podle Školního vzdělávacího programu s motivačním názvem
Dignitatis memores ad optima intenti, v němž je v rámci disponibilních hodin realizo vá na
rozsáhlá nabídka volitelných předmětů, která umožňuje profilaci žáků dle jejich zájmu
a budoucího studijního zaměření. V aktuálním školním roce žáci 1.–4. ročníku
a odpovídajících ročníků osmiletého gymnázia navštěvují 19 volitelných předmětů (např.
konverzace v cizím jazyce, přírodovědné semináře, psychologie, moderní dějiny, počítačová
grafika, mezinárodní vztahy). Zájem žáků o nabízené předměty je uspokojen
i prostřednictvím nepovinných předmětů. Nadstandardní je nabídka vyučovaných cizích
jazyků, mezi nimiž je kromě anglického a německého jazyka také francouzština, ruština
a španělština. Do vzdělávacího obsahu přírodovědných předmětů jsou začleněna pravidelná
laboratorní cvičení. Vzdělávání vhodně doplňují systematicky realizované kurzy (zážitkový
se zaměřením na výtvarnou a hudební výchovu, biologicko-ekologický, historicko-
geografický, jazykový, badatelský se zaměřením na matematiku a fyziku, sportovní) a další
mimoškolní aktivity.
Ve všech hospitovaných vyučovacích hodinách byla patrná pozitivní učební atmosféra
založená na vzájemném respektu a důvěře. Velmi zdařilé byly hodiny hudební a výtvarné
výchovy. Zařazené vokální, instrumentální a hudebně pohybové činnosti rozvíjely u žáků
rytmické cítění a muzikálnost. Vybrané aktivity podporovaly spolupráci, tvořivost
a přispívaly k rozvoji schopnosti vnímat a prožívat emoce. V hodině výtvarné výchovy byla
na tematice vánočních svátků systematicky rozvíjena osobnost každého žáka, kreativní
myšlení a duchovní hodnoty. Při práci s textem byla podporována čtenářská gramotnost.
V průběhu hodiny žáci efektivně spolupracovali a komunikovali spolu o strategii pracovního
postupu.
Promyšlenou strukturu vycházející z vhodně definovaného vzdělávacího cíle měly hodiny
českého jazyka a občanského a společenskovědního základu na nižším stupni gymná zia.
Pedagožky využívaly efektivní metody a formy práce, mezi nimiž převládala samostatná
a skupinová práce, která umožňovala diferencovat výuku dle potřeb jednotlivců či skupin.
Výuka literatury ve vyšších ročnících podporovala přípravu žáků na maturitní zkoušku
zejména v oblasti analýzy uměleckého textu, převládající frontální styl však vedl
k nerovnoměrnému zapojení žáků.
Většina hodin cizích jazyků probíhala v přirozeném cizojazyčné prostředí, v němž byly
rozvíjeny receptivní i produktivní řečové dovednosti žáků. Efektivní byla zejména výuka
mladších žáků, které se dařilo motivovat k aktivní účasti účelně volenými metodami, jejich
vhodným střídáním a propojením s reálnými situacemi. V části hodin byly komunikač ní
dovednosti rozvíjeny především v řízeném rozhovoru v rovině učitel–žák, zřídka také při
vzájemné komunikaci mezi žáky. Diferencovaná a individualizovaná výuka pro zvyšová ní
jazykové gramotnosti žáků, včetně širšího uplatnění vzdělávacích strategií zaměřených na
jazykově nadané žáky, popř. žáky s vyšší potřebou podpory nebyla ve výuce zaznamenána.
V hodinách matematiky a přírodovědných předmětů převažovala frontální výuka doplněná
samostatnou prací žáků. Jen výjimečně se vyskytovala práce ve dvojicích či skupinová
práce. Pouze v malé míře byly zařazovány aktivizující metody, jež by podpořily zájem žáků
o probírané učivo a vhodně rozvíjely nejen odborné, ale i klíčové kompetence žáků (např.
schopnost kritického myšlení, argumentace, práce se zdroji). Převaha činnosti učitele vedla


2021/2022                                   3
v některých vyučovacích hodinách k nízké míře spoluúčasti žáků na vzdělávání. Až na
výjimky učitelé nevyužívali obsahovou diferenciaci dle vzdělávacích potřeb jednotlivýc h
žáků, všichni žáci plnili stejné typy úloh. Digitální techniku využívali pedagogové převážně
k prezentování učiva a krátkým názorným videoukázkám.
V hodinách tělesné výchovy se žáci aktivně zapojovali do činností. Učitelé individuá lně
korigovali chyby žáků při pohybových aktivitách a poskytovali jim tak zpětnou vazbu
o zvládnutí procvičovaných dovedností.
Společným znakem všech navštívených hodin byla velmi dobrá odborná úroveň. Z hlediska
didakticko-metodického většina hodin postrádala účelnou diferenciaci a individualizac i
výuky s ohledem na vzdělávací potřeby jednotlivců. Stejně jako při předchozí inspekční
činnosti pedagogové nevěnují dostatečný časový prostor závěrečnému shrnutí a upevnění
učiva, ani efektivní zpětné vazbě žákům o míře naplnění vzdělávacích cílů.


                          Hodnocení výsledků vzdělávání
Individuální a skupinové výsledky vzdělávání žáků zjišťuje škola obvyklými způsoby
(především písemné a ústní zkoušení), eviduje je v elektronické podobě a projednává na
pravidelných čtvrtletních jednáních pedagogické rady. V jednotlivých předmětech jsou
v předem naplánovaných termínech realizovány kontrolní a srovnávací testy, jejichž
výsledky se zabývá vedení školy a předmětové komise. Typy úloh, které jsou vyhodnoceny
jako problémové, jsou následně zařazovány v daných předmětech k dalšímu upevňová ní
a procvičování.
Efektivita přípravy žáků se projevuje při ukončování vzdělávání maturitní zkouškou. Ve
školním roce 2019/2020 uspěli u maturitní zkoušky ve čtyřletém studiu všichni žáci, kteří se
ke zkoušce přihlásili, v osmiletém studiu neuspěl pouze jeden žák (maturitní zkoušku
úspěšně dokončil v jarním termínu 2021). Ve školním roce 2020/2021 uspěli všichni
přihlášení žáci (z toho dva žáci uspěli v podzimním termínu). Vedení školy sleduje
a vyhodnocuje výsledky didaktických testů v jednotlivých úlohách a informace předává
předmětovým komisím. Učitelé se pak na úlohy s nízkou mírou úspěšnosti zaměřují při
výuce.
Pro vyrovnání vzdělávacích rozdílů ve znalostech a dovednostech žáků v důsledku výpadku
prezenční výuky v předchozích školních rocích realizuje škola v rámci Národního plánu
doučování skupinové konzultace – pro žáky nižšího gymnázia v předmětech český jazyk
a matematika, pro žáky posledních ročníků rovněž v předmětech profilové části maturitní
zkoušky.
Důležitým aspektem podpory žáků při návratu k prezenční výuce byly na počátku aktuálního
školního roku adaptační a zážitkové kurzy, které škola dlouhodobě úspěšně realizuje s cílem
posilovat pozitivní vztahy v třídních kolektivech a eliminovat rizikové chování žáků. Škola
v tomto období věnuje zvýšenou pozornost rozvoji sociálních a osobnostních kompetencí
žáků, podporuje aktivity, které přispívají k posílení sounáležitosti se školou (projektové dny)
a podpoře fyzické kondice a tělesné zdatnosti žáků (celoškolní sportovní turnaje).
Zkušenosti z období distanční výuky, zejména rozšířené využití výukového systému Moodle
a dalších vzdělávacích platforem, využívá škola pro efektivnější vzdělávání žáků, kterým
ředitel školy povolil vzdělávání podle individuálního vzdělávacího plánu z jiných závažnýc h
důvodů (zejména aktivní sportovci žijící v zahraničí).




2021/2022                                     4
Přes náročné období distanční výuky se pedagogům dařilo motivovat talentované a nadané
žáky k účasti na různých soutěžích (matematické, přírodovědné, společenskovědní) na
okresní, krajské i republikové úrovni.
Výchovné a kariérové poradenství a prevenci rizikových jevů zajišťuje v rámci školního
poradenského pracoviště výchovná poradkyně, speciální pedagožka a metodička prevence.
Každá z nich má jasně definovaný rozsah své působnosti a velmi těsně spolupracují. Škole
se daří identifikovat individuální potřeby žáků se speciálními vzdělávacími potřebami i žáků
nadaných. Podpůrná opatření jsou pravidelně vyhodnocována a jsou vyvozovány konkrétní
cíle dalšího rozvoje žáků. Akutní zátěžové situace žáků pomáhá řešit výchovná poradkyně,
která je odborně kvalifikovaná pro poskytování základní krizové intervence. Jednorázovou
psychologickou intervenci škola žákům zajistila v pedagogicko-psychologické poradně.
V rámci kariérového poradenství výchovná poradkyně pomáhá žákům při výběru jejich
dalšího studijního nebo pracovního uplatnění především formou individuálních konzultac í
a skupinových šetření. Odborná poradenská činnost v problematice volby povolání je
vhodně zařazena do školního projektu pracovně-právního týdne.
Školní preventivní strategie reflektuje potřeby a specifika školy. O její účinnosti svědčí nízký
počet rizikových projevů chování v posledních letech. Vzhledem k distančnímu vzdělává ní
a omezené možností spolupráce s externími subjekty byla preventivní témata rozpracována
do vzdělávacích obsahů většiny vyučovacích předmětů. Škola systematicky realizuje šetření
školního klimatu a diagnostiku tříd. Žáci se zapojují do charitativních sbírek a jsou tak
vedeni k dobročinnosti.


                                           Závěry
Vývoj školy
Díky podpoře zřizovatele, sociálních partnerů a zapojení do projektové činnosti se škole daří
modernizovat materiálně technické podmínky pro vzdělávání. Škola v rámci školního
vzdělávacího programu dlouhodobě podporuje žáky širokou nabídkou volitelných předmětů
a vyučovaných jazyků. Do popředí zájmu se vedle jazykového vzdělávání dostalo také
přírodovědné vzdělávání.

Silné stránky
Široká nabídka volitelných předmětů umožňuje profilaci žáků dle jejich zájmu a budoucího
studijního zaměření.
Promyšlená realizace vzdělávacích kurzů se specifickým zaměřením, bohatá mimoško lní
činnost a projektové dny vhodně doplňují vzdělávání v široké škále vzdělávacích oborů
a podporují osobnostní rozvoj žáků a jejich sociálních kompetencí.

Slabé stránky a/nebo příležitosti ke zlepšení
Převaha frontální výuky a absence kooperativních metod (zejména v přírodovědnýc h
předmětech) nedostatečně podporují aktivní zapojení žáků do procesu vzdělávání.
Nedostatečná reflexe vzdělávacích cílů v závěru vyučovacích hodin omezuje účinnou
zpětnou vazbu pedagogům i žákům o míře jejich naplnění.
Chybějící diferenciace a individualizace v průběhu výuky dostatečně nezohledňují odlišné
potřeby jednotlivých žáků.




2021/2022                                      5
Doporučení pro zlepšení činnosti školy
Do výuky vhodně zařazovat kooperativní a aktivizační           metody,   které povedou
k aktivnějšímu zapojení žáků do procesu vzdělávání.
Výuku diferencovat podle individuálních vzdělávacích potřeb jednotlivců, v závěru hodin
ověřovat naplnění stanovených vzdělávacích cílů.
Poskytovat pedagogům efektivní metodickou podporu a motivovat je k realizaci vzájemnýc h
hospitací.


                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 14 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Ústecký inspektorát, W. Churchilla
6/1348, 400 01 Ústí nad Labem, případně prostřednictvím datové schránky (g7zais9),
nebo na e-podatelnu csi.u@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Úplné znění zřizovací listiny Gymnázia T. G. Masaryka, Litvínov, Studentská 640,
       příspěvková organizace ze dne 11. 1. 2019 včetně dodatku
 2.    Potvrzení na vedoucím pracovním místě ředitele ze dne 22. 6. 2020, s účinností od
       1. 8. 2020
 3.    Výpisy z rejstříku škol a školských zařízení MŠMT (ze dne 3. 12. 2021)
 4.    Výkaz o střední škole (M 8) podle stavu k 30. 9. 2021
 5.    Školní vzdělávací program Dignitatis memores ad optima intenti, platný ve školním
       roce 2021/2022
 6.    Organizační řád s účinností od 1. 1. 2019
 7.    Dlouhodobé cíle, období 2020–2026
 8.    Školní matrika vedená k termínu inspekční činnosti
 9.    Školní řád, platný ve školním roce 2021/2022
10.    Zápisy z jednání pedagogické rady, školní roky 2020/2021 a 2021/2022
11.    Záznamy z jednání předmětových komisí, školní roky 2020/2021 a 2021/2022
12.    Plán kontrolní a hospitační činnosti ve školním roce 2021/2022
13.    Výroční zpráva o činnosti školy za školní rok 2020/2021
14.    Třídní knihy, školní roky 2020/2021 a 2021/2022 (vzorek)
15.    Rozvrh hodin, školní rok 2021/2022
16.    Dokumentace výchovného poradenství a prevence rizikového chování žáků, školní
       roky 2020/2021 a 2021/2022
17.    Dokumentace k ukončování vzdělávání maturitní zkouškou, školní roky 2019/2020
       až 2021/2022
18.    Personální dokumentace pedagogických pracovníků (vzorek)



2021/2022                                  6
19.    Plán dalšího vzdělávání pedagogických pracovníků ve školním roce 2020/2021
       a 2021/2022 včetně realizace
20.    Inspekční zpráva České školní inspekce č. j.: ČŠIU-385/14-U (ze dne 9. 5. 2014)
21.    Webové stránky https://www.gtgm.cz/




2021/2022                                 7
                                          Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Ústecký inspektorát,
W. Churchilla 6/1348, 400 01 Ústí nad Labem, případně prostřednictvím datové
schránky (g7zais9), nebo na e-podatelnu csi.u@csicr.cz s připojením elektronického
podpisu, a to k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Ivana Reihsová, školní inspektorka,             Mgr. Ivana Reihsová v. r.
 vedoucí inspekčního týmu
 Mgr. Dita Henzlová, školní inspektorka                Mgr. Dita Henzlová v. r.
 Ing. Anna Kejřová, školní inspektorka                 Ing. Anna Kejřová v. r.
 Mgr. Markéta Linhartová, školní                    Mgr. Markéta Linhartová v. r.
 inspektorka
 Ing. Kateřina Wilhelmová, kontrolní                Ing. Kateřina Wilhelmová v. r.
 pracovnice



V Ústí nad Labem 7. 1.2022


Datum a podpis ředitele školy potvrzující projednání a převzetí inspekční zprávy


 Mgr. Jan Novák, ředitel školy                          Mgr. Jan Novák v. r.

V Litvínově 10. 1. 2022




2021/2022                                    8
