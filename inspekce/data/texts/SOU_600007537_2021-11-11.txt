                                     Česká školní inspekce
                                    Středočeský inspektorát
__________________________________________________________________________________________________________ __




                         IN S P E K Č N Í ZP R ÁVA
                                          Čj. ČŠIS-1341/21-S


Název                                Střední odborné učiliště, Hubálov 17
Sídlo                                Loukovec, Hubálov 17, 294 11 Loukov
E-mail                               reditel@souhubalov.cz
IČ                                   00069566
Identifikátor                        600007537
Právní forma                         Příspěvková organizace
Zastupující                          Ing. Miroslav Kolomazník
Zřizovatel                           Středočeský kraj
Místo inspekční činnosti             Loukovec, Hubálov 17, 294 11 Loukov
Termín inspekční činnosti            11., 12., 15. a 16. listopad 2021


Inspekční činnost byla zahájena předložením pověření k inspekční činnosti.

                                  Předmět inspekční činnosti
Zjišťování a hodnocení podmínek, průběhu a výsledků vzdělávání podle přísluš nýc h
školních vzdělávacích programů (dále ŠVP) , jejich naplňování a soulad s právními předpisy
a rámcovým vzdělávacím programem podle § 174 odst. 2 písm. b) a c) zákona č. 561/2004
Sb., o předškolním, základním, středním, vyšším odborném a jiném vzdělávání (školský
zákon), ve znění pozdějších předpisů.

                                          Charakteristika
Střední odborné učiliště, Hubálov 17 vykonává činnost střední školy, domova mládeže
a školní jídelny (dále „škola“). K 30. září 2021 škola vzdělávala v denní formě v tříletýc h
oborech středního vzdělání s výučním listem Mechanik opravář motorových vozidel,
Instalatér, Opravář zemědělských strojů a Opravářské práce 209 žáků ve 12 třídách
a v jednoletém zkráceném studiu oboru Mechanik opravář motorových vozidel 17 žáků



2021/2022
v jedné třídě. O obor Strojní mechanik není zájem, v současné době se v něm nevzdělá vá
žádný žák. Kapacita školy je naplněna na 66 %, počet žáků je dlouhodobě stabilní.
Škola identifikuje 48 žáků se speciálními vzdělávacími potřebami, z toho 25 vzdělává
ve třech třídách oboru Opravářské práce zřízených podle § 16 odst. 9 školského zákona,
a devět cizinců, z toho jednoho s částečnou jazykovou bariérou.
V domově mládeže bylo vykázáno 41 ubytovaných, stravování je zajištěno ve školní jídelně
v areálu školy.

                         Hodnocení podmínek vzdělávání
Ředitel školy (dále „ředitel“) vede školu od r. 1996. Skladba vyučovaných oborů vzdělání
se od poslední inspekční činnosti v roce 2015 nezměnila. Z dlouhodobých cílů se daří
zlepšovat materiální podmínky, udržovat naplněnost školy a připravovat žáky pro trh práce,
částečně se daří účinná péče o žáky se vzdělávacími a výchovnými problémy a zvyšová ní
podílu pracovníků na řízení.
Disponibilní hodiny v ŠVP vyučovaných oborů účelně posilují odbornou profilaci žáků,
ŠVP domova mládeže vhodně cílí na efektivní využití volného času žáků.
Struktura řízení odpovídá charakteru školy a organizaci výuky, účelně vychází z oborové
skladby. Při řízení školy ředitel úzce spolupracuje se zástupcem pro praktickou výuku
a vedoucím učitelem odborného výcviku. Každodenní operativní řízení je funkční.
Intenzivní spolupráce učitelů teoretického a praktického vyučování se kladně projevuje
ve výuce efektivním propojováním poznatků. Příležitostí ke zlepšení je využít potenciálu
předmětových komisí a školního poradenského pracoviště. Řídící a kontrolní činnost
ředitele je plánovitá, v některých oblastech však vyžaduje zlepšení. Nedostatky se vyskytly
v obsahu vnitřních dokumentů a v přijímání žáků ke vzdělávání.
Vnitřní informační systém byl vhodně doplněn o platformu využívanou v době distanční
výuky. Ředitel dbá na vlastní profesní rozvoj a usiluje o zajištění vzdělávání odborně
kvalifikovanými pedagogy. V relativně stabilním pedagogickém sboru pětina pracovníků
nemá odbornou kvalifikaci, většina z nich si ji doplňuje studiem. Částečně účelné další
vzdělávání pedagogických pracovníků je zaměřené na udržení a rozšíření profesních
osvědčení, pouze v malé míře na aktivizační metody. Hospitační činnost vedení školy je
cílena zejména na nastupující učitele, není však dostatečně zaměřená na hodnocení kvality
vyučování všech učitelů a na přijímání opatření ve vztahu k zjištěným skutečnostem.
Ve školním poradenském pracovišti se vzájemně úzce spolupracují výchovný poradce
a školní metodička prevence, ale kompetence mezi oběma pracovníky nejsou jasně
rozděleny. To se projevilo v absenci ucelené strategie předcházení školní neúspěšnosti.
Díky funkční spolupráci se zřizovatelem, ministerstvem zemědělství a Škodou Mladá
Boleslav se zkvalitňují materiální podmínky pro vzdělávání. Od poslední inspekční činnosti
byly prostory pro výuku i ubytování účelně zrekonstruovány. Průběžně je obnovováno
a modernizováno strojní a technologické vybavení dílen, daří se zlepšovat vybavení školy
výpočetní technikou. Charakter vyučovaných oborů vzdělání umožňuje efektivně využívat
zázemí jednotlivých dílen a pracovišť umístěných v areálu školy žáky více oborů.
Škola dbá na zajištění bezpečného prostředí pro žáky. O pravidlech a podmínkách
bezpečnosti a ochrany zdraví jsou žáci preventivně a opakovaně poučováni, důsledně
zejména v praktickém vyučování. Přes realizovaná preventivní opatření dochází
k lehčím úrazům nejčastěji v dílnách, tělocvičně a v domově mládeže. Meziročně počet
úrazů klesá, v posledních dvou školních rocích mimo jiné také vlivem distanční výuky.



2021/2022                                   2
Škola dobře spolupracuje při zajištění praktického vyučování se smluvními pracovišti.
Přínosem pro profesní i jazykový růst žáků i pedagogů jsou studijní výměnné pobyty žáků
v zahraniční škole. K naplňování ŠVP napomáhá funkční spolupráce se zřizovate le m,
základními i středními školami, firmami a různými institucemi.

                          Hodnocení průběhu vzdělávání
Hospitovaná výuka probíhala v příjemné pracovní atmosféře, žáci většinou přirozeně
respektovali dohodnutá pravidla chování. Výuka propojovala teorii s praxí a její součástí
byly vzdělávací i postojové cíle, které se dařilo naplnit ve dvou třetinách hodin. Ve většině
hodin však nebyla využita diferenciace obsahu učiva. Vyučující efektivně využili
prezentační techniku k podpoře výkladu a podporovali žáky v jejich učebním úsilí.
Organizace odborného výcviku byla převážně založena na účelné samostatné práci žáků.
Ve třech čtvrtinách hodin teoretického vyučování však byla využita frontální organizace
výuky, u níž byla míra zapojení žáků nízká. Nedostatečně využita zůstala kooperativní práce
žáků i možnost vést cílenou diskuzi k zadanému úkolu v rámci analýzy nebo řešení
problému. Rovněž chyběla systematická práce žáků s informacemi a podpora rozvoje
komunikačních kompetencí. V závěru hodin se učitelé dostatečně nevěnovali shrnutí
a zhodnocení probraného učiva a jen ojediněle využívali efektivní zpětnou vazbu formou
vzájemného hodnocení nebo sebehodnocení žáků.
Hospitované hodiny všeobecně vzdělávacích předmětů měly většinou jasnou logickou
strukturu a vyučujícím se většinou dařilo přiblížit obsah učiva reálnému životu. Kvalita
výuky však byla různá a byla závislá zejména na osobnosti učitele. Vyučující v polovině
hodin volili pestré metody a formy práce, které vedly k aktivnímu zapojení všech žáků,
a poskytovali žákům dostatek času k přemýšlení. Příkladná byla diferenciace práce
pro rychlejší žáky v matematice a využití skupinové práce v českém jazyce a literatuře.
U vyučujících odborných předmětů bylo patrné jejich osobní zaujetí oborem a snaha předat
žákům co nejvíce poznatků. Ve třetině výuky byly účelně využity efektivní metody a formy
práce, pracovní tempo bylo přiměřené a odpovídalo studijním možnostem žáků. Předávání
hotových poznatků ve dvou třetinách hodin však často vedlo u žáků ke ztrátě pozornosti
a nepodporovalo jejich systematickou práci. Pouze někteří vyučující se snažili ověřit, zda
žáci pochopili učivo. V části hodin spočívala samostatná práce žáků v neúčelné jednotvárné
činnosti písemného charakteru.
Organizace výuky odborného výcviku byla efektivní, přestože některá dílenská pracoviště
v době inspekční činnosti procházela rekonstrukcí. Vhodně zvolený charakter smluvníc h
pracovišť umožňuje žákům osvojit si pestré spektrum profesních dovedností v přirozené m
prostředí firem, příp. seznámit se s moderními technologiemi. Vyučující svým
vystupováním napomáhali k vytváření bezpečného prostředí a příjemné vzdělávac í
atmosféry. Při instruktáži byla dobře uplatněna zásada názornosti. Žáci měli zažité pracovní
návyky, byli účelně zapojeni do praktických činností, se zájmem pracovali na zadanýc h
úkolech a aktivně se podíleli na jejich splnění a dodržovali pořádek na pracovišti. Vyučujíc í
se jim podle potřeby průběžně a individuálně věnovali, vhodně zohledňovali rozdílné
manuální dovednosti, zkušenosti i pracovní tempo žáků a upozorňovali na případné chyby.
Systém hodnocení a zajišťování opravářské práce na zakázku žáky motivuje ke kvalitní práci
a příznivě rozvíjí jejich pracovní kompetence. Nezanedbatelná je i motivace formou odměny
za produktivní práci či výsledkem vlastní práce při zapojení žáků do údržby školy či domova
mládeže.




2021/2022                                     3
                         Hodnocení výsledků vzdělávání
Škola zjišťuje individuální výsledky vzdělávání žáků obvyklými způsoby (písemné a ústní
zkoušení, hodnocení praktické činnosti). Nově zavedený elektronický informační systém
umožňuje detailně informovat žáky a jejich zákonné zástupce o průběhu a výsledcíc h
vzdělávání. Další informace jsou rodičům předávány na pravidelných třídních schůzkách,
u žáků s výchovnými nebo prospěchovými problémy škola usiluje o osobní komunikaci, ne
vždy však úspěšně. Hodnocení výsledků vzdělávání v pedagogické radě má převážně
statistickou povahu, chybí systematická analýza příčin neúspěchu a strategie předcházení
školní neúspěšnosti, a proto jsou přijatá opatření pouze částečně účinná.
Ve školním roce 2018/2019 byl průměrný prospěch žáků 2,86, v období distanční výuky se
zlepšil a počet prospívajících se mírně zvýšil na 90 %. V odborných předmětech dosahují
žáci horších průběžných výsledků než v předmětech všeobecných, průměrný prospěch
v odborném výcviku je stabilně kolem 2,5. Žáci oboru Opravářské práce dosahují dobrých
výsledků.
Škole se daří motivovat žáky 3. ročníků k přípravě na závěrečnou zkoušku, nabízí jim také
individuální konzultace a přípravu na písemnou část zkoušky. Závěrečnou zkoušku
v oborech vzdělání s výučním listem v posledních třech školních rocích vykonalo úspěšně
91 % až 96 % žáků. V roce 2020/2021, kdy žáci nekonali písemnou zkoušku, význa mně
vzrostl počet žáků prospívajících s vyznamenáním. Prostor pro další profesní rozvoj
vytvořený v ŠVP, který umožňuje přípravu na získání řidičského oprávnění pro různé
skupiny vozidel nebo svářečských průkazů, však využívají žáci pouze částečně.
Průměrný počet zameškaných hodin na jednoho žáka ve školním roce 2018/2019 byl
175 hodin, z toho zhruba desetina neomluvených. V letech 2019/2020 a 2020/2021 vlive m
distanční výuky absence klesla na dvě třetiny, resp. polovinu, podíl neomluvených hodin
zůstal stejný a týkal se zhruba čtvrtiny žáků. Neomluvená absence byla postihována
kázeňskými opatřeními a promítla se i do hodnocení chování. Sníženým stupněm z chování
v minulých třech školních letech bylo hodnoceno 10 až 15 % žáků. Rizikové jevy spočívajíc í
především v záškoláctví a nevhodném chování žáků škola řešila, opatření přijatá
ve spolupráci s třídním učitelem a zákonnými zástupci byla úspěšná pouze částečně. Škola
se systematicky nezabývá rozborem příčin a dopadů absence žáků, konání komisionálníc h
zkoušek pro získání klasifikace v náhradním termínu a klasifikace sníženým stupněm
z chování v případě nedodržování postupů při omlouvání nevedou ke zlepšení výsledků.
V každém z posledních tří školních roků zanechalo vzdělávání nebo přestoupilo na jinou
školu přibližně 12 % žáků. Jedná se zejména o odchody žáků v průběhu prvního ročníku.
Škola neorganizuje adaptační aktivity, a nevyužívá tak jeden z možných nástrojů nejen pro
navázání dobrých vzájemných vztahů žáků prvních ročníků, ale i pro účelné začlenění žáků
přijatých do vyšších ročníků. Také tato skutečnost negativně ovlivňuje podíl žáků, kteří
vzdělávání dokončí ve standardní době. Ze žáků, kteří ve škole zahájili vzdělávání v prvním
ročníku ve školním roce 2018/2019, závěrečnou zkouškou ve školním roce 2020/2021
úspěšně ukončila vzdělávání přibližně třetina žáků oboru Instalatér, polovina žáků oboru
Mechanik opravář motorových vozidel a Opravářské práce a dvě třetiny žáků oboru Opravář
zemědělských strojů.
Informace o úspěšnosti žáků ve vzdělávání škola získává také na základě jejich výsledků
v regionálních i celostátních odborně či profesně zaměřených soutěží. Při přípravě
na soutěže škola žákům poskytuje účelnou podporu a účinně rozvíjí jejich zájmy a profesní
orientaci. Také z výstupů některých kroužků, do kterých se zapojují i žáci ubytovaní
v domově mládeže, je zřejmé, že účelně přispívají k rozvoji tvořivosti, manuálníc h



2021/2022                                   4
dovedností a týmové spolupráce. Dobrou motivací pro zvládnutí profesních nároků žáků
jsou pravidelné prezentace jejich činnosti např. při dnech otevřených dveří, na vánočníc h
jarmarcích a dalších akcích. K rozvoji jazykových, osobnostních a sociálních kompetencí
žáků přispívá spolupráce s belgickou střední technickou školou, organizační zajištění
praktického vyučování žáků základní školy a přátelská sportovní setkání, organizo va ná
domovem mládeže.
Funkční je i kariérové poradenství. Absolventi školy se zapojují do pracovního procesu,
firmy v regionu o ně projevují trvalý zájem. Dvě třetiny absolventů oboru Opravář
zemědělských strojů si navíc v tomto školním roce účelně rozšiřují svoji kvalifik ac i
ve zkráceném studiu oboru Mechanik opravář motorových vozidel.

                                         Závěry
Vývoj školy / školského zařízení
- Zlepšuje se kvalita materiálního vybavení školy.
- Počet žáků školy je dlouhodobě stabilní.
- Přetrvávají nedostatky z minulé inspekční činnosti zejména ve využívání aktivizač níc h
  metod výuky a sebehodnocení či vzájemného hodnocení žáků. Škole se nedaří analyzo vat
  příčiny školní neúspěšnosti ani účinně motivovat žáky k dosažení lepších výsledků.
Silné stránky
- Spolupráce s partnery přispívá k efektivnímu zajištění odborného výcviku a vytváří
  podmínky pro lepší uplatnitelnost absolventů na trhu práce.
- Spolupráce s dalšími školami v regionu i v zahraničí vede k rozvoji osobnostních
  a sociálních kompetencí žáků.
Slabé stránky a/nebo příležitosti ke zlepšení
- Nížší účinnost kontrolní složky řízení se projevila zejména absence metodické podpory
  učitelů při vzdělávání žáků ohrožených školním neúspěchem, nedostatky v dokumentac i
  školního poradenského pracoviště a v přijímání žáků ke vzdělávání.
- Nižší rozsah používaného spektra výukových metod a organizačních forem a malá
  diferenciace obsahu probíraného učiva vedly k méně účelné podpoře žáků
  ve vyučovacích hodinách.
- Absence adaptačních aktivit a ucelené strategie předcházení školní neúspěšnosti se
  projevila v přetrvávající vysoké absenci a ve vyšším podílu žáků předčasně ukončujíc íc h
  vzdělávání.
Doporučení pro zlepšení činnosti školy
- Posílit pedagogické vedení školy zefektivněním metodických a kontrolních aktivit, zacílit
  další vzdělávání pedagogických pracovníků na využití aktivizačních metod ve výuce.
- Zařazovat pestré organizační formy a využívat aktivizující formy výuky zaměřené
  na kritické myšlení, práci s informacemi a větší prostor pro souvislé vyjadřování žáků.
  Posílit závěry hodiny se shrnutím učiva žáky a se sebehodnocením.
- Poskytovat podporu žákům ohroženým školním neúspěchem nejen mimo vyučování, ale
  především přímo ve výuce cíleným individuálním přístupem vycházejícím z potřeb žáka.




2021/2022                                    5
- Využít potenciálu předmětových komisí a školního poradenského pracoviště k analýze
  průběžných i závěrečných výsledků vzdělávání jako podkladu pro koncepční práci vedení
  školy včetně přijímání konkrétních účinných opatření.

                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů přijmout adekvátní opatření k prevenci nedostatků zjištěných
při inspekční činnosti a ve stejné lhůtě písemně informovat Českou školní inspekci,
jaká byla přijata opatření.
Zprávu zašlete na adresu Česká školní inspekce, Středočeský inspektorát, Arabská
683, 160 66 Praha 6, případně prostřednictvím datové schránky (g7zais9), nebo na e-
podatelnu csi.s@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Zřizovací listina Středního odborného učiliště zemědělského a Odborného učiliště
       Hubálov 17, s účinností od 1. října 2001 ve znění dodatků č. 1 až 7
 2.    Souhlas Krajského úřadu Středočeského kraje se zřízením třídy pro žáky
       se speciálními vzdělávacími potřebami pro školní roky 2020/2021 a 2021/2022
 3.    Výpis z rejstříku škol a školských zařízení – stav k termínu inspekční činnosti
 4.    Účetní závěrka k 31. prosinci 2020 a k 30. září 2021
 5.    Personální dokumentace pedagogických pracovníků včetně plánu jejich dalšího
       vzdělávání (vzorek)
 6.    Dokumentace k zajištění bezpečnosti a ochrany zdraví, platná ve školním roce
       2021/2022 k datu inspekční činnosti
 7.    Plán práce SOU Hubálov 2021/2022
 8.    Školní vzdělávací programy, účinné k termínu inspekční činnosti
 9.    Školní řád školy a vnitřní řád domova mládeže, účinné k termínu inspekční činnosti
10.    Školní matrika včetně prospěchu žáků – stav k termínu inspekční činnosti
11.    Třídní knihy, deníky výchovných skupin domova mládeže a rozvrh vyučovac íc h
       hodin – školní rok 2020/2021, 2021/2022 k termínu inspekční činnosti
12.    Záznamy z pedagogické rady a jednání předmětových komisí – školní rok 2020/2021,
       2021/2022 k termínu inspekční činnosti
13.    Dokumentace školního poradenského pracoviště – školní rok 2020/2021, 2021/2022
       k termínu inspekční činnosti
14.    Dokumentace k přijímání uchazečů a k ukončování vzdělávání (vzorek)
15.    Výroční zprávy o činnosti školy – školní rok 2018/2019, 2019/2020, 2020/2021
16.    Internetové stránky školy www.souhubalov.cz
17.    Inspekční zpráva, čj. ČŠIS-992/15-S




2021/2022                                   6
                                         Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Středočeský inspektorát,
Arabská 683, 160 66 Praha 6, případně prostřednictvím datové schránky (g7zais9),
nebo na e-podatelnu csi.s@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách Če ské školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Pavla Vítková, školní inspektorka,        Pavla Vítková, v.r.
 vedoucí inspekčního týmu
 Ing. Vladimíra Hokešová, školní                Vladimíra Hokešová, v.r.
 inspektorka
 Ing. Pavel Čámský, školní inspektor            Pavel Čámský, v.r.
 Mgr. Eva Karasová, školní inspektorka          Eva Karasová, v.r.
 Ing. Dana Drlíková, kontrolní pracovnice       Dana Drlíková, v.r.
 RNDr. Jana Bímová, přizvaná osoba,             Jana Bímová, v.r.
 odborník na střední vzdělávání

V Praze 6. 12. 2021


Datum a podpis ředitele školy potvrzující projednání a převzetí inspekční zprávy

 Ing. Miroslav Kolomazník,                      Miroslav Kolomazník, v.r.
 ředitel školy

V Hubálově 14. 12. 2021




2021/2022                                   7
