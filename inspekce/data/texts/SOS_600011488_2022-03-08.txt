                                     Česká školní inspekce
                                      Ústecký inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠI0-258/22-U


Název                               TRIVIS - Střední škola veřejnoprávní Ústí nad Labem,
                                    s.r.o.
Sídlo                               Máchova 1376/3, 400 03 Ústí nad Labem - Střekov
E-mail                              cerna@trivis.cz
IČ                                  25109189
Identifikátor                       600011488
Právní forma                        společnost s r.o.
Zastupující                         Mgr. Ivana Černá
Zřizovatel                          TRIVIS, a.s.
Místo inspekční činnosti            Máchova 1376/3, Ústí nad Labem - Střekov
Termín inspekční činnosti           8. 3. 2022 − 10. 3. 2022


Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání poskytovaného střední
školou podle příslušného školního vzdělávacího programu. Zjišťování a hodnocení naplnění
školního vzdělávacího programu pro střední vzdělávání a jeho souladu s právními předpisy
a rámcovým vzdělávacím programem.




2021/2022
                                    Charakteristika
Právnická osoba TRIVIS - Střední škola veřejnosprávní Ústí nad Labem, s.r.o. (dále „škola“)
vykonává činnost střední školy a vzdělává žáky v oboru vzdělání 68-42-M/01 Bezpečnostně
právní činnost, který je zakončen maturitní zkouškou.
K 30. 9. 2021 vykázala škola 190 žáků v osmi třídách v denní formě vzdělávání. V době
inspekční činnosti se ve škole vzdělávalo 10 žáků se speciálními vzdělávacími potřebami.
Další informace o škole je možné získat na webových stránkách školy na adrese
www.trivisusti.cz.


                          Hodnocení podmínek vzdělávání
Ředitelka školy je ve funkci od 1. 8. 2021. Jejími prioritami jsou stabilizace pedagogického
kolektivu, vytvoření pozitivního klimatu, nastavení týmové spolupráce a zkvalitně ní
pracovních podmínek ve škole. Společným úsilím všech aktérů vzdělávání se tyto záměry
daří postupně naplňovat. Dosažení cílů v oblasti zvyšování kvality poskytovaného
vzdělávání omezuje málo účinná podpora pedagogů jako důsledek nižší míry hospitační
činnosti vedení školy. Naopak zdařilá a funkční je spolupráce se sociálními partnery. Vedení
školy se v letošním školním roce podařilo síť partnerů obohatit o další subjekty, se
stávajícími partnery se podařilo rozšířit spolupráci zapojením žáků do společných akcí (např.
zátěžové pochody, policejní cvičení, účast žáků při domovních prohlídkách apod.).
Spolupráce je oboustranně prospěšná, podporuje rozvoj odborných kompetencí žáků
a motivuje žáky ke studiu i budoucí profesi.
Pedagogický sbor je na výuku odborných předmětů doplňován odborníky z praxe. Přestože
je začínajícím nebo nekvalifikovanému pedagogovi poskytována metodická podpora
zkušenějšími kolegy, nedostatek praxe či chybějící pedagogické vzdělání se u některých
negativně projevilo v průběhu hospitované výuky. V uplynulém období se v souvislos ti
s distanční výukou pedagogové vzdělávali především v možnostech využití digitálníc h
technologií. Profesní rozvoj učitelů v oblasti efektivních forem a metod práce byl realizo vá n
minimálně. Poradenské služby ve škole zajišťuje výchovná poradkyně (ředitelka školy)
a metodik prevence, kteří spolu intenzivně spolupracují.
Materiální podmínky škola postupně modernizuje, ke zlepšení došlo zejména ve vybavení
digitálními technologiemi. Jednotná platforma pro distanční výuku byla nastavena až
v tomto školním roce po nástupu nového vedení. Vybavení školy pro výuku klíčovýc h
bezpečnostně právních předmětů je v souladu s požadavky na materiální zabezpečení
stanovených Ministerstvem vnitra ČR.


                           Hodnocení průběhu vzdělávání
Společným znakem všech hospitovaných hodin byla atmosféra založená na vzájemné důvěře
a respektu. Pedagogové většinou respektovali pracovní tempo žáků, individualizac i
a diferenciaci zadávaných úkolů podle individuálních potřeb žáků však nevyužíva li.
Převažovala frontální výuka, kooperativní činnosti a účelné aktivizační metody učitelé do
výuky zařazovali jen sporadicky. Závěry hodin zpravidla nevyužívali pro shrnutí
probíraného učiva a ověření naplnění vzdělávacích cílů. Prostor pro sebehodnocení či
vzájemné hodnocení jako motivačního faktoru k dalšímu učení a prostředku osobnostního
rozvoje žáků učitelé nevytvářeli.



2021/2022                                     2
Výuka anglického jazyka byla ve většině případů málo efektivní z hlediska rozvoje
komunikačních dovedností žáků. Ve většině hodin byl důraz kladen na procvičování
gramatických struktur, které však probíhalo v izolovaných větách bez simulace přirozenýc h
komunikačních situací. Jen sporadicky dostali žáci prostor pro vzájemnou komunikac i
a příležitost pro rozvoj perceptivních dovedností prostřednictvím poslechových cvičení.
Hodiny českého jazyka byly vedeny tradičním frontálním stylem s dominantním postavením
pedagožek, které se při výkladu nové látky snažily zapojovat pomocí řízeného rozhovoru
i některé žáky. V části hodin byla vhodně zařazena samostatná práce či práce ve dvojici.
V hodině zaměřené na literární složku vzdělávání byla pro zvýšení motivace žáků vhodně
zařazena videoukázka vztahující se k probíranému tématu.
Příjemné pracovní klima ve výuce dějepisu podpořilo ochotu žáků aktivně se účastnit
vzdělávacích činností. Výklad nové látky probíhal v součinnosti se žáky a byl podpořen
prezentací. Efektivní bylo rovněž shrnutí probíraného učiva v závěru hodiny.
Hospitované hodiny odborných předmětů byly většinou výkladové s malou aktivizací žáků,
těžiště výuky bylo na učiteli. Společným rysem byl partnerský přístup učitelů k žákům, který
navozoval pozitivní pracovní prostředí. Ve většině hodin chybělo stanovení cíle. Výuka byla
vedena odborně správně, didaktická technika byla vhodně využita za účelem prezentace
nového učiva či k demonstraci obrazového materiálu.
Hospitované hodiny v odborném praktickém vyučování navazovaly svým obsahem na
teoretické předměty se zaměřením na prohlubování získaných vědomostí a rozvoj
požadovaných praktických dovedností. Využívány byly různé formy a metody práce. Žáci
aktivně spolupracovali, projevovali zájem o probírané učivo, byli motivováni zdůrazně ním
jeho významu v reálném životě, byli vedeni k samostatnému řešení zadaných úkolů. Při
výuce však nebyl zaznamenán individuální přístup k žákům ani jejich hodnocení.
Práci s žáky se speciálními vzdělávacími potřebami ve výuce koordinuje výchovná
poradkyně, která seznamuje pedagogy s jejich podpůrnými opatřeními a v případě potřeby
vypracovává individuální vzdělávací plány. I přes informovanost učitelů o přítomnosti žáků
se speciálními vzdělávacími potřebami ve výuce byla potřebná individualizace
a diferenciace ve vzdělávání těchto žáků v hospitovaných hodinách zaznamenána jen
ojediněle.


                          Hodnocení výsledků vzdělávání
Individuální a skupinové výsledky vzdělávání zjišťuje škola obvyklými interními
evaluačními nástroji. Pro informování zákonných zástupců o průběžných výsledcích žáků
využívá školní elektronický informační systém a třídní schůzky. Výsledky žáků a tříd jsou
sumarizovány a projednávány na čtvrtletních jednáních pedagogické rady, chybí však
analýza příčin neúspěšnosti jednotlivých žáků a vyhodnocování účinnosti přijatých opatření
ke zlepšení. Žákům ohroženým školní neúspěšností je poskytována podpora v rámci
individuálních konzultací.
Výsledky žáků při ukončování vzdělávání maturitní zkouškou v roce 2020 odpovídaly
dosahovanému průměru v dané skupině oborů v ČR, všichni přihlášení žáci maturitní
zkoušku konali. Ze 45 žáků, kteří konali maturitní zkoušku, pouze čtyři žáci neuspěli, z toho
tři ve společné části. V roce 2021 došlo jak ve společné části, tak v profilové části maturitní
zkoušky ke zhoršení výsledků žáků školy. Z 37 žáků, kteří byli přihlášeni, dva žáci maturitní
zkoušku nekonali z důvodu neukončeného posledního ročníku a 6 žáků neprospělo ani po
opravných zkouškách v podzimním termínu (17,1 % oproti 5,5 % v dané skupině oborů


2021/2022                                     3
v ČR). Škola nemá vytvořený systém vyhodnocování výsledků vzdělávání při ukončování
maturitní zkouškou a přijímání opatření pro zlepšení ani na úrovni jednání předmětových
komisí, ani v rámci jednání pedagogické rady.
V rámci kariérového poradenství pomáhá výchovná poradkyně žákům 4. ročníků s výběrem
studijního zaměření. Pro zvýšení uplatnitelnosti absolventů na trhu práce je význa mná
spolupráce s potenciálními zaměstnavateli, kteří kromě zajištění odborné praxe žáků také
organizují na škole náborové akce a pořádají besedy s odborníky.
Škola věnuje náležitou pozornost oblasti primární prevence a předcházení nežádoucím
jevům v chování žáků. Realizuje specificky zaměřené aktivity, které do značné míry souvisí
s odborným zaměřením školy. Řada preventivních témat je rozpracována do vzdělávac íc h
obsahů jednotlivých vyučovacích předmětů. Významnou oblastí, kterou škola aktivně
monitoruje a podporuje její pozitivní rozvoj, jsou vztahy mezi žáky. Pro posílení sociálníc h
vazeb ve třídách pořádá adaptační pobyty pro žáky 1. ročníků. Vzhledem k nízké míře
výskytu rizikového chování mezi žáky je realizace preventivního programu školy účinná.


                                         Závěry
Vývoj školy
Od školního roku 2021/2022 došlo ke změně na pozici ředitelky školy. Přetrvávají rezervy
v metodickém vedení pedagogických pracovníků v oblasti využívání aktivizujících metod
a forem ve výuce a vedení žáků k sebehodnotícím dovednostem.

Silné stránky
Široká síť sociálních partnerů efektivně podporuje získávání odborných kompetencí
a přípravu žáků na budoucí profesní život.

Slabé stránky a/nebo příležitosti ke zlepšení
Metodická podpora poskytovaná pedagogům není efektivní, nepřispívá ke zvyšování kvality
vzdělávání.
Převaha frontální výuky bez aktivizujících metod nedostatečně podporuje aktivní zapojení
žáků do výuky.
Absence reflexe vzdělávacích cílů v závěru výuky omezuje účinnou zpětnou vazbu
pedagogům i žákům o míře zvládnutého učiva, chybějící diferenciace v průběhu výuky
dostatečně nezohledňuje odlišné potřeby jednotlivců.

Doporučení pro zlepšení činnosti školy
Prostřednictvím pravidelné hospitační činnosti poskytovat pedagogům účinnou zpětnou
vazbu o kvalitě jejich výuky.
Do výuky zařazovat aktivizující metody a formy, motivovat pedagogy k dalšímu vzdělává ní
v této oblasti.
Ve výuce se zaměřit na efektivní práci s cílem, na individuální potřeby jednotlivců a na
pravidelné využívání formativního hodnocení žáků.
Zefektivnit činnost v oblasti vyhodnocování výsledků vzdělávání a přijímání opatření
k jejich zlepšování.




2021/2022                                    4
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 10 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Ústecký inspektorát, W. Churchilla
6/1348, 400 01 Ústí nad Labem, případně prostřednictvím datové schránky (g7zais9),
nebo na e-podatelnu csi.u@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Výpis z obchodního rejstříku, vedeného Krajským soudem v Ústí nad Labem oddíl
       C, vložka 12884 s datem zápisu 26. února 1997 (ze dne 7. 3. 2022)
 2.    Jmenování ředitelky školy s účinností od 1. 8. 2021 (ze dne 27. 5. 2021)
 3.    Výpis z rejstříku škol a školských zařízení (ze dne 7. 3. 2022)
 4.    Výkazy o ředitelství škol (R 13-01) podle stavu k 30. 9. 2020, 30. 9. 2021
 5.    Výkazy o střední škole (M 8) podle stavu k 30. 9. 2020, k 30. 9. 2021
 6.    Školní vzdělávací program platný od 1. 9. 2021
 7.    Plán dalšího vzdělávání pedagogických pracovníků, školní rok 2021/2022
 8.    Školní řád s účinností od 1. 9. 2021 včetně dodatku
 9.    Školní matrika, školní roky 2020/2021, 2021/2022 (vzorek)
10.    Výroční zpráva, školní rok 2020/2021
11.    Koncepce rozvoje školy na období 2021 - 2025
12.    Zápisy z provozních porad a pedagogických rad, školní roky 2020/2021, 2021/2022
13.    Záznamy z kontrolní a hospitační činnosti, školní rok 2021/2022
14.    Třídní knihy v elektronické podobě, školní roky 2020/2021, 2021/2022 (vzorek)
15.    Rozvrhy hodin, školní rok 2021/2022
16.    Personální dokumentace (vzorek)
17.    Dokumentace výchovného poradenství, školní roky 2020/2021, 2021/2022
18.    Minimální preventivní program, školní roky 2020/2021, 2021/2022
19.    Dokumentace k ukončování vzdělávání maturitní zkouškou, školní roky 2019/2020
       až 2021/2022
20.    Dokumentace k přijímacímu řízení pro školní rok 2021/2022
21.    Inspekční zpráva České školní inspekce č. j.: ČŠIU-966/14-U (ze dne 27. 10. 2014)
22.    Webové stránky školy: www.trivisusti.cz




2021/2022                                  5
                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Ústecký inspektorát,
W. Churchilla 6/1348, 400 01 Ústí nad Labem, případně prostřednictvím datové
schránky (g7zais9), nebo na e-podatelnu csi.u@csicr.cz s připojením elektronického
podpisu, a to k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




2021/2022                                 6
Složení inspekčního týmu a datum vyhotovení inspekční zprávy
                                                  Mgr. Ilona Hronová, v. r.
 Mgr. Ilona Hronová, školní inspektorka,
 inspekčního týmu
 Mgr. Ivana Reihsová, školní inspektorka            Mgr. Ivana Reihsová v. r.
 Bc. Jana Sejvalová, kontrolní pracovnice           Bc. Jana Sejvalová v. r.
 Ing. Hana Grusová, odbornice v oblasti             Ing. Hana Grusová v. r.
 bezpečnostně právní činnosti
 Plk. Mgr. Martina Neubauerová, odbornice           Mgr. Martina Neubauerová v. r.
 v oblasti bezpečnostně právní činnosti



V Ústí nad Labem 25. 3. 2022


Datum a podpis ředitelky školy potvrzující projednání a převzetí inspekční zprávy
                                                     Mgr. Ivana Černá v. r.
 Mgr. Ivana Černá
 ředitelka školy


V Ústí nad Labem 4. 4. 2022




2021/2022                                   7
