                              Česká školní inspekce
                               Ústecký inspektorát
                   W. Churchilla 6/1348, 400 01 Ústí nad Labem
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIU-1331/25-U
                                      Sp. zn. ČŠIU-S-273/25-U


Název                               Soukromá střední škola pro marketing a ekonomiku
                                    podnikání s. r. o.
Sídlo                               Eduarda Basse 1142/9, 434 01 Most
E-mail                              soukrmark@sssmep.cz
IČO                                 25 015 192
Identifikátor                       600 011 151
Právní forma                        společnost s r. o.
Zastupující                         Mgr. Kateřina Fischerová
Zřizovatel                          COMENIA v. o. s.
Místo inspekční činnosti            Eduarda Basse 1142/9, Most
Inspekční činnost na místě          8. 10. 2025 − 10. 10. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání poskytovaného střední
školou podle příslušných školních vzdělávacích programů.
Zjišťování a hodnocení naplnění školních vzdělávacích programů pro střední vzdělává ní
a jejich souladu s právními předpisy a rámcovými vzdělávacími programy.
                                    Charakteristika
Právnická osoba Soukromá střední škola pro marketing a ekonomiku podnikání s. r. o. (dále
„škola“) vykonává činnost střední školy a vzdělává žáky v denní formě vzdělávání v oboru
vzdělání 63-41-M/02 Obchodní akademie se zaměřením na Cestovní ruch a průvodcovství,
Informační technologie a programování a Sportovní marketing a management.
K termínu inspekční činnosti se ve škole vzdělávalo 233 žáků v devíti třídách. Škola eviduje
osm žáků se speciálními vzdělávacími potřebami a 14 žáků s odlišným mateřským jazykem.
Další informace o škole          jsou   k   dispozici   na    webových     stránkách    školy
https://www.sssmep.cz.


                         Hodnocení podmínek vzdělávání
Strategické cíle rozvoje školy vedení diskutuje se všemi aktéry vzdělávání. K prioritám patří
především výchova kvalitních a kompetentních absolventů školy připravených pro trh práce.
Tento cíl se i díky efektivní spolupráci s různými subjekty daří naplňovat. K podpoře
odborných kompetencí přispívá kooperace se zaměstnavateli, u kterých jsou realizo vá ny
odborné praxe. Odborníci se také zapojují do výuky např. prostřednictvím přednášek
a besed. K zájmu o vzdělávání ve škole přispívá účinná prezentace a spolupráce se
základními školami, díky které se počet žáků zvýšil a dosahuje téměř plné kapacity školy.
Dalším cílem, který přispívá k rozvoji odborných kompetencí žáků, je vytvoření kvalitního
materiálně-technického zázemí. To se zapojováním do projektové činnosti, které umožnilo
rekonstrukci především odborných učeben a jejich vybavení moderní audiovizuá lní
technikou a informačními technologiemi, daří. Cíl v oblasti prohlubování principů
demokratizace řízení školy je realizován mj. efektivní činností žákovského parlamentu. Na
pravidelných schůzkách žáci řeší praktické záležitosti týkající se jejich studia, organizace
různých zážitkových a motivačních aktivit pro spolužáky atd. Cíle v oblasti rozvoje finanč ní
a podnikatelské gramotností se daří plnit, méně jsou však rozvíjeny čtenářské dovednosti
žáků napříč všemi předměty.
V organizační struktuře ředitelku školy vhodně doplňuje její zástupkyně, v jejíž kompetenci
je především kontrolní činnost. Účinný přenos informací a efektivní fungování školy
zajišťují spolu s otevřenou komunikací se všemi aktéry výchovně-vzdělávacího procesu
pravidelné i operativní porady. Hodnoticí hospitační činnost realizuje ředitelka a předsedové
předmětových komisí. Zpětná vazba poskytovaná pedagogům je efektivní v některých
aspektech výuky (např. práce se vzdělávacím cílem). Zcela účinná však není v oblasti
individuálního přístupu pedagogů k jednotlivým žákům a rozvoje jejich hodnoticíc h
dovedností. Tyto nedostatky zjištěné při předchozí inspekční činnosti přetrvávají.
Pedagogický sbor je téměř plně kvalifikovaný a většina pedagogů vyučuje v souladu se svou
předmětovou specializací, což se pozitivně projevilo v obsahové kvalitě poskytovaného
vzdělávání. Zkušenosti si pedagogové předávají neformálním způsobem v rámci
každodenního kontaktu a diskuzemi v předmětových komisích, inspirují se při vzájemnýc h
hospitacích. Někteří pedagogové efektivně realizují také tandemovou výuku, při které
vhodně využívají mezipředmětové vztahy a účelně propojují všeobecné znalosti
s odbornými poznatky. V rámci dalšího vzdělávání škola pravidelně využívá školení pro
celou sborovnu (ve školním roce 2024/2025 to byla témata: digitální kompetence, umělá
inteligence ve školním prostředí). Další vzdělávací aktivity si volí jednotliví pedagogové dle
vlastních zájmů nebo potřeb školy. Efektivita absolvovaného vzdělávání se projevila
v částečném zlepšení výchovně- vzdělávacího procesu. Na některé nedostatky zjištěné při


                                             2/7
inspekční činnosti však další vzdělávání zatím zaměřeno nebylo (diferenciace, hodnoticí
dovednosti žáků). Poradenské služby ve škole účinně poskytuje výchovná poradkyně, která
je současně metodičkou prevence, kariérová poradkyně a nově také sociální pedagožka.
Efektivitu poradenského pracoviště podporuje vzájemná spolupráce i způsob sdílení
informací s vyučujícími, nastavený systém je funkční.
Materiální podmínky školy se významně zlepšily. K rozvoji kompetencí žáků jsou vhodně
využívány nejen odborné učebny, tělocvična, ale také venkovní učebna. Pro setkávání a další
akce má škola k dispozici aulu, k přípravě na výuku žáci využívají studovnu.


                          Hodnocení průběhu vzdělávání
Společným znakem hospitované výuky všeobecně-vzdělávacích předmětů byla vstřícná
a přátelská atmosféra s respektujícím přístupem učitelů k žákům. Při plánování a realizac i
výuky vyučující vycházeli z cílů stanovených školními vzdělávacími programy. V úvodu
většiny hodin žáky s těmito cíli seznamovali, jejich naplnění v závěru hodin zpravidla
ověřovali, avšak s různou efektivitou. Didaktická technika byla využita především
k prezentování učiva, případně k posílení názornosti výuky s použitím výukových videí,
elektronických učebnic aj. V některých případech zařadili vyučující činnosti s pracovními
listy, po jejich vyplnění správnost společně zkontrolovali. V části hodin byla využita účelná
párová či skupinová práce, která vhodně podporovala rozvoj kooperativních dovedností
žáků. Především v přírodovědných a technických předmětech zařadili vyučující méně
efektivní frontální výuku realizovanou řízeným rozhovorem a výkladem. Při řízeném
rozhovoru se žáci aktivně zapojovali, na pokládané otázky odpovídali bez obav z chyby, při
výkladu však zůstávali pasivními příjemci informací. Efektivní práci s textem, která by
podporovala rozvoj čtenářských dovedností, pedagogové nezařadili. Diferenc iace
a individualizace vzdělávacího obsahu nebo zadávaných úloh podle kognitivních schopností
jednotlivých žáků nebyla zaznamenána v žádné hodině. K vyhledávání informací z různých
zdrojů žáci vedeni nebyli, ale kritické myšlení se v některých hodinách dařilo rozvíjet.
K efektivní formě sebehodnocení nebo vzájemnému hodnocení žáci vedeni nebyli.
Kvalitní byla výuka anglického jazyka vedená vyučujícími výhradně v příslušném jazyce.
S využitím digitálních technologií a efektivních vzdělávacích strategií učitelky podporovaly
aktivní zapojení žáků do vzdělávacího procesu. Přínosem pro rozvoj komunikač níc h
dovedností žáků byla zařazená práce ve dvojici i řízený rozhovor. Učitelky vedly žáky ke
kritickému myšlení. Žáci prokazovali vysokou schopnost komunikace ve vyučova né m
jazyce.
Efektivita výuky odborných předmětů se odvíjela od zvolených organizačních forem
a výukových metod. Účinná byla aktivizující skupinová práce, která rozvíjela schopnost
kooperace, argumentace a prezentace. Také v odborných předmětech zůstávali žáci při
výkladu často pasivní, při zařazování řízeného rozhovoru se dařilo aktivizovat více žáků.
Pozitivem bylo časté propojování teoretických znalostí se zkušenostmi žáků z běžného
života a jejich aplikace do reálných situací. Také v odborných předmětech pedagogové při
výkladu podpořili názornost využitím digitální techniky. Někteří pedagogové efektivně
pracovali s výukovými cíli, které byly stanoveny v úvodu výuky, případně vyplynuly v jejím
průběhu. V závěru výuky společně s žáky ověřili jejich naplnění a vedli je k sebereflexi.




                                            3/7
                         Hodnocení výsledků vzdělávání
Škola informuje zákonné zástupce o průběhu a výsledcích vzdělávání prostřednictvím
elektronického informačního systému a pravidelných třídních či individuálních schůzek.
K ověřování dosažených výsledků vzdělávání podle školních vzdělávacích programů
využívají pedagogové standardní evaluační nástroje. V prvních ročnících pro zjištění úrovně
znalostí a dovedností a porovnání jejich pokroku zadávají žákům vstupní a výstupní testy
z českého jazyka, anglického jazyka a matematiky. Výsledky vyhodnocují jednotliví
pedagogové, ve výuce se následně zaměřují na procvičování jevů, ve kterých žáci nejčastěji
chybovali. Vedení školy výsledky vzdělávání analyzuje, na jednáních pedagogické rady jsou
diskutovány příčiny aktuálního stavu a jsou přijímána vhodná opatření ke zlepšení.
Osvědčeným motivačním prostředkem k dosahování dobrých výsledků je pokračující
systém udělování prospěchových stipendií.
Ke zlepšení výsledků u maturitní zkoušky škola přijala řadu opatření, jejichž účinnost
vyhodnocuje. K účinným opatřením patří např. změna výukových materiálů pro český jazyk,
výuka českého jazyka ve čtvrtém ročníku ve skupinách s menším počtem žáků, pravidelné
psaní modelových didaktických testů a vyhodnocování jejich úspěšnosti, spolupráce se
zákonnými zástupci, doučování a individuální konzultace. V případě potřeby je žák
ohrožený neúspěchem zařazen do individuálního podpůrného programu. Ve zkušebním
období roku 2024 byla úspěšnost školy v dané skupině oborů mírně horší než v ČR. Hrubá
neúspěšnost školy (poměr žáků neúspěšných u maturitní zkoušky nebo nekonajících k počtu
žáků přihlášených) u maturitní zkoušky celkem byla 10, 2 %, v ČR 8 %, mírně lepší hrubou
neúspěšnost měla škola v profilové části maturitní zkoušky (škola 5,1 %, ČR 6,3 %)
a v cizím jazyce ve společné části maturitní zkoušky (škola 3,4 %, ČR 4,2 %). Ve zkušebním
období roku 2025 po jarním zkušebním období byla hrubá neúspěšnost školy u maturitní
zkoušky celkem nižší (16,9 %) než v ČR (22,9 %). Nižší hrubou neúspěšnost měla škola
opět v cizím jazyce ve společné části maturitní zkoušky (škola 1,7 %, ČR 7,3 %)
a v profilové části maturitní zkoušky (škola 8,5 %, ČR 16,1 %).
Výchovná poradkyně poskytuje pedagogům potřebné informace o žácích se speciálními
vzdělávacími potřebami, efektivitu poskytované podpory průběžně ve spolupráci s učiteli
vyhodnocuje a uplatňování stanovených doporučení s poradenskými zařízeními pravidelně
konzultuje. V případě ohrožení školním neúspěchem a aktuálně také v případě vyšší absence
pomáhá výchovná poradkyně žákům najít příčiny a následně ve spolupráci se zákonnými
zástupci a sociální pedagožkou účelně spolupracují na jejich odstranění (zvláštní režim
omlouvání, dohoda o zlepšení prospěchu). Velký přínos práce sociální pedagožky se
projevuje zejména v oblasti řešení osobních problémů jednotlivců. V rámci kariérového
poradenství poskytuje kariérová poradkyně žákům potřebné informace při volbě jejic h
dalšího uplatnění, aktivně spolupracuje s úřadem práce, vysokými školami i s profesními
organizacemi.
Škola má promyšlený systém primární prevence, který reaguje na aktuální potřeby školy
i jednotlivých žáků a je efektivně propojen s oblastí výchovného poradenství. Hlavním cílem
preventivního programu je podporovat všestranný rozvoj osobnosti žáků, včas podchytit
rizikové projevy chování a účinně jim předcházet. Jeho přirozenou součástí je aktivní práce
s třídními kolektivy a pravidelné mapování třídního klimatu. Osvědčenou aktivitou jsou
pravidelně pořádané týdenní adaptační pobyty prvních ročníků v zahraničí, na kterých se
žáci vzájemně poznávají a vytváří si společná vztahová pravidla, což pozitivně ovlivňuje
klima školy.




                                           4/7
Žáci jsou motivováni k účasti na různých akcích školy a v různých soutěžích. Významnějš í
úspěchy dosahují především ve sportovních soutěžích. K účinnému rozvoji osobnosti
a dalších dovedností organizuje škola pro žáky sportovní kurzy, školní projekty a projektové
týdny s různým zaměřením, výjezdy do zahraničí, tematicky zaměřené besedy a exkurze.


                                         Závěry
Vývoj školy
– Materiální podmínky se nadále díky zapojování do projektové činnosti zlepšují.
– Efektivní prezentace školy podporuje zájem uchazečů o školu.
– Škola zavedla a uplatňuje účinné kontrolní mechanismy.
Silné stránky
– Zapojení školy do projektové činnosti a aktivní a smysluplná spolupráce s firma mi
  směřují k těsnějšímu propojení výuky s praxí a usnadňují následné uplatnění absolventů.
  (1.5)
– Partnerský a vstřícný přístup k žákům a množství realizovaných aktivit nad rámec výuky
  pro třídní kolektivy pozitivně ovlivňují klima podporující učení. (2.2)
– Výborné materiální podmínky zejména pro odborné vzdělávání významně podporují
  naplňování stanovených cílů. (2.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Metodická podpora poskytovaná pedagogům v oblasti diferenciace a rozvoje hodnoticíc h
  dovedností žáků není dostatečně účinná. (2.3)
– Chybějící diferenciace a individualizace vzdělávacího obsahu a zadávaných úkolů
  nezohledňují kognitivní schopnosti jednotlivých žáků. Pedagogové nekladou dostatečný
  důraz na účinný rozvoj hodnoticích dovedností žáků. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Poskytovat pedagogům efektivní zpětnou vazbu k jejich práci, která povede ke zlepšování
  výchovně- vzdělávacího procesu v oblasti diferenciace a individualizace a rozvoje
  hodnoticích dovedností žáků.
– Další vzdělávání pedagogů zaměřit na slabé stránky ve výuce (individualizace
  a diferenciace vzdělávacího obsahu a zadávaných úloh, formativní hodnocení, práce
  s informačními zdroji).
– V průběhu výuky efektivně využívat různé informační zdroje. Individualizo vat
  a diferencovat zadávané úkoly a vzdělávací obsah podle kognitivních schopností
  jednotlivých žáků.
– Rozvíjet systematicky hodnoticí dovednosti žáků.
– Podporovat rozvoj čtenářské gramotnosti napříč všemi předměty.



                                            5/7
Pro účely zvýšení dotací právnická osoba vykonávající činnost školy dosahuje škola
výsledků hodnocení požadovaných dle § 5 odst. 3 písm. b) zákona č. 306/1999 Sb.,
o poskytování dotací soukromým školám, předškolním a školským zařízením, ve znění
pozdějších předpisů.


                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 14 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Jmenování ředitelky Soukromé střední školy pro marketing a ekonomiku podnikání
      s. r. o., E. Basse 1142/9, 434 01 Most s účinností od 1. 9. 2018 (ze dne 27. 7. 2018)
 2.   Výpis z obchodního rejstříku vedeného Krajským soudem v Ústí nad Labem, oddíl
      A, vložka 3880 (ze dne 28. 9. 2025)
 3.   Výpis z rejstříku škol a školských zařízení MŠMT (ze dne 28. 9. 2025)
 4.   Strategie rozvoje školy 2025-2030
 5.   Školní řád (ze dne 6. 10. 2025)
 6.   Třídní knihy, školní rok 2025/2026 (vzorek)
 7.   Školní matrika vedená k termínu inspekční činnosti (vzorek)
 8.   Školní vzdělávací programy vyučovaného oboru vzdělání platné ve školním roce
      2025/2026
 9.   Výroční zpráva o činnosti školy za školní rok 2024/2025
10.   Plán dalšího vzdělávání pedagogických pracovníků, školní rok 2025/2026,
      vyhodnocení plánu DVPP pro školní rok 2024/2025
11.   Personální dokumentace pedagogických pracovníků (vzorek) včetně osvědčení
      z dalšího vzdělávání vedená k termínu inspekční činnosti
12.   Záznamy z pedagogické rady a z jednání předmětových komisí, školní roky
      2024/2025 a 2025/2026 k termínu inspekční činnosti (vzorek)
13.   Dokumentace ke kontrolní a hospitační činnosti, školní rok 2024/2025 a 2025/2026
      k termínu inspekční činnosti (vzorek)
14.   Dokumentace k výchovnému poradenství a prevenci rizikového chování žáků vedená
      k termínu inspekční činnosti
15.   Inspekční zpráva České školní inspekce č. j.: ČŠIU-614/19-U (ze dne 10. 5. 2019)


                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.


                                           6/7
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Ing. Anna Kejřová, školní inspektorka, vedoucí inspekčního týmu
 Mgr. Ilona Hronová, školní inspektorka
 Ing. Mgr. Alena Valtová, školní inspektorka
5. 11. 2025




                                          7/7
