                               Česká školní inspekce
                               Pardubický inspektorát
                         Sukova třída 1556, 530 02 Pardubice
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIE-2283/24-E
                                       Sp. zn. ČŠIE-S-288/24-E


Název                               Bohemia - Hotelová škola a Střední pedagogická škola
                                    a Základní škola s.r.o.
Sídlo                               Víta Nejedlého 482, Chrudim III, 537 01 Chrudim
E-mail                              slezacek.martin@bohemia.chrudim.cz
IČO                                 25 272 501
Identifikátor                       600 011 925
Právní forma                        společnost s ručením omezeným
Zastupující                         Mgr. Martin Slezáček
Zřizovatel                          Bohemia - Hotelová škola a Střední pedagogická škola
                                    a Základní škola s.r.o.
Místo inspekční činnosti            Víta Nejedlého 482, Chrudim
                                    Palackého třída 47, Chrudim
Inspekční činnost na místě          10. 10., 4., 5. a 7. 11. 2024

Inspekční činnost byla zahájena předložením pověření k inspekční činnosti.


                                 Předmět inspekční činnosti
Předmětem inspekční činnosti vykonané podle § 174 odst. 7 zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů, bylo zjišťování a hodnocení podmínek, průběhu a výsledků
vzdělávání, včetně hodnocení naplňování školních vzdělávacích programů podle § 174
odst. 2 písm. b) a c) školského zákona.
                                    Charakteristika
Bohemia – Hotelová škola a Střední pedagogická škola a Základní škola s.r.o. (dále „škola“)
vykonává činnost základní školy, střední školy, školní družiny, školní jídelny a školní
jídelny- výdejny.
V základní škole, sídlící na Palackého třídě, se aktuálně v devíti třídách vzděláva lo
celkem 145 dívek a chlapců, což je oproti předchozí inspekční činnosti mírný nárůst
o 17 žáků. Školská poradenská zařízení u 27 z nich diagnostikovala speciální vzdělávac í
potřeby. Ve dvou odděleních školní družiny bylo dohromady přihlášeno 40 žáků, tj. nejvyšší
povolený počet.
Střední škola ve školním roce 2022/2023 ukončila vzdělávání v oboru 65-42-M/01
Hotelnictví, v devíti třídách oboru vzdělávání 78-42-M/03 Pedagogické lyceum k 30. 9. 2024
vykazovala 215 žáků, tj. o 64 více než při minulé inspekci. Potřeba podpůrných opatření
byla evidována u 16 z nich.
Školní stravování je žákům i zaměstnancům poskytováno v obou budovách. Přihláše ní
do školní družiny mají možnost zakoupení odpolední svačiny.


                         Hodnocení podmínek vzdělávání
Ředitelem přijatá opatření reagující na zjištění z předešlé inspekční činnosti vedla
ke změnám přispívajícím k rozvoji vzdělávání. Jmenováním zástupkyně pro základní školu
došlo k přerozdělení kompetencí a úkolů mezi více pracovníků, což umožnilo větší měrou
se soustředit na řízení pedagogických procesů a směřovat učitele k dílčím pozitivním
posunům při vedení výuky. Stejný záměr akcentuje i přehledně, srozumitelně a ve shodě
se zřizovatelem zpracovaná koncepce rozvoje školy.
Ředitel se svými dvěma zástupkyněmi nyní společně více diskutují problémy, organizač ní
záležitosti, jejich spolupráce je intenzivnější. Průběžně sledují a vyhodnocují jednotlivé
postupy, rozmýšlejí opatření ke zlepšení. Prostřednictvím interních dokumentů má škola
jasně nastavená pravidla svého působení, jejichž dodržování je třeba důsledně vyžadovat.
Drobné formální nepřesnosti ve vnitřních směrnicích byly upraveny v rámci inspekční
činnosti. Výroční zpráva a v ní veřejnosti předkládané výsledky vzdělávání se vyznačují
nespornou otevřeností, schopností přiznat oblasti ke zlepšení i prezentovat úspěchy.
Ve spojitosti se zvýšením počtu žáků se rozrostl i pedagogický sbor a zároveň od minulé
inspekce došlo opět k jeho poměrně výrazné obměně. Míra odborné kvalifikovanosti zůstává
dobrá, zákonné požadavky v této oblasti, i přes snahu ředitele o nápravu tohoto stavu,
aktuálně nesplňovali dva vyučující. Vedení školy podporuje další vzdělávání pedagogů,
jejich aktivita v této oblasti je však rozdílná. Někteří se v průběhu předcházejícího školního
roku neúčastnili žádné vzdělávací akce, jiní absolvovali alespoň ředitelem doporučené
seznámení s tématem umělé inteligence ve školství a jen část učitelů navštěvuje semináře,
konference, workshopy a usiluje o formování dovedností potřebných pro efektivní výuku.
Nabyté pedagogické zkušenosti jsou v hodinách uplatňovány v různé míře, možností
ke zlepšení je jejich sdílení formou vzájemných hospitací, což je účinný prostředek
ke zkvalitňování vzdělávacích postupů.
Prostorové podmínky základní i střední školy jsou při současném počtu žáků dostačující.
Při snaze o zlepšování prostředí v obou stárnoucích budovách je pro vedení školy limitujíc í,
že jsou obě pronajaté, čímž je většina rekonstrukčních zásahů vyloučená. Možností jsou
spíše úpravy estetického charakteru (malování, natírání apod.), či modernizace vybavení.


                                             2/7
V poslední době byla pro podporu wellbeingu žáků zřízena relaxační místnost, bylo pořízeno
nové zastínění oken, šatnové skříňky, nábytek do kabinetů. Průběžně jsou doplňovány
učební pomůcky i prostředky IT, což má pozitivní dopad na efektivitu výuky. V rámci
Národního plánu obnovy byly zakoupeny notebooky pro prevenci digitální propasti
a robotické pomůcky pro rozvoj informatického myšlení žáků. Pozitivem je samostatná,
adekvátně zařízená herna pro jedno oddělení školní družiny, druhé je součástí kmenové třídy
se školními lavicemi a s omezenějším herním vybavením. Venkovní aktivity zájmového
vzdělávání by do budoucnosti obohatilo rozšíření herních prvků a odpočinkových míst
na školní zahradě.


                          Hodnocení průběhu vzdělávání
Vzdělávací proces v základní škole byl realizován podle Školního vzdělávacího programu
pro základní vzdělávání „Život je pohyb“. Ve střední škole byl po minulé inspekci pro obě
zaměření pedagogického lycea (humanitní studia, tělesná výchova a sport) školní vzdělávac í
program aktualizován, v učebním plánu byla vhodně posílena výuka pedagogiky. Pro příští
období by bylo prospěšné zařadit hodiny tohoto předmětu od 1. ročníku a psychologii
od druhého (nyní je až ve třetím), protože se jedná o stěžejní disciplíny daného oboru
vzdělávání. Ve všech třídách zpestřují vyučování rozmanité aktivity situované mimo školu,
organizované ve spolupráci s mnoha externími partnery a propojující učivo s běžným
životem.
V úvodu sledovaných hodin v základní škole zpravidla nechybělo jasné stanovení
výukových cílů, což byl pozitivní posun od minulé inspekce. Počáteční motivace byla
většinou promyšlená a vedla ke zvýšení pozornosti a zájmu žáků o učení. Nabízejíc í
se situace pro rozvoj postojů pedagogové opomíjeli. Ve výuce se střídala frontálně vedená
činnost žáků se samostatnou prací, občas je doplňovaly aktivity ve skupinách či dvojicích,
podporující žákovskou spolupráci. Výrazným pozitivem vyučovacího procesu
přírodovědných předmětů na 2. stupni bylo zařazení činnostního učení na bázi bádání
a experimentování. Účelné by bylo ještě propojit tyto aktivity s využitím různých zdrojů,
které jsou ve škole k dispozici, podporovat práci s informacemi, uvažování v souvislostec h.
Přínosem je vybavení sadami tabletů, které byly využívány zejména na 1. stupni
k procvičování učiva. S názornými pomůckami vyučující pracovali v rozdílné míře.
V dalším období bude vhodné se zaměřit na rozvoj komunikačních dovedností, kritického
myšlení a promyšlenější práci s chybou. Diferenciace ve výuce nebyla uplatňována, žákům
vzhledem k jejich nízkému počtu většinou s řešením úloh pomáhali individuálně učitelé či
asistenti pedagoga, jejich vzájemná součinnost měla různou úroveň. Jedinou výjimkou byla
výuka anglického jazyka, kde žáci s potřebou podpůrných opatření prostřednictvím
upraveného zadání zažili úspěch. Pro nadanější a rychleji pracující žáky chyběly úkoly
s vyšší úrovní obtížnosti, aby byl plně využit jejich učební potenciál. Za své výkony byli
žáci oceňováni průběžně. Pro závěrečné shrnutí, zopakování důležitých poznatků
a zhodnocení stanovených cílů a celého učebního procesu nebyl vždy vytvořen dostatečný
časový prostor. Hodnoticí otázky byly kladeny zpravidla obecně a ke zhodnocení cílů
hodiny a výsledků učení příliš nesměřovaly.
Zájmové vzdělávání je vedeno podle „Školního vzdělávacího programu pro školní družinu“,
činnost volně navazuje a přirozeně rozšiřuje vzdělávací proces základní školy. Příležitos tí
ke zlepšení je výraznější konkretizace realizovaného vzdělávacího obsahu v dokumentac i,
aby obraz organizovaných aktivit byl ucelený a plnohodnotný. Žáci mají po dopoledním
vyučování prostor pro odpočinek, relaxaci, volnou zábavu i pro činnosti rozvíjející jejich
zájmy a nadání. Vhodné by bylo vymezit v odpolední části alespoň dílčí časový úsek


                                            3/7
pro pravidelnou výchovně vzdělávací činnost, kterou nebudou narušovat odchody žáků
a bude sloužit k naplňování obsahu zájmového vzdělávání. Příležitostné akce jsou provázané
se školou, přispívají k účelnému využití volného času žáků i prezentaci na veřejnosti.
Struktura a náplň všech hospitovaných hodin ve střední škole byla předem promyšle ná
a řádně připravená, výuku provázela přátelská a podporující atmosféra. Na začátku byl
zpravidla dobře nastaven vzdělávací cíl se srozumitelným pojmenováním toho, co by
na konci hodiny měli žáci umět. Z výukových forem a metod převládaly frontální činnosti,
zejména řízený rozhovor doplněný problémovými otázkami. V některých hodinách se dobře
dařilo vytvářet žákům prostor pro samostatné vyvozování nového učiva nebo pojmů.
Pravidelně byla zařazována samostatná práce a aktivity ve skupinách či dvojicích, které
účinně rozvíjely spolupráci a argumentaci žáků. Učitel tentokrát nebyl dominantní osobou
výuky, což je pozitivní posun od minulé inspekční činnosti. K podpoře efektivity vzdělává ní
přispívalo občasné využívání názorných pomůcek, prostor věnovaný kreativitě žáků
i příležitosti pro vyhledávání informací s využitím mobilních telefonů. Funkční bylo
zařazování mezipředmětových souvislostí, zkušeností z praxe a podpůrné využívá ní
didaktické techniky. Výuka cizích jazyků byla vedena ve vyučovaném jazyce, s jedinou
výjimkou, kdy byla nadužívána čeština, což nepřispívalo k rozvoji receptivních jazykovýc h
kompetencí žáků. Diferenciace výuky zohledňující schopnosti, popřípadě zájem a nadání
žáků byla využívána zcela ojediněle. Průběžně a s rozdílnou úspěšností se pedagogové
snažili získávat zpětnou vazbu o naplňování stanovených cílů, jejich závěrečné zhodnocení
už nebylo tak samozřejmé jako jejich pojmenování. Příležitosti pro vzájemné hodnocení
nebo sebehodnocení pedagogové příliš nevytvářeli, cíleně se nevěnovali ani závěrům hodin.
Podpora efektivní zpětné vazby od žáků je možností ke zlepšení v příštím období.


                          Hodnocení výsledků vzdělávání
Formy zjišťování úrovně výsledků vzdělávání zůstaly od minulé inspekční činnosti stejné,
podobně jako evidence míry naplnění očekávaných výstupů v jednotlivých předmětech
prostřednictvím známek. Podrobnější informace k učebním návykům či posunům žáků
si učitelé zaznamenávají jen podle svého vlastního uvážení, systematické sledování pokroku
jednotlivých žáků nastavené není.
Cennou zpětnou vazbu o kvalitě vzdělávacího procesu získává vedení školy prostřednictvím
externího testování, výkony žáků v něm byly v posledním období jak v základní, tak
ve střední škole spíše podprůměrné. Možností ke zlepšení je vyhodnocovat společně
s pedagogy problémové segmenty testů za účelem korekce výukových postupů, případně
zajistit komerční testování či realizovat vlastní srovnávací prověrky, aby si žáci na tento
způsob ověřování znalostí zvykli.
Výsledky vzdělávání učitelé projednávají čtvrtletně v rámci pedagogických rad i průběžně
při předávání informací mezi kolegy. Celkové hodnocení na vysvědčení na konci školního
roku 2023/2024 opět přineslo v základní škole velký rozdíl mezi úspěšností na 1. a 2. stupni.
Zatímco mezi mladšími žáky 90 % prospělo s vyznamenáním, u starších to není ani jedna
čtvrtina. Příčinou zůstává náročnost a odlišný styl výuky pedagogů střední školy, kteří
současně vzdělávají i žáky na 2. stupni. V dalším období je nutné, aby vedení školy věnovalo
tomuto stavu pozornost a vedlo pedagogy k respektování zásad pro vzdělávání na daném
stupni (názornost, přiměřenost, diferenciace, ověřování pochopení atd.). Dílčím pozitive m
je, že se ve spolupráci zástupkyně ředitele a výchovné poradkyně podařilo mezi neúspěšnými
eliminovat alespoň podíl žáků se speciálními vzdělávacími potřebami.



                                            4/7
Ve střední škole na konci předchozího školního roku prospělo s vyznamenáním 21 % žáků,
podíl neprospívajících se oproti červnu 2021 snížil. Nepříznivý však byl vysoký podíl žáků
s potřebou podpůrných opatření (více než polovina) mezi žáky ohroženými školním
neúspěchem. Důvodem může být častá obměna učitelů, z nichž některým chybí pedagogické
zkušenosti s vedením výuky. Proto by bylo vhodné opakovaně je seznamovat se speciálními
vzdělávacími potřebami žáků a metodicky pomáhat s aplikací podpůrných opatření.
Maturitní zkoušku v oboru vzdělávání 78-42-M/03 Pedagogické lyceum konalo
celkem 36 žáků, přičemž deset ji absolvovalo s vyznamenáním a pět neuspělo. Nejméně
úspěšným maturitním předmětem byla matematika, z pěti žáků neprospěli tři.
Pozitivní bilance hodnocení chování (napříč školou žádný žák se sníženým stupněm) je
dokladem úspěšného osvojování sociálních kompetencí a ukazuje dobré nastavení
preventivních aktivit, kterých je v základní i střední škole široké spektrum. Do jejich příprav
jsou v některých případech vhodně zapojeni i žáci (např. kurz wellbeingu). Vytváření
pozitivních vzájemných vztahů v třídních kolektivech je podporováno i mnohými akcemi
pořádanými mimo školu (adaptační a sportovní kurzy, projektové dny). Školní poradenské
pracoviště při identifikaci projevů rizikového chování spolupracuje s třídními učiteli,
zákonnými zástupci i s odborníky z jiných institucí. Zápisy z jednání s rodiči a žáky
při řešení výukových či výchovných problémů bude do budoucna vhodné zpřesnit tak, aby
postup školy a dohodnutá opatření byla prokazatelná a doložitelná. Pro anonymní
oznamování závažných problémů bylo vedení školy doporučeno zřízení on-line schránky
důvěry.
Důležitým ukazatelem úrovně vzdělávání je účast školy v různých soutěžích, největšíc h
úspěchů dosahují žáci střední školy ve sportovních kláních, a to i na republikové úrovni.
Několika z nich poskytl ředitel pro sportovní přípravu organizační úpravu vzdělává ní.
Cizojazyčná gramotnost žáků je spolu se sociálními kompetencemi rozvíjena mnohými
zahraničními výjezdy. Svoji činnost prezentuje základní škola zejména prostřednictvím
pořádaných akcí (např. lampionový průvod, Velikonoce, zahradní slavnost), při nichž jsou
významným partnerem zákonní zástupci, škola věnuje pozornost spolupráci s nimi.
Středoškolští žáci organizují akce pro mladší spolužáky a spolu s nimi se například zapojují
do environmentálních aktivit města.


                                          Závěry
Vývoj školy
– od minulé inspekční činnosti došlo k ukončení vzdělávání v oboru 65-42-M/01
  Hotelnictví, v oboru vzdělávání 78-42-M/03 Pedagogické lyceum se výrazněji zvýšil
  počet žáků,
– rozrostl se a obměnil pedagogický sbor,
– průběžně se zlepšují materiální podmínky vzdělávání (pomůcky, prostředky IT).

Silné stránky
– vysoká četnost preventivních aktivit přispívajících k osobnostně sociálnímu rozvoji žáků,
  k budování prosociálních vztahů ve škole (1.4),
– aktivní spolupráce školy s mnoha externími partnery při podpoře vzdělávacího procesu
  a obohacování vzdělávací nabídky (1.5),




                                             5/7
– práce většiny pedagogů v základní i střední škole s cíli výuky, jasné a srozumite lné
  pojmenování toho, co by žáci na konci hodiny měli umět, dobře rámuje obsah
  vyučovacího procesu (4.1),
– využívání prostředků IT při výuce zejména na 1. stupni základní školy, zařazování
  činnostního učení na bázi bádání a experimentování v přírodovědných předmětech
  na 2. stupni základní školy, časté uplatnění kooperativního učení ve výuce ve střední
  škole motivovalo žáky k další aktivní práci při vzdělávání (4.2).
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz

Slabé stránky (oblasti ke zlepšení)
– nízká účast části pedagogů na akcích dalšího vzdělávání a malá míra jejich vzájemné
  spolupráce (3.5),
– malá míra diferenciace výuky v základní i střední škole vzhledem k žákům nadanějším
  a rychleji pracujícím, kterým chyběly úkoly s vyšší úrovní obtížnosti, aby byl plně využit
  jejich učební potenciál (4.3).
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz

Doporučení pro zlepšení činnosti školy
– zaměřit se na zefektivnění součinnosti učitelů s asistenty pedagoga, hledat nové náměty
  pro jejich spolupráci při výuce,
– vést žáky na 1. stupni základní školy k důslednějšímu osvojování učebních návyků
  (úprava pracovního místa, pravidla správného sezení při psaní apod.),
– orientovat pozornost na závěrečné zhodnocení výuky vzhledem k rozvoji žáků,
– věnovat pozornost podrobnějšímu vyhodnocování výsledků testů.

Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Výpis z rejstříku škol a školských zařízení ze dne 10. 10. 2024


                                            6/7
 2.   Školní vzdělávací programy pro základní, zájmové a střední vzdělávání platné
      ve školním roce 2024/2025
 3.   Školní matrika – školní rok 2024/2025
 4.   Školní řád základní školy platný od 1. 9. 2023
 5.   Vnitřní řád školní družiny platný od 1. 9. 2022
 6.   Školní řád střední školy platný od 1. 9. 2021
 7.   Rozvrhy hodin tříd a učitelů - školní rok 2024/2025
 8.   Třídní knihy - školní rok 2024/2025
 9.   Výroční zpráva o činnosti školy - školní rok 2023/2024
10.   Záznamy z jednání pedagogické rady - školní rok 2023/2024, 2024/2025
11.   Dokumentace výchovného poradenství a prevence rizikového chování - školní
      rok 2024/2025


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Mirka Machková, školní inspektorka, vedoucí inspekčního týmu
 Mgr. Petra Holánková, školní inspektorka
 Mgr. Hana Řebíčková, školní inspektorka
 Mgr. Bc. Jaroslava Zemánková, školní inspektorka
 Bc. Lenka Kalinová, kontrolní pracovnice

28. 11. 2024




                                         7/7
