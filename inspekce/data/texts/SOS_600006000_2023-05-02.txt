CSI0X00BGWYC
Počet listů: 10




                                     Česká školní inspekce
                                     Pražský inspektorát
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIA-1688/23-A


Název                               Střední odborná škola sociální, o.p.s.
Sídlo                               Křižíkova 345/4, Karlín, 186 00 Praha 8
E-mail                              sossocialnipraha8@seznam.cz
IČO                                 26190508
Identifikátor                       600006000
Právní forma                        Obecně prospěšná spol.
Zastupující                         Ing. Jana Lukešová
Zřizovatel                          Mgr. Zdenka Fialová
Místo inspekční činnosti            Křižíkova 345/4, Karlín, 186 00 Praha 8
Inspekční činnost na místě          24. 5. 2023 − 26. 5. 2023 a 6. 6. 2023 − 7. 6. 2023


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů. Inspekční činnost na podnět podle § 174 odst. 6 školského zákona.


                                         Charakteristika
Právnická osoba Střední odborná škola sociální, o.p.s. (dále „škola“ nebo „instituce “)
poskytuje vzdělávání zakončené maturitní zkouškou v oborech vzdělání Sociální činnost
(forma denní a dálková) a Zdravotnický asistent (forma dálková). V roce 2018 došlo
ke změně místa poskytovaného vzdělávání.
K termínu inspekční činnosti se ve škole vzdělávalo 66 žáků v oboru vzdělání Sociální
činnost, z toho 36 žáků v denní formě vzdělávání, a pět žáků v posledním ročníku oboru
vzdělání Zdravotnický asistent, jež je postupně utlumován, pro školní rok 2023/2024 nebyli
přijati ke vzdělávání žádní žáci. Nejvyšší povolený počet žáků školy (90) byl využit ze 78 %.


                         Hodnocení podmínek vzdělávání
Ředitelka školy (dále „ředitelka“) působí ve funkci od roku 2011. Její koncepce dalšího
rozvoje školy stanovuje cíle a priority instituce, avšak bez konkrétních strategií vedoucích
k jejich naplňování, v dostatečné míře také nereflektuje aktuální stav školy. Od posledních
inspekčních hodnocení v roce 2014 a 2017 má kvalita činnosti školy i poskytovaného
vzdělávání sestupnou tendenci. Ředitelka nepřijala žádná systémová opatření vedoucí
k odstranění slabých stránek, ani nerealizovala doporučení pro zlepšení činnosti školy.
V důsledku toho přetrvávají zásadní nedostatky v systému řízení, kontroly a poskytování
poradenských služeb. Některá negativa se rovněž promítají v průběhu i výsledcíc h
vzdělávání žáků, mj. vysoká absence žáků, vysoká hrubá neúspěšnost u maturitní zkoušky,
vysoký počet nehodnocených žáků.
Jedinými sociálními partnery školy jsou smluvní pracoviště (speciální mateřská škola
a chráněná dílna) pro výkon praktického vyučování žáků. Využití těchto pracovišť však
nezajišťuje nezbytnou zpětnou vazbu pro teoretické odborné vzdělávání, inovaci obsahu
učiva a rozvoj praktických dovedností žáků, např. ve vzdělávací oblasti Přímá péče a osobní
asistence. Ředitelka pravidelně komunikuje se školskou radou, se zákonnými zástupci podle
potřeby písemnou nebo osobní formou. Spolupráci se zákonnými zástupci žáků se přesto
nedaří rozvíjet tak, aby se promítla do zvýšení studijní motivace a snížení absence žáků.
Organizační struktura školy je jednoduchá, odpovídá její velikosti. Kromě ředitelky se
na řídicích procesech podílí nově jmenovaný zástupce. Ředitelka si ponechala většinu
řídicích pravomocí, vykonává i činnosti ekonomického charakteru a zároveň je výchovno u
poradkyní. Kumulace funkcí neumožňuje ředitelce věnovat se v dostatečné míře vedení
pedagogického procesu a vyhodnocování jeho úrovně. Interní informační systém je založen
zejména na e-mailové komunikaci. Vzhledem k nastavené organizaci vzdělávání, kdy
jednotliví učitelé vykonávají přímou pedagogickou činnost jen v určitých dnech v týdnu,
nejsou vytvořeny dostatečné podmínky pro osobní setkávání učitelů, přímé předávání
informací o žácích ani pro sdílení pedagogických zkušeností.
Funkčnost řízení školy a úroveň poskytovaného vzdělávání nejsou systematick y
vyhodnocovány, a tedy nejsou vytvářeny odpovídající podmínky pro přijímání opatření
ke zlepšení kvality vzdělávání. Kontrolní činnost není v dostatečné míře orientována
na hodnocení úrovně vzdělávacího procesu. Hospitační činnost probíhá pouze ojediněle
a neposkytuje učitelům potřebnou zpětnou vazbu o kvalitě jejich pedagogické práce.
Efektivitu prováděných hospitací snižuje absence konkrétních opatření či doporučení
pro zkvalitnění vzdělávání. Rovněž schází metodická pomoc jednotlivým vyučujíc ím
i následné cílené ověření posunu úrovně vzdělávání. Systém řízení je neefektivní a kontrolní
mechanismy nejsou důsledně uplatňovány, což se projevilo řadou porušení právních
předpisů, např. neprokazatelné seznamování žáků s pravidly bezpečnosti a ochrany zdraví
při praktickém vyučování, nedodržení podmínek konání profilové maturitní zkoušky,
nedostatky ve školním řádu pro denní formu vzdělávání a smlouvách o podmínkách
praktického vyučování aj.
Výchovně vzdělávací proces v termínu inspekční činnosti zajišťovalo 11 pedagogickýc h
pracovníků, z toho dva kmenoví (včetně ředitelky) a devět externích učitelů. Více než


                                            2/10
polovina pedagogů nesplňuje podmínky odborné kvalifikace. Z kmenových pedagogů je
splňuje pouze ředitelka. Vysoký podíl externích pedagogů (82 %) snižuje možnost vzájemné
oborové zastupitelnosti, značně limituje vedení školy v přijímání opatření k omezování
personálních rizik a neumožňuje systematickou práci s pedagogy. Nízký počet kmenovýc h
pracovníků představuje rovněž riziko z hlediska zabezpečení stability a kontinuity výuky.
Pro účinnou metodickou a didaktickou podporu nekvalifikovaným a začínajíc ím
pedagogům chybí uvádějící oborový pedagog, vzájemné náslechy a hospitace napříč
vzdělávacími oblastmi.
Další vzdělávání pedagogických pracovníků (dále „DVPP“) škola dlouhodobě nerealizuje.
Absence DVPP se negativně projevila v průběhu vzdělávání nízkou mírou využití
efektivních vzdělávacích postupů. Z hospitační činnosti inspekčního týmu je zřejmá potřeba
zacílení DVPP na oblast aktivizačních metod a forem výuky, na aktualizaci a prohlubová ní
profesních poznatků i studium oborových didaktik. Ředitelka se v dostatečné míře nevěnuje
svému profesnímu rozvoji, což se projevuje nedostatky v řízení instituce.
Finanční podmínky školy umožňují vzdělávání, materiální podmínky jsou však
na podprůměrné úrovni a neumožňují dostatečnou realizaci a osvojování zejména odborných
kompetencí stanovených školními vzdělávacími programy. Změnou místa poskytovaného
vzdělávání se materiální podmínky zhoršily. Škola sídlí v nepodnětném, hlučném prostředí
autobusového nádraží v pronajaté části jednoho patra komerční budovy. Prostorové
podmínky neumožňují přijmout větší počet žáků. Škola disponuje třemi učebnami
standardně vybavenými nábytkem a tabulí, jednou učebnou se sedmi počítačovými
pracovišti a sadou přenosné didaktické techniky, nemá však žádné didaktické pomůcky.
Žákům není k dispozici žádný prostor pro relaxaci a odpočinek. Absenci podmínek
pro výuku tělesné výchovy řeší škola pronájmem tělocvičny ve sportovní hale a občasným
využíváním veřejného hřiště. Vstup do budovy a prostor školy je elektronicky zabezpečen.


                          Hodnocení průběhu vzdělávání
Kvalitu a efektivitu výuky teoretických odborných i všeobecně vzdělávacích předmětů
ovlivňuje zejména vysoká míra nekvalifikovanosti pedagogického sboru a jejich
nedostatečné metodické vedení. Společným znakem všech hospitovaných hodin byl malý
počet žáků ve třídách, který učitelé obvykle nevyužili k jejich aktivnějšímu zapojení
do vzdělávacího procesu, komunikace, vzájemné spolupráce nebo k individualizac i
výukových postupů vzhledem ke speciálním vzdělávacím potřebám žáků (dále „SVP“).
V teoretickém vyučování učitelé obvykle preferovali frontální výuku v kombinaci
s neadresným řízeným rozhovorem či samostatnou prací žáků, např. v podobě přednesu
referátů. Malá metodická propracovanost vyučovacích hodin, méně časté střídání činností,
omezené využití kooperativních forem výuky a převaha činností na straně pedagogů tak
vedla k nerovnoměrnému zapojení žáků do výuky, jejich nesoustředěnosti a menšímu zájmu
o probírané učivo, což se v některých hodinách projevilo i porušováním nastavenýc h
pravidel žáky, např. konzumace jídla ve výuce, pozdní příchody, hra s mobily, s pouze
ojedinělou korekcí ze strany vyučujících.
Ve výuce většiny hospitovaných hodin nebylo dostatečně podporováno využívání různých
informačních zdrojů, samostatné vyhledávání informací, dokládání tvrzení z textu pro rozvoj
kritického myšlení. Učitelé jen ojediněle poskytovali žákům možnost souvislejš ího
mluveného vyjádření (jednoslovné odpovědi), včetně malého uplatnění interaktivníc h
jazykových dovedností žáků v cizím jazyce. Chyběla názornost výuky, využití didaktickýc h
pomůcek, výukových aplikací, interaktivních cvičení nebo uplatnění práce s chybou.


                                           3/10
V žádné hodině nebyly žáky využity učebnice, pouze pracovní listy v anglickém jazyce
a částečně v matematice. Ve sledovaných hodinách nebyla zaznamenána obsahová či časová
diferenciace učiva, která by zvýšila účinnost vzdělávání pro žáky s rozdílnými studijními
předpoklady nebo potřebou podpůrných opatření. V převážné části teoretického vyučová ní
učitelé jen ojediněle zapojovali žáky do evaluačního procesu s využitím vzájemné ho
hodnocení podle stanovených kritérií nebo sebereflexe vlastního učebního pokroku.
Vyučovací proces postrádal využití formativního hodnocení. Na konci vyučovací hodiny
učitelé také méně často ověřovali naplnění stanovených cílů vzdělávání ve spolupráci se
žáky. V části vyučování, včetně hodin českého jazyka, byla zaznamenána nižší míra
jazykové kultury. Z některých pohospitačních rozhovorů s pedagogy rovněž vyplynulo, že
míra jejich sebereflexe je nízká, nejsou schopni objektivně posoudit kvalitu své pedagogické
práce a účinnost zvolených didaktických postupů vzhledem ke stanovenému cíli.
V předmětech společné části maturitní zkoušky vykazovaly sledované hodiny odlišnou
úroveň. Výuka českého jazyka a literatury byla vedena odborně správně, obvykle jasně
formulované téma a vzdělávací cíl podporoval rozvoj vědomostí, částečně i dovednosti žáků,
např. praktická aplikace jazykových znalostí, zadání tvořivého úkolu. Efektivitu vzdělává ní
částečně snižovala nižší míra diferenciace a individualizace zadání nebo nekomplexní práce
s uměleckým textem. Hospitované hodiny anglického jazyka se vyznačovaly kvalitativně
rozdílnou úrovní v denní a dálkové formě vzdělávání. Ve větší části výuky v denní formě
studia si žáci prostřednictvím samostatné práce nebo práce ve dvojicích rozšiřova li
především slovní zásobu, upevňovali znalosti gramatických jevů, popř. nácvik písemného
projevu podle zadaných kritérií nebo poslechu s porozuměním. Ve všech hodinách byly jen
v malé míře rozvíjeny interaktivní řečové dovednosti, spontánní jazykový projev nebo
komunikační schopnosti žáků prostřednictvím dialogu či diskuse. Ve sledovaných hodinách
dálkového vzdělávání byla, vzhledem k celkovému počtu konzultačních hodin,
zaznamenána neefektivní práce s časem, i při velmi malém počtu žáků neproběhla výrazná
komunikační aktivita v cílovém jazyce, učitel nijak nekorigoval slovní vyjadřování žáků ani
jejich nesprávnou výslovnost. Výuka ve všech ročnících nebyla vedena v cílovém jazyce,
převážná část komunikace vyučujících se žáky probíhala v českém jazyce, což se
projevovalo nízkou interakcí učitelů se žáky. V hodinách matematiky výrazně převažovala
činnost učitele nad aktivitami žáka. Učitelé sami formulovali a opakovali již probrané učivo,
zvolený způsob odvozování nových poznatků nepodporoval pochopení probíraných jevů
v širších souvislostech, žáci nebyli v této fázi výuky nijak aktivně zapojeni. Zvolené
metodické postupy a v některých případech i nesprávný didaktický výklad probíraného
učiva nepodporovaly rozvoj logického myšlení, matematické gramotnosti ani samostatného
uvažování žáků.
Ve sledovaných hodinách přírodovědného vzdělávání byly jen ojediněle využity poznatky
z reálné praxe, žáci byli většinou pasivní, neboť vyučující pouze předčítali látku z učebnice
či ze svých poznámek. Ve společenskovědních předmětech bylo naopak zřejmé učení
v souvislostech, provázanost učiva s aktuálními tématy doplněné obrazovou názorností
a formováním občanských postojů žáků.
Výuka odborných předmětů a praktického vyučování oboru Sociální činnost není koncepčně
nastavena. Neefektivní stanovení zásadních strategií oboru a jejich realizace
ve vyučovaných předmětech neumožňuje dostatečně dosáhnout cílů vymeze nýc h
ve školním vzdělávacím programu. Chybí obsahová provázanost odborné teoretické výuky
s praxí a implementace nových poznatků ošetřovatelské péče. Praktické vyučová ní
je zajišťováno pouze na smluvních pracovištích (chráněná dílna a mateřská škola), která
neumožňují naplňovat odborné kompetence ve vzdělávací oblasti Přímá péče a osobní
asistence. Žáci tak nezískají praktické dovednosti potřebné pro poskytování přímé obslužné


                                            4/10
péče klientům se závažnými diagnózami. Škola ani praktická pracoviště zároveň nedisponují
žádnými nezbytnými pracovními a kompenzačními pomůckami. Z hospitační činnosti
na pracovišti chráněné dílny vyplynulo, že žáci 3. ročníku plnili běžné provozní činnosti,
tj. žehlili a mandlovali prádlo, případně pomáhali klientům dílny. V dostatečné míře tak
nebyly podporovány žákovské odborné kompetence oboru Sociální činnost nezbytné pro
uplatnění na trhu práce. Systém organizace praktického vyučování a komunikace školy
s pověřenými osobami na pracovišti – instruktory rovněž neumožňuje dostatečné ověřování
výsledků vzdělávání žáků. Nejednoznačně nastavená pravidla pro vykonávání činností žáků
na pracovištích a pro hodnocení jejich praktických dovedností i výsledků nevytvářejí pro
žáky odpovídající motivační prostředí. Žákům tak není v dostatečné míře poskytována
přínosná zpětná vazba k úrovni osvojených dovedností. Kladně lze hodnotit utváření
sociálních kompetencí žáků ve vztahu ke klientům smluvních pracovišť. Škola dostatečně
nezajišťuje bezpečnost a ochranu zdraví žáků při praktickém vyučování. Žáci na smluvníc h
pracovištích nebyli prokazatelně poučováni o bezpečnosti a ochraně zdraví.
Pouze v části hodin odborných předmětů byly vhodně využity mezipředmětové vztahy
i v širších souvislostech, propojení teoretického učiva s praktickými příklady nebo
s vlastními zkušenostmi žáků. Výraznější individualizace byla uplatněna při propojení
osvojené teorie s vlastní prezentací a hodnocením podnikatelského záměru žáky v dálkové
formě studia (pedagogika) a v denní formě (ekonomika). Učitelé zpravidla také vytváře li
vhodné časové podmínky pro vypracování úkolů, kladli návodné otázky i poskytovali
prostor pro dotazy žáků.


                          Hodnocení výsledků vzdělávání
K zjišťování dosažené úrovně vědomostí a znalostí žáků škola používá pouze písemné
a ústní zkoušení a hodnocení praktických činností žáků. Výsledky vzdělávání žáků
nepříznivě ovlivňuje skutečnost, že ke studiu jsou přijímáni všichni uchazeči bez ohledu
na míru jejich studijních předpokladů. Ředitelka v kritériích pro přijetí nestanovila žádnou
hranici úspěšnosti a v posledních třech školních letech přijala ke studiu všechny uchazeče.
Zároveň ředitelka přijímá ke vzdělávání do vyššího ročníku rovněž žáky neúspěšné
v předchozím středním vzdělávání. Žáci jsou přijímáni na základě vykonání rozdílové
zkoušky.
Výsledky žáků v průběhu vzdělávání jsou na jednáních pedagogické rady vyhodnocová ny
pouze formálně. Vedení školy nepřijímá ve spolupráci s pedagogickou radou žádná účinná
opatření, která by vedla ke zlepšení výsledků vzdělávání. Nedostatečná analytická práce
vedení školy při vyhodnocování výsledků žáků se tak negativně promítá do průběžnýc h
i závěrečných výsledků vzdělávání žáků. I přes tato zjištění jsou průběžné výsledky žáků
během studia výrazně lepší než při jeho ukončování. Škole se nedaří realizovat účinná
opatření ke snížení počtu zameškaných hodin (v průměru 112 hodin na žáka), což se
negativně projevuje ve vyšším podílu nehodnocených žáků v řádném termínu, zejména
v denní formě studia. Ve školním roce 2021/2022 nebyla k 30. 6. hodnocena zhruba desetina
žáků, v 1. pololetí školního roku 2022/2023 téměř polovina žáků v každém ročníku nebyla
hodnocena z jednoho či více předmětů. Z inspekčních zjištění je zřejmé, že absence má
v některých ročnících vzrůstající tendenci. V dálkové formě vzdělávání dosahuje absence
nízkých hodnot (v průměru 24 hodin na žáka), přesto třetina až polovina žáků dálkového
studia obvykle v daném pololetí školního roku nemá řádně uzavřenou klasifikaci. Polovina
žáků dálkové formy však studium zanechává již v průběhu vzdělávání.
Od posledního inspekčního hodnocení v roce 2017 se oddělila funkce výchovného poradce
a metodika prevence, přičemž ředitelka sama vykonává funkci výchovné poradkyně. Obě


                                           5/10
funkce jsou však vykonávány bez specializačního studia. Nastavené preventivně výchovné
postupy vycházejí z velikosti a možností školy, např. vzájemná informovanost vedení školy,
třídních učitelů i ostatních pedagogů, občasný monitoring názorů žáků, výchovná jednání se
žákem a zákonnými zástupci a uplatňování pravidel definovaných ve školním řádu, např.
kázeňská opatření a ve výjimečných případech i vyloučení žáka ze studia. Z evaluace
identifikovaných projevů rizikového chování žáků v preventivním programu a ze záznamů
z jednání pedagogické rady je zřejmé, že k nejčastěji řešeným problémům patří zejména
vysoká absence žáků, pozdní příchody a v případě jednotlivců i neomluvené hodiny.
Stanovené postupy vedly ve sledovaném období pouze k eliminaci záškoláctví a snížení
neomluvené absence žáků. Z inspekčních zjištění je rovněž zřejmé, že škola ve sledovaném
období k podpoře účasti žáků ve výuce nebo jejich spoluzodpovědnosti za dosahované
výsledky vzdělávání nevyužila možnost motivačního hodnocení žáků formou pochvaly
v rámci výchovných opatření.
Poradenské služby nejsou zajišťovány systematicky. Nastavený systém sice identifik uje
a eviduje žáky s SVP (k termínu inspekční činnosti čtyři žáci) a žáky s odlišným mateřským
jazykem (k termínu inspekční činnosti čtyři žáci), někteří pedagogičtí pracovníci ale nejsou
v dostatečné míře informováni o doporučovaných podpůrných opatřeních žáků a tím ani
o odpovídajících metodách a formách práce s těmito žáky. Ve výuce se neinformova no st
učitelů projevuje zejména menší obsahovou a časovou diferenciací vzhledem k žákům
s potřebou podpůrných opatření i absencí vhodných didaktických postupů. Vedení školy ani
jiní pracovníci neověřují realizaci podpůrných opatření ve výuce nebo jejich účinnost ve
spolupráci se zákonnými zástupci žáků či jednotlivými žáky. Vzhledem k nárůstu
zdravotních obtíží žáků v postcovidovém období ředitelka povolila ve školním roce
2022/2023 čtyřem žákům vzdělávání podle individuálního vzdělávacího plánu z jiných
závažných důvodů (dále „IVP“). K termínu inspekční činnosti nebyly IVP buď
vypracovány, nebo neobsahovaly všechny stanovené náležitosti.
Ve sledovaném období tří školních let 2019/2020 až 2021/2022 konali maturitní zkoušky
(dále „MZ“) žáci v oboru Zdravotnický asistent pouze v roce 2021/2022, přičemž oba
přihlášení žáci zkoušku složili ve všech jejích částech. V oboru vzdělání Sociální činnost
konali žáci maturitní zkoušky v denní i dálkové formě vzdělávání, v roce 2020/2021 pouze
v dálkové formě. Od minulé inspekční činnosti se výsledky žáků přihlášených k maturitní
zkoušce výrazně nezlepšily. Ve sledovaném období byla v celorepublikovém srovnání se
stejnou skupinou oborů hrubá neúspěšnost školy vždy vyšší, v dálkové formě však
až několikanásobně vyšší. V roce 2020 činila hrubá neúspěšnost v dálkové formě 64 %,
přičemž v rámci ČR 15 %. V roce 2021 sice klesla na 14 %, ale v ČR činila pouze 7 %.
V následujícím roce stoupla hrubá neúspěšnost na 67 %, v rámci ČR činila 14 %. V denní
formě v roce 2020 sice dosahovala hrubá neúspěšnost 13 % (v ČR 15 %), avšak v roce 2022
stoupla na 33 % (v ČR 14 %). Ve sledovaném období tří školních let dvě třetiny žáků, kteří
neuspěli u maturitní zkoušky, byli přijati do vyššího ročníku pětiletého studia dálkové formy
vzdělávání. Z dílčích výsledků v jarním zkušebním období roku 2023 vyplývá opět vysoká
hrubá neúspěšnost školy ve společné části maturitní zkoušky, v obou oborech dálkového
studia dosáhla 80 %.
Z analýzy průběžné klasifikace vyplývá, že hodnocení žáků dálkové formy vzdělávání, kteří
neuspěli u MZ, se oproti výsledkům u maturitní zkoušky často odlišuje o tři až čtyři
klasifikační stupně, nejčastěji v cizím jazyce a matematice. V celorepublikovém srovnání
ve stejné skupině oborů dosahují úspěšní žáci obou oborů u maturitní zkoušky v jazycích
srovnatelných až mírně horších výsledků. V matematice však ve sledovaném období
maturitní zkoušku nikdo úspěšně nesložil a žáci dosahovali většinou řádově nižších skór
výsledků. V profilové části žáci konající maturitní zkoušku obvykle uspějí.


                                            6/10
Kariérové poradenství je zajištěno konzultacemi s žáky na základě jejich poznatků
z praktického vyučování a jako součást výuky odborných předmětů. Absolventi v řádu
jednotlivců většinou nastupují do praxe, někteří působí mimo vystudovaný obor.


                                           Závěry
Vývoj školy
   Od předchozího inspekčního hodnocení v roce 2017 má kvalita činnosti školy
   a vzdělávání sestupnou tendenci, dlouhodobě přetrvávají zásadní nedostatky, které se
   projevují nízkou efektivitou vzdělávání. Změnou místa poskytovaného vzdělávání se
   zhoršily   materiální   a prostorové podmínky     školy. Přetrvává vyšší podíl
   nekvalifikovaných pedagogů, vysoká absence žáků a hrubá neúspěšnost při ukončování
   studia. Polovina žáků dálkového vzdělávání nedokončí studium. Dochází k utlume ní
   vzdělávání v oboru Zdravotnický asistent.
Slabé stránky a/nebo příležitosti ke zlepšení
- koncepce rozvoje školy nereflektuje její aktuální stav, chybí konkrétní cíle i dílčí strategie
  ke zlepšení výsledků vzdělávání žáků a opatření vedoucí ke snížení absence žáků,
- materiálně-technické vybavení školy a pracoviště smluvních partnerů pro praktické
  vyučování nevytváří dostatečně vhodné podmínky pro realizaci a naplňování školních
  vzdělávacích programů v oblasti dosahování odborných kompetencí,
- neúčinná kontrolní činnost vedení školy zejména v oblasti hodnocení úrovně
  vzdělávacího procesu, málo efektivní hospitační činnost, ze které nevyplývají konkrétní
  doporučení pro zkvalitnění výuky,
- vysoký podíl nekvalifikovaných pedagogů se promítá v kvalitě výuky,
- nerealizované další vzdělávání pedagogických pracovníků                zaměřené    na oblast
  aktivizačních metod a forem výuky a oborové didaktiky,
- nedostatečná podpora rozvoje funkčních gramotností a využívání různých informač níc h
  zdrojů, didaktické techniky a pomůcek pro zvýšení názornosti napříč předměty,
- v části výuky nízká metodická a didaktická propracovanost vyučovacích jednotek, malá
  míra využití aktivizujících metod a kooperativních forem práce ve výuce, méně častá
  průběžná zpětná vazba, ojedinělé zapojení žáků do evaluačních aktivit a souvislejš ího
  mluveného projevu,
- scházející obsahová a časová diferenciace ve výuce vzhledem k individuá lním
  vzdělávacím potřebám žáků,
- není zajištěna kontrola naplňování učebních osnov učební praxe a zpětná vazba o úrovni
  odborných kompetencí žáků vzdělávacího oboru Sociální činnost,
- škola nezajišťuje v dostatečné míře bezpečnost a ochranu zdraví žáků při praktickém
  vyučování na smluvních pracovištích,
- zvýšená absence žáků se negativně promítá do počtu nehodnocených žáků v řádném
  termínu, absence využívání motivační funkce hodnocení žáků formou pochvaly,
- málo účinný systém přijímání uchazečů ke vzdělávání, jsou přijímáni všichni uchazeči
  bez ohledu na míru studijních předpokladů,
- celkově nedostatečná analýza výsledků vzdělávání a příčin studijní neúspěšnosti,


                                             7/10
- neúspěšnost žáků dálkové formy vzdělávání oboru Sociální činnost při ukončování
  vzdělávání.
Doporučení pro zlepšení činnosti školy
- redukovat vzdělávací nabídku školy a nepřijímat žáky do dálkové formy vzdělává ní
  oboru vzdělání Sociální činnost,
- minimalizovat přijímání žáků do vyšších ročníků dálkové formy studia,
- přizpůsobit koncepci rozvoje školy s ohledem na její aktuální stav a potřeby, nastavit cíle
  a strategie ke zlepšení výsledků vzdělávání žáků a opatření vedoucí ke snížení absence
  žáků,
- zlepšit materiálně-technické vybavení školy, zajistit vhodné didaktické pomůcky
  a vybudovat dostačující síť sociálních partnerů pro komplexní realizaci praktického
  vyučování žáků,
- nastavit funkční řídicí a kontrolní systém včetně pravidelné autoevaluace školy
  a poskytování efektivní zpětné vazby při hospitační činnosti pedagogům ke kvalitě jejich
  práce, přijímat konkrétní opatření a důsledně sledovat jejich účinnost,
- zvýšit kvalifikovanost a aprobovanost pedagogů, realizovat jejich další vzdělává ní
  v oblasti aktivizačních metod, forem výuky a oborových didaktik,
- podporovat rozvoj funkčních gramotností a využívání různých informačních zdrojů,
  didaktické techniky a pomůcek pro zvýšení názornosti napříč předměty,
- zefektivnit časové a organizační rozvržení činností při výuce, zvýšit metodickou
  a didaktickou propracovanost vyučovacích jednotek, poskytnout žákům prostor pro
  souvislejší vyjádření včetně rozvoje jejich interaktivních řečových dovedností v cizím
  jazyce, zvýšit jazykovou kulturu,
- zvýšit využití aktivizujících metod a kooperativních forem práce ve výuce, účinně použít
  průběžnou evaluaci a didaktické závěry vyučovací jednotky k reflexi výuky, zapojit žáky
  do vzájemného hodnocení a sebehodnocení,
- využít obsahovou a časovou diferenciaci ve výuce vzhledem k individuá lním
  vzdělávacím potřebám žáků,
- nastavit funkční systém zajišťování praktického vyučování na smluvních pracovištíc h
  s důrazem na zajištění bezpečnosti a ochrany zdraví, plnění učebních osnov učební praxe
  a sjednocení pravidel pro hodnocení výsledků žáků,
- motivovat žáky k vyšší docházce do školy, správně využívat výchovný potenciál
  kázeňských opatření, uplatňovat motivační hodnocení žáků formou pochvaly, snížit počet
  nehodnocených žáků v řádné termínu,
- zvýšit požadavky na žáky v průběhu vzdělávání a nároky na jejich klasifikaci, aby
  objektivně odrážela dosaženou úroveň požadovaných znalostí a dovedností žáků,
- důsledně zohledňovat studijní předpoklady žáků při rozhodování o přijetí ke vzdělávání,
- systematicky analyzovat výsledky vzdělávání žáků a příčiny jejich neúspěšnosti
  v průběhu a při ukončování studia,
- postupovat při vzdělávání žáků s potřebou podpůrných opatření a IVP podle relevantn íc h
  právních předpisů,
- zkvalitnit poskytování poradenských služeb, nastavit metodickou podporu učitelům
  při práci se žáky se speciálními vzdělávacími potřebami, pravidelně vyhodnoco vat
  účinnost poskytovaných podpůrných opatření i v úzké spolupráci se zákonnými zástupci.


                                            8/10
Pro účely zvýšení dotací právnická osoba vykonávající činnost školy nedosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 60 dnů odstranit nedostatky zjištěné při inspekční činnosti a ve stejné lhůtě
písemně informovat Českou školní inspekci, jak byly nedostatky odstraněny a jaká
byla přijata adekvátní opatření k prevenci nedostatků zjištěných při inspekční činnosti
a ve stejné lhůtě písemně informovat Českou školní inspekci, jaká byla přijata
opatření.
Zprávu zašlete na adresu Česká školní inspekce, Pražský inspektorát, Arabská 683,
160 66 Praha 6, případně prostřednictvím datové schránky (g7zais9), nebo na e-
podatelnu csi.a@csicr.cz s připojením elektronického podpisu.


            Seznam dokladů, o které se inspekční zjištění opírají
 1.   Rozhodnutí čj. MSMT-26073/2019-6 ve věci návrhu na zápis změny v údajích
      vedených v rejstříku škol a školských zařízení s účinností od 1. 11. 2019 (výmaz místa
      Glowackého a zápis místa Křižíkova)
 2.   Smlouva o nájmu nebytových prostor ke vzdělávání Křižíkova 345/4, Praha 8 na dobu
      neurčitou od 1. 6. 2019
 3.   Stanovisko čj. HSHMP 46145/2019 – souhlas s využíváním prostor ke vzdělává ní
      Křižíkova 345/4, Praha 8, ze dne 3. 9. 2019
 4.   Vize a koncepce školy
 5.   Školní vzdělávací programy vyučovaných oborů vzdělání včetně vydaných dodatků,
      účinné k termínu inspekční činnosti
 6.   Třídní knihy a rozvrh vyučovacích hodin a konzultací, stav k termínu inspekční
      činnosti
 7.   Školní řád školy pro denní formu vzdělávání platný k termínu inspekční činnosti
 8.   Školní řád školy pro dálkovou formu vzdělávání platný k termínu inspekční činnosti
 9.   Výroční zprávy o činnosti školy za školní roky 2020/2021 a 2021/2022
10.   Záznamy z pedagogických rad – školní roky 2021/2022 a 2022/2023
11.   Školní matrika včetně výsledků vzdělávání žáků, stav k termínu inspekční činnosti
12.   Inspekční zpráva, čj. ČŠIA-977/17-A
13.   Smlouvy o zajištění praktického vyučování u smluvních partnerů pro školní rok
      2022/2023 (vzorek)
14.   Doklady o přijímání uchazečů ke vzdělávání – výsledky jednotné přijímací zkoušky
      v termínu inspekční činnosti, vzorek spisů z přijímacího řízení a kritéria přijímac ího
      řízení do prvního i vyšších ročníků za školní roky 2021/2022 a 2022/2023
15.   Dokumentace koordinátorů v oblasti výchovného poradenství a prevence, stav
      k termínu inspekční činnosti
16.   Dokumentace ke kontrolní a hospitační činnosti vedení školy, školní roky 2021/2022
      a 2022/2023
17.   Personální dokumentace pedagogických pracovníků – školní roky 2021/2022
      a 2022/2023


                                           9/10
18.   Smlouva o pronájmu tělocvičny TJ Slavoj Holešovice na dobu určitou od 12. 9. 2022
      do 24. 4. 2023
19.   Výkaz zisku a ztráty za rok 2021 včetně auditorské zprávy, Finanční vypořádání
      dotací ze státního rozpočtu k 31. 12. 2021 a 31. 12. 2022
20.   Zápisy s ředitelkou školy ze dne 26. 5. 2023 a 7. 6. 2023


                                            Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Pražský inspektorát,
Arabská 683, 160 66 Praha 6, případně prostřednictvím datové schránky (g7zais9),
nebo na e-podatelnu csi.a@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Titul, jméno, příjmení, funkce
 Ing. Stanislava Grundová, školní
 inspektorka, vedoucí inspekčního týmu                ………………………..

 Mgr. Hana Vejrážková, školní inspektorka
                                                      ………………………..

 Mgr. Petra Stoklasová, školní inspektorka
                                                      ………………………..

 Ing. Ivana Černá, kontrolní pracovnice
                                                      ………………………..
 Mgr. Bc. Kateřina Šimková, odborník
 na ošetřovatelství, sociální a zdravotní
 předměty                                             ………………………..




V Praze




                                             10/10
