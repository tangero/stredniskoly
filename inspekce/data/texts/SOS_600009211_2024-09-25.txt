                                 Česká školní inspekce
                                Karlovarský inspektorát
                           Kollárova 15, 360 09 Karlovy Vary
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIK-591/24-K
                                      Sp. zn. ČŠIK-S-102/24-K


Název                               Soukromá obchodní akademie Podnikatel, spol. s r.o.
Sídlo                               nám. V. Řezáče 136/5, 360 01 Karlovy Vary
E-mail                              info@soapodnikatel.cz
IČO                                 25 210 564
Identifikátor                       600 009 211
Právní forma                        společnost s r.o.
Zastupující                         Mgr. Kateřina Lamiová
Zřizovatel                          Společníci Soukromé obchodní akademie Podnikatel,
                                    spol. s r. o.
Místo inspekční činnosti            nám. V. Řezáče 136, Karlovy Vary
Inspekční činnost na místě          25. − 27. 9. 2024

Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou podle
§ 174 odst. 2 písm. b) zákona č. 561/2004 Sb., o předškolním, základním, středním, vyšším
odborném a jiném vzdělávání (školský zákon), zjišťování a hodnocení podmínek, průběhu a
výsledků vzdělávání podle příslušných školních vzdělávacích programů.
Zjišťování a hodnocení naplnění školních vzdělávacích programů a jejich souladu
s právními předpisy a příslušným rámcovým vzdělávacím programem podle § 174 odst. 2
písm. c) školského zákona.
                                    Charakteristika
Soukromá obchodní akademie Podnikatel, spol. s r. o. (dále „škola“) vykonává činnost
střední školy.
Škola poskytuje střední vzdělávání ukončené maturitní zkouškou v oboru vzdělání 63-41-
M/02 Obchodní akademie v denní a dálkové formě. Žáci získávají vzdělávání za úplatu.
K datu inspekční činnosti škola eviduje celkem 176 žáků, z toho 142 žáků v denní formě
vzdělávání a 34 žáků v dálkové formě vzdělávání. Žáci jsou vzděláváni v devíti třídách,
z toho v šesti třídách denní formy vzdělávání. Počet žáků v denní formě vzdělávání se od
poslední inspekční činnosti mírně zvýšil, v dálkové formě vzdělávání se počty žáků výrazně
nemění. Ke stejnému datu se ve škole vzdělává osm žáků se speciálními vzdělávac ími
potřebami a 24 žáků s odlišným mateřským jazykem.
Škola nemá vlastní školní jídelnu, stravování žáků je umožněno v nedalekém domově
mládeže. Ve škole jsou k dispozici automaty na drobné občerstvení a nápoje.


                          Hodnocení podmínek vzdělávání
Ředitelka školy (dále také „ředitelka“) ve své řídící práci vychází z dlouholetých zkušeností
z fungování školy. Nastavená koncepce rozvoje zohledňuje koncepční záměry zřizovatele a
vytváří předpoklady pro naplňování školních vzdělávacích programů. Na základě analýzy
silných a slabých stránek, příležitostí a hrozeb stanovila ředitelka cíle, které zahrnují např.
v personální oblasti dosažení plné kvalifikovanosti pedagogického sboru nebo zachování a
rozvoj příznivého klimatu školy.
Systém řízení je nastaven dlouhodobě, ředitelka je zároveň jedním ze zřizovatelů školy.
Struktura řízení a řídící mechanismy jsou funkční, umožňují koordinaci činností všech
pedagogických pracovníků. Pravidla a mechanismy k organizování vlastní činnosti školy
jsou nastaveny v jejích klíčových dokumentech (školní řád, pravidla pro hodnocení výsledků
vzdělávání). V oblasti práce s výsledky vzdělávání nejsou nastavená pravidla uplatňová na
jednotně (viz kapitola Výsledky vzdělávání).
Školní vzdělávací programy vytvářejí podmínky pro realizaci odborného vzdělávání, žáci si
mohou vybrat zaměření na cestovní ruch nebo právo a finance. Disponibilní časová dotace
je plně využita ve prospěch cizích jazyků a odborné profilace žáků v souladu s profile m
absolventa.
Kontrolní a hospitační činnost je vykonávána ředitelkou na základě stanoveného ročního
plánu, zaměřuje se např. na přípravu žáků posledních ročníků k maturitní zkoušce.
Systematická analýza průběhu vzdělávání vzhledem k efektivitě využívaných metod a forem
vzdělávání žáků však není nastavena. To se negativně projevuje v průběhu vzdělávání, kdy
pedagogové jen v malé míře využívají jiné než frontální metody výuky.
Vyučujícím jsou vytvořeny podmínky pro participaci na fungování školy v rámci
metodických orgánů, jen některé se ale zabývají používanými metodami a formami ve výuce
nebo vyhodnocováním výsledků vzdělávání. Předávání zkušeností z výuky nebo dalšího
vzdělávání se intenzivněji odehrává v neformální rovině. Nově jsou v rámci metodickýc h
orgánů realizovány minimálně jednou ročně vzájemné hospitace, zatím jako motivač ní
nástroj ke vzájemné diskusi o kvalitě výuky.
Od předchozí inspekční činnosti v roce 2018 došlo k obměně třetiny pedagogického sboru,
zvýšila se míra odborné kvalifikovanosti pedagogických pracovníků. Vzdělávání zajišťuje


                                             2/7
k datu inspekční činnosti 12 pedagogických pracovníků. Více jak dvě třetiny pedagogů má
velmi vysoké úvazky (cca 1,5krát vyšší než uvádí běžná norma pro učitele střední školy
nezřizované soukromým subjektem), které jen v malé míře umožňují zastupitelnost v
případě nepřítomnosti, realizaci vzájemných hospitací nebo vyšší účast na dalším
vzdělávání. Kumulace více funkcí (výchovný poradce, školní metodik prevence, předseda
předmětové komise a třídní učitel) a velmi vysoký úvazek (1,85krát vyšší) jednoho
pedagogického pracovníka neumožňuje vykonávat všechny tyto funkce kvalitně a v reálném
čase.
Prostorové a materiálové podmínky umožňují realizaci školních vzdělávacích programů.
Škola disponuje tělocvičnou, odbornou učebnou výpočetní techniky a kmenovými
učebnami. Pro účinné naplňování vzdělávacích programů spolupracuje škola se sociálními
partnery. K podpoře rozvoje sociálních kompetencí žáků a jejich odborného růstu využívá
především odborné praxe nebo odborné exkurze.
Škola vytváří žákům bezpečné prostředí pro vzdělávání, výrazný individuální přístup, který
škola žákům věnuje, podporuje příznivé klima školy a přispívá k předcházení sociálně
patologickým jevům.


                          Hodnocení průběhu vzdělávání
Sledovaná výuka všeobecně vzdělávacích předmětů denní formy vzdělávání byla vedena
věcně i odborně správně. Vzdělávací cíle vycházely z očekávaných výsledků vzdělává ní
stanovených ve školních vzdělávacích programech. Vzdělávání probíhalo v klidné a
přátelské atmosféře, vyučující uplatňovali respektující přístup k žákům. Obsah hodin
směřoval především k rozvoji a prohlubování znalostí a dovedností žáků, malá pozornost
byla věnována formování jejich postojů. Prostředky informačních a komunikač níc h
technologií byly využívány jen ke zprostředkování učiva, výjimečně využili vyučujíc í
didaktickou techniku k ověřování míry osvojení učiva nebo vyhledávání informac í
potřebných ke splnění zadaných úkolů. V hodinách nedocházelo k diferenciaci a
individualizaci práce vzhledem k žákům se speciálními vzdělávacími potřebami, nebo
žákům s odlišným mateřským jazykem ani směrem k individuálním vzdělávac ím
možnostem žáků. Ve většině hodin byla sledována nedostatečná podpora žáků v
sebehodnocení nebo vzájemném hodnocení.
Kvalitativně lepší hodiny z hlediska aktivizace žáků byly hodiny společenskověd níc h
předmětů. Do komunikace, která probíhala převážně v interakci učitel – žák, se aktivně
zapojovali téměř všichni žáci. Promyšlená výuka převážně v cílovém jazyce s prvky
interaktivity rozvíjející řečové, poslechové i čtenářské kompetence s podporou elektronické
učebnice byla vedena v hodinách cizích jazyků. V několika hodinách byla také sledována
podpora kritického myšlení zadáním problémového úkolu, který přispíval k rozvoji
komunikativních dovedností včetně schopnosti argumentovat a obhajovat názor. Práce
s dovednostními a postojovými cíli byla sledována ve vzdělávací oblasti Jazyk a jazyková
komunikace a Společenskovědní vzdělávání.
V hodinách přírodovědného a matematického vzdělávání vyžadovali vyučující jen
výjimečně obsahově náročnou komunikaci. Žáci v hodinách většinou plnili stejné úkoly,
měli stejné vzdělávací cíle bez ohledu na jejich vzdělávací potřeby či aktuální úroveň jejich
znalostí či dovedností ve vztahu k očekávaným výsledkům vzdělávání.
Ve výuce teoretických odborných předmětů upřednostňovali vyučující převážně frontální
formu výuky, učivo zprostředkovávali většinou formu počítačové prezentace, pouze


                                            3/7
v jednom případě zapojila vyučující efektivně žáky do práce s didaktickou technikou. Při
interakci se žáky vyučující dbali na správné používání odborné terminologie. Kladli však jen
minimálně problémové otázky, které by podněcovaly u žáků kritické myšlení. Často se
spokojili se stručnou jednoslovnou odpovědí, případně na žákovskou odezvu nečekali a
správné řešení řekli sami. Většina žáků tak v hodinách pouze pasivně naslouchala a do
průběhu hodiny se nezapojovala. Žáci nebyli vedeni k formulaci vlastních myšlenek a
k zasazování získaných informací do souvislostí s vlastními zkušenostmi, či reálným
životem. Práce s chybou jako prostředkem učení byla pozorována jen ojediněle. Na konci
hodin nebyl většinou vytvářen prostor pro závěrečné shrnutí či hodnocení průběhu hodiny.
Výuka dálkové formy vzdělávání probíhala formou konzultací. V jejich průběhu vládla
přátelská atmosféra podporující učení. Konzultace cizího jazyka byla zaměřena na přípravu
žáků ke společné části maturitní zkoušky, vyučující vedla rozhovory se žáky správně pouze
v cizím jazyce, rozvíjela účelně jejich jazykové kompetence. V odborných předmětech byly
konzultace vedeny většinou formou řízeného rozhovoru, kdy vyučující využívali znalosti
žáků z předchozích hodin popř. jejich zkušeností z reálných pracovních situací. V jedné
hodině byla sledována efektivní práce žáků s chybou při práci s ekonomickým programem.


                          Hodnocení výsledků vzdělávání
K hodnocení výsledků vzdělávání využívá škola vlastní nástroje, např. písemné práce, ústní
zkoušení, testy. Informace o průběžných výsledcích vzdělávání jsou předávány zákonným
zástupcům a žákům prostřednictvím elektronického systému. Výsledky vzdělávání žáků
škola eviduje při pravidelných jednáních pedagogické rady, dále s nimi však nepracuje.
Příčiny neúspěchu žáků vidí škola především ve vysoké absenci žáků ve výuce. Pro snížení
absence žáků je ve školním řádu stanoveno pravidlo o přípustné absenci ve výuce (80
zameškaných hodin). V případě absence nad tento limit stanovila škola povinnost konání
zkoušky v náhradním termínu formou komisionální zkoušky. Toto pravidlo je uplatňová no
nesystematicky a pouze ve druhém pololetí školního roku. V prvním pololetí školního roku
2023/2024 tak bylo zhruba 16 % žáků na vysvědčení hodnoceno stupněm neprospěl nebo
nehodnocen. Někteří vyučující uplatňují vlastní pravidla pro nehodnocení žáka v předmětu,
která však nejsou nikde ukotvena. Ve druhém pololetí školního roku 2023/2024 mělo podle
údajů z elektronického informačního systému školy téměř 50 % všech žáků absenci vyšší
než 80 hodin. Hodnocení v náhradním termínu formou komisionální zkoušky absolvovalo
pouze 10 % z těchto žáků, a to převážně formou písemného testu. Při stanovování hodnocení
tak převažuje hodnocení znalostí žáků na základě písemného projevu, dovednostem či
mluvenému projevu žáků je věnována pouze okrajová pozornost. Z analýzy výsledků
vzdělávání dále také vyplynulo, že v minulém školním roce pouze 3 žáci (tj. 2 % žáků)
prospěli s vyznamenáním. Škola tyto jevy neanalyzuje, nevytváří tak podmínky, které by
žáky motivovaly k doplnění hodnocení.
Jako externí nástroj pro porovnání úrovně dosažených výsledků využívá škola především
výsledky maturitních zkoušek. S jinými externími nástroji (např. výběrové zjišťová ní
výsledků vzdělávání), jejichž analýza by mohla vést např. ke zlepšení čtenářské gramotnosti
žáků, nepracuje. Pro zvýšení úspěšnosti žáků obou forem studia škola přijala od poslední
inspekční činnosti v roce 2018 opatření a zaměřila přípravu žáků na didaktické testy
z českého jazyka a literatury a z cizích jazyků. V posledních dvou letech byla úspěšnost žáků
denního studia ve společné části maturitní zkoušky téměř stoprocentní. Žáci dálkového
nástavbového studia konali maturitní zkoušku naposledy v roce 2022, ve společné části
maturitní zkoušky uspěl jen zlomek konajících.


                                            4/7
Kumulace funkcí výchovného poradce a školního metodika prevence spolu s vysokým
úvazkem pedagogického pracovníka vede k tomu, že velká část poradenské pomoci žákům
je poskytována pouze formálně. Není nastaven efektivní systém pro předcházení
neúspěšnosti žáků v průběhu vzdělávání, strategie předcházení školní neúspěšnosti necílí na
specifika středního vzdělávání. Nedochází k monitoringu, vyhodnocování a přijímá ní
opatření vzhledem k žákům s vyšší než školou stanovenou přípustnou absencí. Opatření ke
zlepšení výsledků vzdělávání formou konzultací nebo doučování si volí jednotliví vyučujíc í
sami. Pro žáky se speciálními vzdělávacími potřebami vypracovává škola nad rámec svých
povinností vzdělávací plán, avšak jeho vyhodnocováním a přijímáním adekvátních opatření
ke zlepšení se nezabývá. Škola poskytuje také kariérové poradenství, zejména žákům před
ukončením středního vzdělávání a vstupem na vysokou školu.
Škola sleduje a vyhodnocuje klima především u žáků druhých ročníků, kde jsou realizo vá na
sociometrická šetření. Preventivní aktivity zaměřené na rizikové chování žáků jsou
realizovány ve spolupráci s externími organizacemi, vlastní iniciativa školního metodika
prevence při práci s klimatem tříd je spojena s reakcí na aktuální situaci ve třídě.
Škola podporuje rozvoj klíčových kompetencí účastí žáků v soutěžích a předmětových
olympiádách zejména v cizích jazycích a odborných předmětech, ve kterých dosahují velmi
dobrých výsledků. Výsledky soutěží a olympiád škola pravidelně vyhodnocuje a oceňuje.


                                        Závěry
Vývoj školy
– Od předchozí inspekční činnosti v roce 2018 došlo k částečné obměně pedagogického
  sboru, zvyšila se kvalifikovanost pedagogických pracovníků.
– Mírně vzrůstá počet žáků v denní formě vzdělávání, počet žáků v dálkové formě
  vzdělávání se výrazně nemění.
Silné stránky
– Škola vytváří žákům bezpečné prostředí pro vzdělávání. Budováním pozitivního klimatu
  ve třídách umožňuje předcházení rizikovým jevům. (1.4)
– Číselné označení odkazuje na kód kritéria v příslušné modifikaci. Znění kritéria je
  dostupné na adrese: kriteria.csicr.cz
Slabé stránky (oblasti ke zlepšení)
– Nastavená pravidla pro organizaci vzdělávání především v oblasti hodnocení výsledků
  vzdělávání a práce s absencí jsou jen částečně efektivní, to se projevuje především
  v nejednotném přístupu k žákům s vysokou absencí a nehodnoceným žákům. (1.3)
– Vysoké úvazky některých vyučujících mají negativní vliv na kvalitu poskytované
  poradenské pomoci žáků i na kvalitu vzdělávání. (3.1)
– Ve výuce je jen velmi málo využívána diferenciace ve vztahu k různým vzdělávac ím
  potřebám a možnostem žáků. Vyučující jen ojediněle využívali metody, které by
  podporovaly aktivitu žáků a posilovaly jejich zodpovědnost za vlastní vzdělává ní,
  sebehodnocení a vzájemnému hodnocení žáků není věnována pozornost. (4.3)
– Škola výsledky vzdělávání pouze sumarizuje, neklade důraz na analytickou práci s nimi.
  (5.1)



                                           5/7
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Zaměřit metodickou a hospitační činnost na efektivní využívání výchovných a
  vzdělávacích strategií s cílem zkvalitnit průběh vzdělávání.
– Systematicky a cíleně vyhodnocovat výsledky vzdělávání všech žáků, porovnávat je
  s externím testováním a přijímat opatření ke zkvalitňování vzdělávání.
– Nastavit jasná pravidla pro organizaci vzdělávání tak, aby byla umožněna jednotná práce
  se žáky s vysokou absencí a nehodnocenými žáky.
– Výuku zaměřit na zadávání úloh s rozdílnou náročností, využívat sebehodnocení a
  vzájemné hodnocení, poskytovat žákům informace o jejich pokroku.
Pro účely zvýšení dotací právnická osoba vykonávající činnost školy dosahuje škola
výsledků hodnocení požadovaných dle § 5 odst. 3 písm. b) zákona č. 306/1999 Sb., o
poskytování dotací soukromým školám, předškolním a školským zařízením, ve znění
pozdějších předpisů.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Zřizovací listina právnické osoby Soukromá obchodní akademie Podnikatel,
      spol. s. r. o. ze dne 20. 7. 2017;
 2.   Jmenovací dekret ředitelky školy vydaný jednateli společnosti dne 15. 7. 2010 pod
      čj. 104/2010 s účinností od 1. 8. 2010
 3.   Výpis z rejstříku škol a školských zařízení z 25. 9. 2024
 4.   Personální dokumentace pedagogických pracovníků vztahující se k jejich nejvyšš ímu
      dosaženému vzdělání a osvědčení o dalším vzdělávání vedená k datu inspekční
      činnosti
 5.   Dokumentace vztahující se k bezpečnosti a ochraně zdraví vedená k datu inspekční
      činnosti
 6.   Plán DVPP pro školní rok 2023/2024 bez datace
 7.   Koncepce rozvoje školy na období 1.1. 2023 – 31.12. 2024 bez datace
 8.   Školní vzdělávací program s názvem Obchodní akademie – denní forma studia čj.
      91/2022 s platností od 1. 9. 2022
 9.   Školní vzdělávací program s názvem Obchodní akademie – dálková forma studia čj.
      93/2022 s platností od 1. 9. 2022
10.   Školní řád s platností od 1. 9. 2020


                                            6/7
11.   Rozvrhy hodin vedené ve školní roce 2024/2025 k datu inspekční činnosti
12.   Dokumentace školy o poskytované poradenské pomoci žákům vedená ve školním
      roce 2023/2024 a 2024/2025 k datu inspekční činnosti
13.   Školní matrika školy vedená ve školním roce 2023/2024 a 2024/2025 k datu inspekční
      činnosti
14.   Třídní knihy vedené ve školním roce 2023/2024 a 2024/2025 k datu inspekční
      činnosti
15.   Záznamy z hospitační činnosti ředitelky školy vedené ve školním roce 2023/2024
16.   Záznamy z pedagogických rad vedených ve školním roce 2023/2024 a 2024/2025
      k datu inspekční činnosti
17.   Výroční zpráva o činnosti školy ve školním roce 2023/2024, září 2024
18.   Záznamy z jednání předmětových komisí vedené ve školním roce 2023/2024 a
      2024/2025 k datu inspekční činnosti


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Eva Nováková, školní inspektorka, vedoucí inspekčního týmu
 Ing. Eva Lorencová, školní inspektorka
 Mgr. Marta Pincová, školní inspektorka
 Bc. Věra Weberová, kontrolní pracovnice


24. 10. 2024




                                          7/7
