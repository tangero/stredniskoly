                                Česká školní inspekce
                                Liberecký inspektorát
                          Masarykova 801/28, 460 01 Liberec
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIL-98/25-L
                                       Sp. zn. ČŠIL-S-20/25-L


Název                               Střední škola řemesel a služeb, Jablonec nad Nisou,
                                    Smetanova 66, příspěvková organizace
Sídlo                               Smetanova 4265/66, 466 01 Jablonec nad Nisou
E-mail                              skola@sosjbc.cz
IČO                                 00 140 147
Identifikátor                       600 010 481
Právní forma                        příspěvková organizace
Zastupující                         Mgr. Martin Kubáč
Zřizovatel                          Liberecký kraj
Místa inspekční činnosti            Smetanova 4265/66, Jablonec nad Nisou
                                    Podhorská 348/54, Jablonec nad Nisou
                                    Podhorská 717/58, Jablonec nad Nisou
Inspekční činnost na místě          3. 2. 2025 − 6. 2. 2025

Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
a domovem mládeže podle příslušných školních vzdělávacích programů, hodnocení
naplnění školních vzdělávacích programů a jejich souladu s právními předpisy a rámcovými
vzdělávacími programy podle § 174 odst. 2 písm. b) a c) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon) ,
ve znění pozdějších předpisů.
                                    Charakteristika
Střední škola řemesel a služeb, Jablonec nad Nisou, Smetanova 66, příspěvková organizace
(dále „škola“ nebo „instituce“) vykonává činnost střední školy a domova mládeže
s nejvyššími povolenými počty 700 žáků a 250 lůžek. Poskytuje střední vzdělávání ukončené
maturitní zkouškou nebo závěrečnou zkouškou v profesních oblastech sklářství, bižuter ní
výroby, zlatnictví a služeb. Realizace oborů Sklář - výrobce a zušlechťovatel skla, Bižuter ní
výroba a Výrobce bižuterie a dekorativních předmětů (kovová a skleněná bižuterie) je raritní
v rámci České republiky. Pro absolventy oborů středního vzdělání s výučním listem zajišťuje
škola v denní formě vzdělávání dvouleté nástavbové studium ukončené maturitní zkouškou
v oboru vzdělání Podnikání. Od školního roku 2025/2026 nabízí vzdělávání v novém
čtyřletém oboru vzdělání s maturitní zkouškou Bezpečnostně právní činnost.
Počet žáků se od posledního inspekčního hodnocení v roce 2020 zvýšil o 72,6 %. K datu
inspekční činnosti se v 17 třídách vzdělávalo celkem 347 žáků, z toho 272 žáků navštěvova lo
nematuritní obory vzdělání (14 tříd) a 75 maturitní obory (jedna třída ve čtyřletém oboru
Obchodník, dvě třídy v nástavbovém oboru Podnikání). V domově mládeže bylo v šesti
výchovných skupinách ubytováno 157 žáků a tři studenti. Škola eviduje 29 žáků s odlišným
mateřským jazykem a 17 žáků se speciálními vzdělávacími potřebami. Žádný z žáků
se nevzdělává podle individuálního vzdělávacího plánu.
Škola je aktivním členem Svazu výrobců skla a bižuterie a Sdružení učňovských zaříze ní
ČR, z. s. Spolupracuje s Hospodářskou komorou ČR, je zapojena do odborné skupiny
poradního sboru při Úřadu práce v Jablonci nad Nisou.


                         Hodnocení podmínek vzdělávání
Škola má dlouholetou tradici, v aktuálním školním roce si připomíná 70 let od svého vzniku.
Její organizační uspořádání i místa poskytovaného vzdělávání v rámci města se v průběhu
let měnily, základní činnosti však zůstávají. Ředitel školy působí ve vedoucí funkci od roku
2015, naposledy v ní byl potvrzen v roce 2021. Jeho manažerské schopnosti a zkušenosti
se pozitivně promítají do systému řízení, efektivního plánování i nastavené organizač ní
struktury. Ve své pravidelně aktualizované koncepci rozvoje školy si vytyčil cíl posílit
stabilitu instituce otevřením nového oboru vzdělání s navazujícím záměrem zachovat
exkluzivní skladbu oborů s tradičními ručními řemeslnými postupy rozšířenými o moderní
trendy při výrobě bižuterie, šperků a skleněných výrobků (včetně technického skla).
Vedení školy tvoří účinně spolupracující tým s přesně vymezenými pravomocemi
a povinnostmi. Část svých kompetencí ředitel školy delegoval na své dvě zástupkyně a další
vedoucí pracovníky pověřené řízením jednotlivých úseků (teoretická výuka, odborné
vzdělávání, praktické vyučování, domov mládeže, hospodaření školy). Kontrola výchovně
vzdělávacího procesu je systematicky nastavena, nástrojem pro sledování kvality průběhu
vzdělávání je četná hospitační činnost. Z analýzy dokumentace vyplynulo, že vedení školy
se daří vyhodnocovat hospitované hodiny, vyslovit konkrétní závěry, chybí však cílená
doporučení, v čem efektivitu pedagogického působení učitelů posunout a zlepšit.
Kvalitní personální zajištění výuky je pro vedení školy jednou z hlavních priorit. Vzdělává ní
ve škole zajišťuje 38 učitelů, v domově mládeže působí šest vychovatelů. Většina splňuje
předpoklady odborné kvalifikace. Rovnoměrně rozložená věková struktura zajišťuje
kontinuitu vzdělávání a umožňuje vhodnou metodickou podporu nově nastupujíc ím
pedagogům prostřednictvím spolupráce se zkušenějšími kolegy. Další vzdělává ní
pedagogických pracovníků podporuje jejich profesní růst v souladu s potřebami školy.


                                             2/9
Pedagogové se pravidelně účastní vzdělávacích akcí především k doplnění svých odborných
znalostí. Ty byly účelně aplikovány v průběhu sledovaného vzdělávání, v menší míře byly
uplatňovány dovednosti učitelů spojené s využíváním aktivizujících a kooperativních metod
a forem výuky.
Poradenské služby jsou zajišťovány školním poradenským pracovištěm, ve kterém úzce
spolupracují výchovná poradkyně, která je zároveň kariérovou poradkyní, metodik prevence
a od aktuálního školního roku také školní psycholog. Poradenské služby poskytuje tým
na velmi dobré úrovni. Členové úzce spolupracují nejen mezi sebou, ale také s vedením
školy a ostatními pedagogy. V součinnosti zajišťují efektivní podporu žákům s potřebou
podpůrných opatření zejména včasnou identifikací speciálních vzdělávacích potřeb,
metodickou pomocí vyučujícím a jejich průběžnou informovaností, spoluprací se zákonnými
zástupci žáků a školskými poradenskými zařízeními. Pomoc žákům s rizikem školního
neúspěchu spočívá především v nabídce individuálních konzultací, doučování a pedagogické
intervence. Preventivní tým se rovněž zabývá analýzou a řešením případů rizikové ho
chování. Včasnému podchycení a řešení problémů napomáhají pohovory s žáky a jejich
zákonnými zástupci či výchovné komise. Dále pak třídnické hodiny a cíleně zaměřené
aktivity ve spolupráci s externími partnery (např. Acet, Fokus, Policie ČR, Městská policie,
Červený kříž). Mezi nejčastěji řešené problémy patří neomluvené absence, pozdní
omlouvání absence, nekázeň v hodinách a psychické obtíže žáků. Součástí komplexní péče
školního poradenského pracoviště je kariérové poradenství, které probíhá formou konzultac í
a ve spolupráci s úřadem práce, Technickou univerzitou v Liberci a dalšími středními
odbornými školami.
Vícezdrojové financování vytváří nadstandardní podmínky pro kvalitní realizac i
vzdělávacích programů, profesní přípravu žáků a další perspektivní rozvoj instituce. Řediteli
se úspěšně daří získávat další finanční prostředky na vybavení žákovských pracovišť
a odborných učeben v souladu s profilací školy a udržením nejmodernějších trendů zejména
v praktickém vyučování. Významný podíl příjmů pro školu představují výnosy z prodeje
služeb za produktivní práci žáků a doplňková činnost (školní prodejna s žákovskými
výrobky, pronájem ubytovacích i neubytovacích prostor a tělocvičny, pořádání rautů aj.).
Obnova a rozvoj materiálně technických podmínek probíhá příkladným způsobem. V roce
2022 bylo uvedeno do provozu moderní centrum odborného vzdělávání vybavené
nejnovějšími technologiemi a zařízeními, učebními pomůckami a didaktickou technikou.
V souvislosti s tím ukončila instituce vzdělávání na odloučeném pracovišti v Železné m
Brodu a přesunula veškeré vzdělávání do Jablonce nad Nisou.


                          Hodnocení průběhu vzdělávání
Všechny hospitované vyučovací jednotky byly dobře připravené. Vzdělávání probíhalo
v příznivém edukačním klimatu, u učitelů převažoval tolerantní, partnerský přístup k žákům.
Převládala frontální forma výuky doplněná samostatnou prací žáků, případně řízeným
rozhovorem. V teoretických odborných předmětech vyučující efektivně propojovali
teoretické znalosti s praktickými, aktivizovali žáky adresnými dotazy s využitím vlastníc h
praktických zkušeností. Předávání hotových poznatků v kombinaci s méně pestrými
metodami a formami výuky vedlo v některých hodinách k nerovnoměrnému zapojení žáků
a k jejich nižší spoluúčasti na vzdělávání. Prostor ke zlepšení nabízí cílené využívá ní
zkušeností žáků ve výuce a podpora jejich komunikačních a argumentačních dovedností
v řízené diskuzi.




                                            3/9
V hodinách českého jazyka a literatury ve třídách maturitních oborů převládala frontální
výuka s prvky samostatné práce zaměřená na procvičení a upevnění znalostí a jazykovýc h
a literárních dovedností potřebných k vykonání maturitní zkoušky. Důraz byl kladen na práci
s textem a jeho formální i jazykový rozbor s pečlivou kontrolou a následným ověřením
získaných poznatků. Při plnění zadaných úkolů byli žáci vedeni k pochopení literárně
historického kontextu a k samostatnému vyvozování závěrů z přečteného výňatku. I přes
výraznou snahu vyučujících (využití motivačního videa a poslechu, pracovních listů)
se ne vždy dařilo všechny žáky motivovat a aktivizovat. Bylo však patrné, že se velká část
z nich dobře orientuje a dokáže spojovat dříve získané znalosti a zkušenosti s novými fakty.
V hospitované výuce matematiky převažovala frontální výuka s dominantním postavením
učitele a jednosměrným přenosem informací, kombinovaná se samostatnou prací žáků.
V úvodní části vyučovacích hodin učitelé demonstrovali aplikaci probíraného učiva
na modelovém příkladu za minimální spoluúčasti žáků. Chyběla efektivní zpětná vazba
o míře pochopení a zvládnutí daných postupů, což se projevilo v další části při samostatném
řešení dalších úloh žáky. Učitelé jim poskytovali průběžnou individuální podporu, někteří
žáci však nebyli schopni příklady řešit samostatně ani s drobnou dopomocí. Ačkoliv byly
patrné značné rozdíly v míře osvojení dané látky, žáci neměli možnost volby mezi příklady
s různou kognitivní náročností. V závěru hodin chybělo žákovské hodnocení vlastního
učebního pokroku.
Výuka cizích jazyků byla vedena převážně v cílovém jazyce, poslechová cvičení rozvíje la
schopnost percepce a orientace v textu. Využití skupinové práce vytvářelo prostor
pro kreativitu, pracovní listy poskytovaly vhodnou oporu pro komunikaci a procvičení
slovní zásoby. Výjimečně bylo zaznamenáno využití informačních a komunikač níc h
technologií pro diferenciaci úloh podle individuálních schopností žáků. Anglický jazyk
v oborech s maturitní zkouškou byl zaměřen na přípravu k ústní části maturitní zkoušky
i na úspěšné zvládnutí didaktického testu. Závěry hodin probíhaly formou shrnutí
probraného obsahu, chyběl prostor pro žákovskou sebereflexi, nebylo zazname ná no
hodnocení vlastní práce, vrstevnické hodnocení ani nastavení kritérií pro taková hodnocení.
Ve výuce odborného teoretického vzdělávání byla patrná vysoká odbornost, znalost
a profesionalita vyučujících. Velký důraz byl kladen na správné používání odborné
terminologie. V hodinách bylo vedle teoretického odborného výkladu využíváno také datové
projekce, prezentací i názorných ukázek. To usnadňovalo aktivní propojení teorie
s praktickým vyučováním. Tempo výuky bylo přiměřené a dostatečně zohledňo va lo
schopnosti a možnosti jednotlivých žáků. Jejich aktivní zapojení a vlastní iniciativa byly
však až na výjimky na nízké úrovni.
Koncepčně pojatý odborný výcvik spolu s nadstandardními materiálními podmínka mi
a erudicí vyučujících umožňuje kvalitní naplňování profilu absolventa. Profesní příprava
žáků je na vysoké úrovni a vytváří optimální předpoklady pro jejich uplatnění na trhu práce.
Praktické vyučování je realizováno převážně v prostředí špičkově vybaveného centra
odborného vzdělávání na adrese Podhorská 54, v menší míře na smluvních pracovištíc h
sociálních partnerů. Výuka byla didakticky a metodicky propracovaná, vhodně
strukturovaná vzhledem ke stanovenému cíli. Promyšlená organizace vzdělává ní
napomáhala žákům získávat odborné kompetence nezbytné pro výkon budoucího povolání.
Plnění učebních osnov jednotlivých ročníků bylo systematicky propojeno s produktivní prací
žáků. Empatický a vstřícný přístup vyučujících se odrážel v pozitivní pracovní atmosféře,
motivačně na žáky působilo jejich zaujetí pro daný obor a profesionalita. Učitelé příkladně
poskytovali žákům formativní zpětnou vazbu využitelnou pro jejich další učení, sledovali
a hodnotili výkon, produktivitu a kvalitu odvedené práce podle předem nastavenýc h


                                            4/9
pravidel. Efektivně pracovali s chybou jako nástrojem nápravy, využívali povzbuze ní
a pozitivní motivace. Žáci byli v průběhu vzdělávání vedeni k samostatnosti, kreativitě
a aplikaci teoretických poznatků v praxi. Osvojovali si správné technologické postupy,
seznamovali se s nejnovějšími trendy ve zvoleném oboru, získávali důležité pracovní
návyky, smysl pro zodpovědnost. Nedílnou součástí výuky bylo dodržování zásad
bezpečnosti a ochrany zdraví a hygienických předpisů.
Domov mládeže svou činností efektivně plní nastavené výchovně vzdělávac í,
seberealizační, relaxační i sociálně preventivní funkce. K plnohodnotnému využívá ní
volného času nabízí ubytovaným žákům pestrou škálu volnočasových aktivit zaměřenýc h
jak na podporu zdravého životního stylu, tak i na rozvíjení jednotlivých dovedností, kreativní
tvorbu či na pohybové aktivity. K těmto činnostem využívá nejen prostor domova mládeže,
ale i pracovišť školy, okolní přírody a společenských a kulturních institucí ve městě.


                          Hodnocení výsledků vzdělávání
Škola sleduje a vyhodnocuje vzdělávací výsledky žáků na úrovni jednotlivých vyučujíc íc h
i pedagogické rady, a to průběžně i na konci klasifikačních období. Zákonní zástupci
nezletilých žáků, případně osoby, které vůči zletilým žákům plní vyživovací povinnost, jsou
o průběhu a výsledcích vzdělávání informováni prostřednictvím školního informač ního
systému a na pravidelně organizovaných třídních schůzkách.
Žáci jsou ke vzdělávání přijímáni na základě transparentních a nediskriminačních kritérií.
Jako jedno z preventivních opatření v oblasti rizikového chování žáků škola pro přijímac í
řízení ve školním roce 2024/2025 nově zařadila mezi kritéria rovněž hodnocení uchazečů
z chování v předchozím vzdělávání. Pro přijetí do oborů vzdělání s maturitní zkouškou jsou
rozhodující výsledky uchazečů u jednotné přijímací zkoušky, u oboru Podnikání se na určení
pořadí uchazečů podílejí z 69 %, u oboru Bezpečnostně právní činnost z 60 %. Mezi ostatní
kritéria patří výsledky z předchozího vzdělávání, hodnocení chování a u oboru Bezpečnostně
právní činnost fyzické testy. Pořadí uchazečů do všech nematuritních oborů vzdělání určují
výsledky předchozího vzdělávání a hodnocení z chování, u oboru Zlatník a klenotník rovněž
hodnocení talentové zkoušky (30 %) a u službových oborů Kuchař-číšník a Prodavač
hodnocení individuálního pohovoru (58 %), který prověřuje především komunikač ní
dovednosti uchazečů.
V předchozím školním roce škola naplnila maturitní obory vzdělání v prvním (Podnikání),
případně ve druhém (Obchodník) kole přijímacího řízení. S ohledem na předpoklady
k úspěšnému absolvování daného oboru vzdělání může být rizikem přijímání uchazečů
s horšími výsledky u jednotné přijímací zkoušky z českého jazyka nebo matematik y
(s úspěšností menší než 20 %).
V posledních dvou školních letech prospělo na konci druhého pololetí s vyznamená ním
v průměru 10 % žáků. Slabou stránkou je relativně vysokých podíl žáků, kteří nesplnili
podmínky pro postup do dalšího ročníku (19 %). Na konci školního roku 2023/2024 sice
došlo k meziročnímu poklesu podílu neprospívajících žáků o 7 %, přesto je třeba příčiny
předčasných odchodů ze vzdělávání dlouhodobě sledovat a výsledků analýzy využít při
přijímaní vhodných opatření.
Úspěšnost žáků souvisí s mírou jejich absence ve vzdělávání. Z analýzy počtu zameškanýc h
hodin vyplývá, že po období covidové pandemie došlo k jejich nárůstu na v průměru 150
zameškaných hodin na žáka za školní rok (v předcovidovém období činila v průměru 100
hodin), což však výrazně nevybočuje z obvyklých hodnot srovnatelných škol. Vedení školy


                                             5/9
vývoj absence sleduje. Přes přijímaná dílčí opatření zůstává míra absence žáků v posledních
třech školních letech stabilní. Na neomluvené absenci, která se ve stejném období pohybuje
v rozmezí 6 až 11 neomluvených hodin na žáka za školní rok, se podílejí v převážné míře
jednotlivci.
Významným zdrojem informací pro hodnocení výsledků vzdělávání žáků v širším srovnání
je analýza jejich úspěšnosti ve společné části maturitní zkoušky. Celková úspěšnost žáků
je po započítání výsledků jarního i podzimního zkušebního období v oboru vzdělání
Podnikání dlouhodobě nevyrovnaná. V posledních dvou zkušebních letech činila hrubá
neúspěšnost žáků školy ve společné části maturitní zkoušky v průměru 25,8 %, což přibližně
odpovídá celorepublikovému průměru v odpovídající skupině oborů vzdělání, který činil
26,9 %. Přitom ve zkušebním roce 2023 byla hrubá neúspěšnost žáků školy (46,2 %) výrazně
vyšší, než by odpovídalo celorepublikovému průměru (29,9 %), zatímco o rok později
dosáhli žáci školy v tomto ukazateli v celorepublikovém srovnání (23,8 %) podstatně lepších
výsledků (11,1 %).
Z volitelných zkušebních předmětů žáci školy dlouhodobě upřednostňují cizí jazyk. Zájem
o matematiku je minimální. V posledních třech zkušebních letech si tento předmět zvolil
jediný žák. Úspěšnost žáků školy v profilové a společné části maturitní zkoušky
je v posledních dvou zkušebních letech vyvážená. Je vhodné analyzovat příčiny kolísání
úspěšnosti žáků v jednotlivých letech a minimálního zájmu o zkušební předmět matematika
a na základě zjištěných skutečnosti přijímat odpovídající opatření.
U závěrečných zkoušek v posledních dvou zkušebních letech po započítání jarního
i podzimního zkušebního období uspělo v průměru 87 % žáků, kteří zkoušku konali. Jejich
úspěšnost je v meziročním srovnání stabilní.
Podpora individuálních zájmů a talentu žáků je realizována prostřednictvím účasti
v soutěžích a zapojení do prezentace školy na veřejnosti. Žáci se pravidelně a úspěšně
účastní prestižních regionálních i republikových akcí spojených se sklářstvím, bižuter ií,
šperkařstvím a gastronomií (módní přehlídky, výstavy a soutěže Made in Jablonec, Křehká
krása, Avantgarda, Skleněné městečko, Pojizerské gastroklání, Rio Mare, Prodavač on-line).
Škola sleduje a vyhodnocuje uplatnitelnost žáků jednotlivých oborů vzdělání v praxi. Z její
analýzy vyplývá, že absolventi školy jsou žádáni především do dělnických profesí v řadě
firem v regionu. V některých oborech (např. Zlatník a klenotník) nacházejí dobré uplatnění
rovněž v malých provozovnách, rodinných dílnách či jako osoby samostatně výdělečně
činné.
                                         Závěry
Vývoj školy
– Od posledního inspekčního hodnocení v únoru 2020 se počet žáků zvýšil o 72,6 %.
– Ve školním roce 2021/2022 bylo zprovozněno moderní centrum odborného vzdělává ní
  na adrese Podhorská 54, jež disponuje nejnovějším technologickým vybavením,
  učebními pomůckami a didaktickou technikou.
– V souvislostí s otevřením centra odborného vzdělávání přestala škola poskytovat
  vzdělávání na pracovišti v Železném Brodu a centralizovala výuku v Jablonci nad Nisou.
– Od školního roku 2024/2025 posílil tým školního poradenského pracoviště školní
  psycholog.
– Od školního roku 2025/2026 bude instituce poskytovat střední vzdělávání v novém
  čtyřletém oboru vzdělání ukončeném maturitní zkouškou Bezpečnostně právní činnost.


                                           6/9
Silné stránky
Střední škola
– Promyšlený systém řízení školy se promítá do velmi dobrých podmínek ke vzdělává ní
  v oblasti materiální, personální a finanční. (2.4)
– Škola disponuje kvalitními prostorovými a materiálními podmínkami pro realizac i
  všeobecného i odborného vzdělávání. (2.4)
– Praktické vyučování je založeno na individuálním přístupu, využívá povzbuze ní,
  pochvaly a pozitivního hodnocení s cílem vést žáky k důvěře ve vlastní schopnosti
  a osobní úspěch. (4.1)
– Praktické vyučování úspěšně naplňuje cíle odborného vzdělávání. Obsah navazuje
  na požadavky z praxe a vhodně připravuje absolventy školy na jejich budoucí uplatnění
  na trhu práce. (4.1)
Domov mládeže
– Domov mládeže svou činností efektivně plní nastavené               výchovně   vzdělávac í,
  seberealizační, relaxační i sociálně preventivní funkce. (1.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Využití méně pestrých metod a forem výuky zaměřených na kooperativní činnosti a práci
  s různými zdroji informací vedlo v části hospitovaných hodin teoretického vzdělává ní
  k nižší míře aktivního zapojení žáků. (4.2)
– Závěry hospitovaných hodin byly většinou formální, zpravidla chybělo utřídění poznatků,
  upevnění učiva za aktivní účasti žáků a ověření míry splnění vzdělávacího cíle. (4.2)
– Úspěšnost žáků ve společné části maturitní zkoušky je v jednotlivých letech v rámci
  celorepublikového srovnání v dané skupině oborů vzdělání nevyrovnaná. (5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Posílit další vzdělávání pedagogů v oblasti využívání kooperativních a aktivizujíc íc h
  forem a metod práce ve výuce.
– Vést žáky k souvislejšímu vyjadřování, obsahově bohatší komunikaci, k samostatnému
  verbálnímu projevu a schopnosti argumentace.
– Zaměřit se u oborů vzdělání s maturitní zkouškou na analýzu příčin nevyrovna nýc h
  výsledků žáků ve společné části maturitní zkoušky a přijetí odpovídajících opatření
  ke zlepšení zacílených přímo do výuky maturitních předmětů.




                                            7/9
                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 15 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Zřizovací listina, čj. ZL-6/23-Š, ze dne 30. 5. 2023
 2.   Jmenování na vedoucí pracovní místo ředitele školy, ze dne 9. 2. 2021, s účinností
      od 1. 3. 2021
 3.   Plán dalšího vzdělávání pedagogických pracovníků, na školní roky 2024/2025
      a 2023/2024, nedatovány
 4.   Plány hospitační činnosti, školní rok 2024/2025
 5.   Koncepce rozvoje školy, školní rok 2024/2025, ze dne 13. 12. 2024
 6.   Plány hospitací, pro školní roky 2023/2024 a 2024/2025
 7.   Plány dalšího vzdělávání pedagogických pracovníků, školní roky 2022/2023,
      2023/2024 a 2024/2025
 8.   Organizační řád, školní rok 2024/2025, ze dne 1. 9. 2024
 9.   Plán porad učitelů na školní rok 2024/2025
10.   Plán porad vychovatelů na školní rok 2024/2025
11.   Plán porad učitelů odborného výcviku na školní rok 2024/2025
12.   Školní vzdělávací programy (střední školy a domova mládeže), platné ve školním
      roce 2024/2025
13.   Školní řád, ze dne 20. 1. 2025, účinný od 28. 1. 2025
14.   Vnitřní řád domova mládeže, platný ve školním roce 2024/2025, ze dne 1. 1. 2019
15.   Rozvrh vyučovacích hodin všech tříd, platný ve školním roce 2024/2025
16.   Zápisy z jednání školské rady, školní rok 2024/2025
17.   Zápisy z jednání pedagogické rady, vedené ve školním roce 2024/2025
18.   Zápisy z jednání metodických komisí, školní rok 2024/2025
19.   Zápisy z provozních porad, vedené ve školním roce 2024/2025
20.   Zápisy z klasifikačních porad vedené ve školním roce 2024/2025
21.   Přehled hospitační činnosti ve školních rocích 2023/2024 a 2024/2025
22.   Třídní knihy všech tříd/skupin, vedené ve školním roce 2024/2025 (vzorek)
23.   Školní matrika, vedená v elektronické podobě ve školním roce 2024/2025
24.   Souhrnná dokumentace k výchovnému poradenství a prevenci rizikového chování
      žáků, vedená ve školním roce 2024/2025 (vzorek)
25.   Soubor dokumentů „Smlouva o praktickém vyučování“, vedených ve školním roce
      2024/2025 (vzorek)
26.   Souhrnná dokumentace k ukončování vzdělávání, vedená k datu inspekční činnosti


                                          8/9
27.   Souhrnná dokumentace k přijímacímu řízení na školní roky 2024/2025 a 2025/2026
28.   Souhrnná dokumentace domova mládeže, vedená ve školním roce 2024/2025
29.   Výroční zprávy o činnosti školy za školní roky 2022/2023 a 2023/2024
30.   Personální dokumentace pedagogických pracovníků (doklady o dosaženém vzdělání)
31.   Souhrnná dokumentace vztahující se k hodnocení bezpečnosti a ochrany zdraví žáků
32.   Souhrnná dokumentace vztahující se k hodnocení finančních podmínek školy,
      rok 2023
33.   Zahajovací výkazy všech součástí instituce [online: 23. 1. 2025, http://www.uiv.cz]
34.   Výpisy obou součástí instituce z rejstříku škol a školských zařízení [online :
      23. 1. 2025, http://rejskol.msmt.cz]
35.   Inspekční zpráva čj. ČŠIL-55/20-L, ze dne 20. 2. 2020
36.   Webové stránky školy na adrese http://www.sosjbc.cz


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Mgr. Jitka Šafaříková, školní inspektorka, vedoucí inspekčního týmu
Mgr. Romana Jůnová, školní inspektorka
Ing. Jana Kočí, školní inspektorka
Mgr. Dagmar Lexová, školní inspektorka
Mgr. Jiří Machačný, školní inspektor
Ing. Andrea Trejtnarová, kontrolní pracovnice
Zuzana Bednář Prášilová, odborník na praktické vyučování
20. 2. 2025




                                           9/9
