                                  Česká školní inspekce
                                 Středočeský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIS-1975/24-S
                                       Sp. zn. ČŠIS-S-389/24-S


Název                               Střední zemědělská škola, Čáslav, Sadová 1234
Sídlo                               Sadová 1234, 286 01 Čáslav
E-mail                              skola@szescaslav.cz
IČO                                 49 797 999
Identifikátor                       600 007 278
Právní forma                        příspěvková organizace
Zastupující                         Ing. Jaromír Horníček
Zřizovatel                          Středočeský kraj
Místo inspekční činnosti            Sadová 1234, Čáslav
Inspekční činnost na místě          3., 7., 9. a 10. května 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání podle přísluš nýc h
školních vzdělávacích programů (dále „ŠVP“), naplňování ŠVP a jejich souladu s právními
předpisy a rámcovými vzdělávacími programy podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů.


                                         Charakteristika
Příspěvková organizace (dále „škola“) vykonává činnost střední školy (dále „SŠ“), domova
mládeže (dále „DM“) a školní jídelny. Škola poskytuje střední vzdělávání v oborech
s maturitní zkouškou Agropodnikání, Veterinářství, Ekonomika a podnikání a v oboru
s výučním listem Zemědělec – farmář. V 18 třídách se vzdělává 457 žáků (80% naplněnos t).
Škola eviduje 52 žáků se speciálními vzdělávacími potřebami (dále „SVP“) a devět žáků
s odlišným mateřským jazykem, z nichž jeden má částečnou jazykovou bariéru. V DM bylo
k termínu inspekční činnosti evidováno 167 ubytovaných žáků (54% naplněnos t).
Od inspekční činnosti v roce 2017 se zvýšil výrazně počet žáků SŠ i počet ubytovanýc h
v DM.


                         Hodnocení podmínek vzdělávání
Ředitel školy (dále „ředitel“) působí ve funkci od roku 2013. Vize školy je zaměřena
především na zkvalitnění materiálních podmínek vzdělávání a na rozvoj odborných
kompetencí žáků. Důraz je zároveň kladen na pozitivní klima ve škole s vyváže ným
a respektovaným vztahem mezi učiteli, žáky a jejich zákonnými zástupci. Stanovené cíle se
postupně většinou daří naplňovat.
Ředitel účelně delegoval část kompetencí na zástupkyně a vedoucí hospodářské pracovníky.
Zásadní pedagogické, organizační a metodické záležitosti jsou pravidelně projednávány
v pedagogické radě a provozních poradách. Vnitřní informační systém je funkčně nastaven,
založený je zejména na osobním kontaktu zaměstnanců a na elektronické komunikac i.
Kontrolní a hospitační činnost ve SŠ a v DM je realizována, vymezovány jsou většinou
konkrétní závěry včetně opatření ke změnám a dalšímu rozvoji pedagogické práce. Dílčí
nedostatky byly však zjištěny v organizaci vzdělávání u dvou tříd, ve kterých došlo
k překročení nejvyššího povoleného počtu vyučovacích hodin v týdnech teoretické výuky.
Pedagogický tým se od předchozí inspekční činnosti obměnil a rozšířil. Teoretické
vzdělávání ve SŠ zajišťuje celkem 43 učitelů, z toho tři bez odborné kvalifikace, dva z nich
si ji studiem doplňují. Realizaci odborného výcviku zajišťují čtyři učitelé, dva nesplňují
odbornou kvalifikaci. Devět vychovatelů v DM je odborně kvalifikovaných. Ředitel
prokazatelně usiluje o zajištění vzdělávání odborně kvalifikovanými pedagogy. Vedení
školy společně s pedagogy plánuje profesní rozvoj v oblastech jejich odborností a aktuálníc h
potřeb školy. Příležitostí ke zlepšení je však systematické sdílení poznatků z dalšího
vzdělávání pedagogických pracovníků.
Příkladná spolupráce školy zejména se zemědělskými firmami v regionu, které zajišťují
praktickou výuku žáků, s obdobně zaměřenými školami včetně České zemědělské
univerzity, zřizovatelem, městem Čáslav, s různými organizacemi a spolky výrazně přispívá
k naplňování ŠVP.
Činnost školního poradenského pracoviště zajišťují dvě výchovné poradkyně, kariérový
poradce, školní metodik prevence a školní psycholožka. Všichni absolvovali přísluš né
studium a účelně poskytují poradenství a konzultace žákům, jejich zákonným zástupcům
a pedagogickým pracovníkům. Škola správně identifikuje projevy rizikového chování, důraz
je zároveň kladen na jejich prevenci. V realizaci strategie předcházení školní neúspěšnosti
se však vyskytují dílčí nedostatky. Ty se projevují zejména nižší účinností opatření
ke zlepšení výsledků žáků ve společné části maturitní zkoušky. Tato skutečnost přetrvává
od předešlé inspekční činnosti.
Hospodárným a účelným využíváním disponibilních finančních prostředků se škole daří
výrazně zlepšovat materiální podmínky. Velmi úspěšná je při získávání a využívá ní
prostředků z různých projektů, grantů či sponzorských darů. Efektivně realizuje doplňkovou
činnost. Od předešlé inspekční činnosti došlo ke zlepšení zejména ve vybavení školy
digitálními technologiemi. V souladu s koncepčním zaměřením bylo pořízeno nové strojní
vybavení seznamující žáky s moderními technologiemi např. v oblasti precizního


                                            2/9
zemědělství. Zdařilou revitalizací a modernizací botanické zahrady včetně skleníku a zázemí
pro chov včel byly zkvalitněny podmínky pro praktické i teoretické vyučování. Pořízené
materiální vybavení účelně podporuje rozvoj odborných kompetencí žáků a rozvíjí jejich
povědomí o moderních technologiích zemědělského hospodaření.
Bezpečnosti a ochraně zdraví věnuje škola patřičnou pozornost stanovením pravidel
a postupů ve vnitřních předpisech, o nichž jsou žáci prokazatelně informováni. Počty úrazů
škola sleduje, byly zaznamenány převážně v hodinách tělesné výchovy a při odborném
výcviku.


                           Hodnocení průběhu vzdělávání
V hospitovaných hodinách všeobecně vzdělávacích a odborných předmětů stanovené cíle
správně vycházely z příslušných ŠVP a byly zaměřeny zejména na osvojování znalostí.
Pozitivem bylo účelné využívání mezipředmětových vztahů a propojení teoretických
poznatků s praxí umocněné příjemnou pracovní atmosférou. Výuka byla obsahově a věcně
většinou kvalitně připravena a jasně strukturována. V průběhu vzdělávání však byly zjištěny
částečné nedostatky. Převažující frontální prací žáci nebyli v některých hodinách účinně
aktivizováni a málo se zapojovali do procesu vzdělávání. Ve výuce nebyly v této souvislos ti
dostatečně využívány formy a metody práce podporující aktivní participaci žáků, což
přetrvává od předešlé inspekční činnosti. Příležitost ke zlepšení má škola také v zefektivně ní
závěrů vyučovacích hodin, jejich využití pro utřídění poznatků a ověření míry naplnění
vzdělávacích cílů.
Hospitované hodiny českého jazyka a literatury byly většinou připravené a jejich cíl byl
správně stanoven. Vzdělávací strategie zpravidla rozvíjely vědomosti i dovednosti žáků
a cíleně směřovaly k přípravě na maturitní zkoušku. V podpoře čtenářské gramotnosti byl
zřejmý systematický postup, který umožňoval žákům pochopení hlavních myšlenek
vyplývajících z textu. Ve dvou třetinách hospitované výuky byl účelně aplikován
kulturněhistorický kontext, což většinou umožnilo žákům pochopení souvislostí probíraného
učiva. Zaznamenána byla také práce s informačními zdroji. Logická argumentace a podpora
rozvoje kritického myšlení se však vyskytovaly ojediněle. Příležitost ke skupinové práci byla
sice využita, žáci však účelně neuplatnili své kooperativní dovednosti a nebyli vedeni
k obsahově náročnější komunikaci.
V hospitovaných hodinách anglického jazyka bylo pro žáky přínosné zejména časté
používání probírané slovní zásoby či gramatických jevů v reálných situacích. Polovina
výuky byla cíleně zaměřena na rozvoj dovedností potřebných k úspěšnému zvládnutí
didaktického testu, popř. maturitní písemné práce. Ve třetině hodin byly vhodně a účelně
využity digitální technologie k rozvoji dovednosti poslechu s porozuměním. Zvolené formy
práce však v polovině hodin neumožňovaly dostatečný rozvoj komunikativních kompetencí.
Příležitost ke zlepšení je také v aktivní komunikaci vyučujících v příslušném jazyce.
V hospitované výuce německého jazyka byly vhodně využity různé činnosti vedoucí
k účelné motivaci žáků. Práce s texty v daném jazyce účinně podporovala jejich jazykovou
gramotnost a přispívala k rozvoji cizojazyčných kompetencí. Výuka základů latinské
terminologie cíleně zohledňovala potřeby žáků v oblasti veterinářství. Praktická aplikace
teoretických poznatků s využitím odborné slovní zásoby vhodně využívala příklady žáků
z běžného života.
V hospitované výuce základů společenských věd byla zaznamenána vzájemná spolupráce
a komunikace žáků. Ti před třídou pokládali bez obav otázky a sdělovali své postřehy.
Při řešení dílčích úloh byla částečně rozvíjena jejich spolupráce, při níž mohli uplatnit různé


                                             3/9
návrhy řešení. Převládající aktivní role vyučujících však neumožňovala všem žákům
dostatečnou realizaci při komunikaci.
Výuka matematiky a přírodovědných předmětů byla méně efektivní. Nejčastěji byla
zaznamenána frontální výuka doplněná řízeným rozhovorem, v němž si často učitel
odpovídal na své otázky sám. Pokud byla žákům zadána samostatná práce, byla vždy
vyhodnocována účinně hned po jejím dokončení. Na práci s chybou však většinou nebyl
kladen důraz. Vedení žáků k práci s informačními zdroji a cílené rozvíjení jejich sociálníc h
dovedností kooperativními formami byly jen výjimkou. Aktivní zapojení žáků do řešení
problému, jejich diskuse nad ním, bádání, vrstevnické učení či hodnocení zazname ná ny
nebyly. Názornost výuky měla rozdílnou úroveň. Využití prezentační techniky bylo vhodné
pouze ve třetině hodin (videa, prezentace aj.), méně vhodné bylo při pouhých opisech
promítnutých textů žáky do sešitů.
Výuka tělesné výchovy byla efektivní, bez zbytečných prostojů, uplatňovány byly cviky
předcházející zranění žáků. Motivace byla účinná, žáci se aktivně zapojovali do nabízenýc h
činností, které odpovídaly jejich pohybovým schopnostem i dovednostem. Operativně byla
zařazována skupinová a individuální instruktáž. Nastavená pravidla sportovních aktivit byla
dodržována.
Ve výuce teoretických předmětů a praktických cvičení zemědělských oborů převládala
frontální výuka, což přibližně ve čtvrtině výuky vedlo k pasivitě žáků. V ostatní výuce se
dařilo aktivizovat žáky zařazením skupinové či samostatné práce nebo prací s digitálními
technologiemi při vyhledávání informací či ověřování znalostí. Vhodně byla uplatněna
zásada názornosti účelným využitím vzorků přírodnin, hnojiv, počítačových prezentací aj.
Efektivní bylo využití znalostí žáků z reálného života nebo z praktického vyučová ní.
Ve většině výuky byly dobře uplatněny mezipředmětové vztahy, systematicky byl kladen
důraz na logické uvažování a vyvozování poznatků. V menší části výuky bylo zazname ná no
i zdařilé formování postojových cílů rozvíjejících např. ekologické povědomí uplatněním
zásad správné zemědělské praxe při pěstování rostlin nebo profesionalitu v přístupu
k majitelům zvířat při poskytování veterinární péče.
Projektová výuka a výuka ekonomiky byly zdařilé. Žákům byly zadány úkoly, které nebyly
triviální. Aktivně pracovali ve dvojicích, diskutovali, pracovali s internetovými zdroji.
Důraz byl kladen na věrohodnost takto získaných informací. Účinně proběhlo i vyhodnoce ní
úkolů a sebehodnocení žáků.
Odborný výcvik oboru Zemědělec – farmář byl hospitován ve školních dílnách, na botanické
zahradě a na školním statku. Účelně byly rozvíjeny manuální dovednosti žáků při údržbě
mechanizace, pěstování polních i zahradních plodin a při chovu hospodářských zvířat. Žáci
byli vedeni k dodržování zásad bezpečné práce, volbě vhodného nářadí a odpovídajíc íc h
pracovních postupů. Učitelé v praktickém vyučování účelně odkazovali na poznatky žáků
z teoretické výuky. Žáci měli představu o významu vykonávaných činností. Většinou
dokázali určit znaky kvalitně provedené práce. Při činnostech si vzájemně pomáhali.
Pracovali převážně se zaujetím. Patrná byla výrazná rozrůzněnost znalostí žáků i jejich
praktických dovedností, na což učitelé správně reagovali přiměřenou mírou individuá lní
podpory. Žáci s větší mírou znalostí či praktických dovedností měli možnost prezentovat své
poznatky. Příležitost ke zlepšení je však v jejich vedení k bohatšímu slovnímu projevu.
Pozitivem bylo průběžné podporující hodnocení žáků učiteli odborného výcviku. Odborná
praxe žáků oborů Agropodnikání a Veterinářství byla hospitována v partnerských podnicích.
Z rozhovoru se žáky, pracovníky firem i z prováděných prací bylo zřejmé, že žáci
vykonávali činnosti v souladu s příslušnými ŠVP. Systém kontroly a hodnocení žáků,
do kterého jsou zapojeni také pověření pracovníci firem, je funkční. Organizace odborné


                                            4/9
praxe a výběr podniků pro její výkon umožňuje žákům seznámit se v průběhu vzdělává ní
s různými praktickými činnostmi i technologickými postupy.
Výchovné a zájmové činnosti realizované v DM probíhají v komunikačně vstřícné m
a podnětném prostředí. Vhodné aktivity účelně podporují smysluplné využívání volného
času. Sportovní akce vedou žáky ke zdravému životnímu stylu.


                         Hodnocení výsledků vzdělávání
Průběžné výsledky vzdělávání škola ověřuje obvyklými způsoby písemného a ústního
zkoušení a hodnocením výstupů praktického vyučování. Vyhodnocuje také úspěšnost žáků
v různých typech soutěží. Hodnocení je žákům i jejich zákonným zástupcům dostupné
v elektronickém informačním systému. K dalšímu informování účelně slouží třídní schůzky,
osobní jednání či komunikace telefonická i e-mailová. Od předešlé inspekční činnosti škola
zintenzivnila práci se žáky ohroženými školním neúspěchem. Opatření ke zlepšení jejich
prospěchu jsou na základě analýzy neúspěšnosti vhodně nastavována individuá lně
na základě pohovoru s jednotlivými žáky. Do hodnocení výsledků vzdělávání je zapojena
pedagogická rada, která se ve srovnání s předešlou inspekční činností více zabývá nejen
sumarizací výsledků, ale i projednáváním opatření k jejich zkvalitnění. Příležito st
ke zlepšení v této oblasti má škola ve větším využití potenciálu předmětových komisí
při vyhodnocování výsledků vzdělávání, přijímání a realizaci odpovídajících opatření.
Ve školním roce 2022/2023 prospělo přibližně 93 % žáků (cca 9 % s vyznamenáním).
V prospěchu byly patrné rozdíly mezi jednotlivými maturitními obory – nejúspěšnější byli
žáci oboru Veterinářství, kterých s vyznamenáním prospěla téměř pětina a neprospělo
necelých 6 %. U oboru Agropodnikání s vyznamenáním prospěla cca 4 % žáků a 10 % jich
neprospělo, u oboru Ekonomika a podnikání prospělo s vyznamenáním necelých 9 % žáků,
neprospělo jich 12 %. V nematuritním oboru Zemědělec – farmář prospěli všichni žáci,
z toho cca 4 % s vyznamenáním. V porovnání se školním rokem 2021/2022 došlo prakticky
ve všech oborech k mírnému zlepšení prospěchu, podíl neprospívajících žáků se snížil.
Průměrný prospěch se v posledních dvou školních rocích pohyboval kolem 2,0; nejlepší
výsledky vykázali žáci oboru Veterinářství. Obdobně jako při předešlé inspekční činnosti
patří dle průměrného prospěchu i dle počtu konaných opravných zkoušek k obtížnějš ím
předmětům zejména všeobecně vzdělávací předměty (český jazyk a literatura, anglick ý
jazyk, matematika). Lepších výsledků dosahují žáci z odborných předmětů. O žácích se SVP
mají učitelé přehled, jejich podpora je však jen částečně účinná, převážně patří mezi žáky
s podprůměrným prospěchem.
Hodnocení chování žáků sníženým stupněm je spíše výjimečné, zpravidla souvisí
s neomluvenou absencí žáků. Z hlediska výchovných opatření škola využívá pozitivního
motivačního účinku pochval. Nejčastěji jsou udělovány za reprezentaci školy, dobré studijní
výsledky atp. Jejich počet ve školním roce 2022/2023 převládal nad uloženými kázeňskými
opatřeními.
Absence žáků se ve školním roce 2021/2022 pohybovala kolem 160 h na žáka, v roce
2022/2023 se snížila na cca 144 h na žáka. Vyšší absenci vykazovali v obou školních rocích
žáci oboru vzdělání Zemědělec – farmář, u maturitních oborů byla absence nižší, jen
s mírnými mezioborovými rozdíly. Podíl neomluvené absence byl ve školním roce




                                           5/9
2022/2023 nízký a meziročně se snížil (z cca 0,5 h na žáka ve školním roce 2021/2022
na cca 0,15 h na žáka), což svědčí o účinných opatřeních přijímaných školou v této oblasti.
Úspěšnost školy při ukončování vzdělávání maturitní zkouškou (dále „MZ“) se
v jednotlivých oborech vzdělání liší. Přestože se hrubá neúspěšnost (podíl žáků zkoušku
nekonajících nebo u zkoušky neúspěšných z přihlášených žáků) ve společné části v roce
2023 ve srovnání s rokem 2022 ve všech oborech snížila, u oborů Ekonomika a podnikání
a Agropodnikání byla vždy vyšší než průměr ve srovnatelných skupinách oborů vzdělání.
V oboru Ekonomika a podnikání byla v roce 2022 hrubá neúspěšnost školy ve společné části
MZ 33,3 % (v ČR v příslušné skupině oborů vzdělání činila jen 14,9 %), v roce 2023 se
snížila na 22,2 % (v ČR činila pouze 10,5 %). U oboru Agropodnikání se hrubá neúspěšnost
ve společné části MZ snížila z 37,5 % v roce 2022 (průměr v ČR byl jen 14,2 %) na 17,4 %
v roce 2023 (průměr v ČR byl 11,1 %). Vyšší hrubá neúspěšnost ve společné části MZ
u těchto dvou oborů vzdělání byla od předešlé inspekční činnosti zaznamenána téměř
ve všech maturitních ročnících. Lepších výsledků dosahuje škola v oboru Veterinářství. Žáci
tohoto oboru maturovali v letech 2021–2023, přičemž v roce 2021 a 2023 činila hrubá
neúspěšnost ve společné části MZ pouze cca 4 %, byla tedy výrazně nižší než průměr
odpovídající skupiny oborů v ČR; v roce 2022 dosáhla 19 %, což mírně převýšilo průměr
ČR.
Z podrobné analýzy výsledků ve společné části MZ je zřejmé, že na hrubé neúspěšnosti se
podílejí jak žáci, kteří po přihlášení nekonali MZ např. z důvodu neprospěchu na konci
maturitního ročníku, tak i žáci neúspěšní u některé ze zkoušek. Z pohledu úspěšnosti
v jednotlivých předmětech je patrná nízká úspěšnost v matematice (za roky 2022 a 2023
v úhrnu necelých 30 %), kterou však volí jen nízký podíl žáků. V didaktických testech
z českého jazyka a literatury bývají žáci úspěšnější (za stejné období v nich uspělo cca 95 %
žáků) než v testech z anglického jazyka (úspěšnost cca 90 %).
V profilové části MZ dosahovali v období od předešlé inspekční činnosti žáci lepších
výsledků. V souvislosti se změnou struktury MZ a přesunem ústní zkoušky a písemné práce
z českého jazyka a literatury a z cizího jazyka do profilové části byl v období
2021–2023 zaznamenán mírný nárůst neúspěšnosti i v této části MZ, a to právě v uvedených
zkouškách. Ve zkouškách z odborných předmětů bývají žáci úspěšní.
Zmíněné výsledky u MZ korespondují s úspěšností žáků v průběhu vzdělávání a odrážejí
i skutečnost, že do oborů Agropodnikání a Ekonomika a podnikání byli v minulosti přijímá ni
prakticky všichni uchazeči. Vedení školy výsledky MZ analyzuje a postupně přijímá
opatření ke zlepšení výsledků u MZ. Jedná se např. o zadávání didaktických testů, jejich
analýzu, vyhodnocení problematických jevů a následné zaměření výuky na procvičení
problematického učiva zejména v maturitním ročníku. Příležitost ke zlepšení má škola
v systematickém přijetí komplexních opatření ke zvýšení úspěšnosti u MZ s důrazem
na zvýšení požadavků kladených na uchazeče o maturitní obory, průběžné procvičování
typových úloh z didaktických testů ve všech ročnících vzdělávání a podporu rozvíje ní
obecných dovedností využitelných v didaktických testech (vyhledávání informací v textu,
čtení s porozuměním, cizojazyčné kompetence) napříč vyučovacími předměty.
U závěrečných zkoušek oboru Zemědělec – farmář dosahují žáci dobrých výsledků.
Ve školním roce 2022/2023 všichni žáci prospěli v řádném termínu, z toho cca 29 %
s vyznamenáním. V roce 2021/2022 žáci neúspěšní v červnovém termínu uspěli při první
opravné zkoušce, podíl žáků prospívajících s vyznamenáním byl obdobný. Z výsledků
v obou uvedených rocích je zřejmé, že náročnější je pro žáky písemná zkouška, nejlepšíc h
výsledků naopak dosahují při ústní zkoušce.



                                            6/9
Vychovatelé v domově mládeže poskytují ubytovaným žákům efektivní individuá lní
podporu vyplývající z jejich potřeb. Širokou nabídkou pravidelných zájmových činností
např. pilates, mladý chovatel, keramika, výtvarné dílny aj. podporují nadání a účinně
přispívají k osobnostnímu rozvoji žáků.
Žáci jsou vhodně vedeni k občanské angažovanosti např. prostřednictvím školního
parlamentu. K rozvoji jejich kompetencí přispívají zahraniční pobyty, lyžařské, cyklistické
a vodácké kurzy.
Škola podporuje účast žáků v různých soutěžích sportovního, všeobecného i odborného
zaměření. Dobrých výsledků na regionální i celostátní úrovni dosahuje v profesních
zemědělsky orientovaných soutěžích ověřujících znalosti, dovednosti a zručnost žáků
v různých oblastech (pěstování rostlin, chov zvířat, mechanizace aj.). Nadaným žákům se
pracovníci školy věnují a pomáhají jim s přípravou na soutěže.
Informace o uplatnění absolventů škola získává neformálně při příležitostných rozhovorech
s nimi. V rámci jednání s partnerskými firmami dostává zpětnou vazbu o připravenosti
na výkon profese a míře osvojení odborných kompetencí. Informace dále využívá
při aktualizacích koncepčního zaměření školy i jednotlivých oborů vzdělání.


                                         Závěry
Vývoj školy
– Zlepšilo se vybavení digitálními technologiemi, zkvalitněny byly materiální podmínky
  zejména v oblasti odborného vzdělávání.
– Zvýšil se počet žáků a počet ubytovaných v domově mládeže, rozšířil a obměnil se
  pedagogický sbor.
– Nedostatky zjištěné při předešlé inspekční činnosti byly odstraněny částečně, přetrvává
  nižší pestrost užívaných metod výuky a neúspěšnost žáků některých oborů vzdělání
  ve společné části maturitní zkoušky.
Silné stránky
   Střední škola – negymnaziální obory
– Příkladná spolupráce školy s firmami a institucemi výrazně napomáhá k naplňová ní
  školních vzdělávacích programů. (1.5)
– Materiální vybavení podporuje rozvoj odborných kompetencí žáků a zvyšuje jejich
  povědomí o moderních technologiích zemědělského hospodaření. (2.4)
– Účelné propojení teorie s praxí a uplatnění         mezipředmětových     vztahů   přispívá
  k naplňování odborných kompetencí žáků. (4.1)
   Domov mládeže
– Komunikačně vstřícné a podnětné prostředí domova mládeže s širokou nabídkou
  zájmových činností účinně přispívá k sociálnímu a osobnostnímu rozvoji žáků. (4.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
   Střední škola – negymnaziální obory



                                            7/9
– Ve výuce nebyly dostatečně využívány formy a metody práce podporující aktivitu žáků.
  (4.2)
– V oborech Agropodnikání a Ekonomika a podnikání vykazuje škola vyšší hrubou
  neúspěšnost ve společné části maturitní zkoušky. (5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Zařazovat do výuky formy a metody práce podporující aktivitu žáků, zaměřit se
  na kooperativní činnosti a týmovou spolupráci.
– Zvýšit úspěšnost ve společné části maturitní zkoušky systematickou přípravou žáků
  na její složení v průběhu celého vzdělávání.
– Rozšířit členění předmětových komisí a zefektivnit jejich činnost prostřednictvím
  vzájemné spolupráce a sdílení poznatků z dalšího vzdělávání pedagogických pracovníků.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Dokumentace ke zřízení školy – zřizovací listina, jmenování ředitele, výpis z rejstříku
      škol a školských zařízení k termínu inspekční činnosti
 2.   Školní vzdělávací programy, platnost k termínu inspekční činnosti
 3.   Školní řád střední školy, vnitřní řád domova mládeže, platnost k termínu inspekční
      činnosti
 4.   Doklady o přijímání ke vzdělávání pro školní roky 2022/2023–2023/2024
 5.   Doklady o ukončování vzdělávání závěrečnou nebo maturitní zkouškou – školní roky
      2020/2021 až 2023/2024 (vzorek)
 6.   Dokumentace k řízení školy – organizační schéma školy, zápisy z kontrolní
      a hospitační činnosti, k termínu inspekční činnosti
 7.   Dokumentace školního poradenského pracoviště, školní roky 2022/2023 a 2023/2024
 8.   Evidence žáků (školní matrika) včetně výsledků vzdělávání žáků, stav k termínu
      inspekční činnosti
 9.   Záznamy z pedagogické rady, školní roky 2022/2023 a 2023/2024 k termínu
      inspekční činnosti
10.   Třídní knihy a rozvrhy vyučovacích hodin, stav k termínu inspekční činnosti
11.   Výroční zpráva o činnosti školy za školní rok 2022/2023



                                            8/9
12.   Personální dokumentace (doklady o nejvyšším dosaženém vzdělání, plány dalšího
      vzdělávání), školní roky 2022/2023 a 2023/2024 k termínu inspekční činnosti
13.   Ekonomická dokumentace (finanční vypořádání dotací v roce 2023, závazné
      ukazatele rozpočtu 2023, účetní závěrka sestavená k 31. 12. 2023)
14.   Dokumentace k zajištění bezpečnosti a ochrany zdraví, stav k termínu inspekční
      činnosti
15.   Smlouvy o zajištění praktického vyučování ve školním roce 2023/2024 (vzorek)
16.   Inspekční zpráva čj. ČŠIS-2156/17-S
17.   Webové stránky školy: https://www.szescaslav.cz/


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Eva Karasová, školní inspektorka, vedoucí inspekčního týmu
 Mgr. Marie Richterová, školní inspektorka
 Ing. Pavel Čámský, školní inspektor
 Bc. Jana Jungerová, kontrolní pracovnice
9. června 2024




                                         9/9
