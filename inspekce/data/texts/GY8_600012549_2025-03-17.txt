CSI0X0DIPZW




                              Česká školní inspekce
                           Královéhradecký inspektorát
                       Wonkova 1142, 500 02 Hradec Králové
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIH-396/25-H
                                       Sp. zn. ČŠIH-S-86/25-H


Název                               Gymnázium, Dobruška, Pulická 779
Sídlo                               Pulická 779, 518 01 Dobruška
E-mail                              gymred@gympldka.cz
IČO                                 60 884 762
Identifikátor                       600 012 549
Právní forma                        příspěvková organizace
Zastupující                         Mgr. Lenka Hubáčková
Zřizovatel                          Královéhradecký kraj
Místo inspekční činnosti            Pulická 779, 518 01 Dobruška
Inspekční činnost na místě          17. 3., 18. 3. a 21. 3. 2025

Inspekční činnost byla zahájena předložením pověření k inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání, a to podle přísluš nýc h
školních vzdělávacích programů a akreditovaných vzdělávacích programů dle § 174 odst. 2
písm. b) školského zákona.
Zjišťování a hodnocení naplnění školního vzdělávacího programu a jeho souladu s právními
předpisy a rámcovým vzdělávacím programem dle § 174 odst. 2 písm. c) školského zákona.


                                         Charakteristika
Příspěvková organizace Gymnázium, Dobruška, Pulická 779 (dále „škola“), vykonává
činnost střední školy (dále „škola“) a školní jídelny. Škola poskytuje střední stupeň
vzdělávání s maturitní zkouškou (dále „MZ“) v denní formě vzdělávání v oborech vzdělání
79-41-K/41 Gymnázium (čtyřleté studium) a 79-41-K/81 Gymnázium (osmileté studium).
Ke dni inspekce se ve škole vzdělávalo celkem 338 žáků, z toho ve čtyřech třídách čtyřletého
gymnázia 112 žáků a v osmi třídách osmiletého gymnázia 226 žáků. Od školního roku
2024/2025 škola realizuje mezinárodní zkoušky Cambridge z anglického jazyka.
Podrobné informace o své činnosti škola pravidelně zveřejňuje na svých webových
stránkách www.gympldka.cz, na sociálních sítích a v místním periodiku.


                         Hodnocení podmínek vzdělávání
Ředitelka školy vykonává svou funkci od roku 2014. Při řízení školy využívá své dosavadní
pedagogické a manažerské zkušenosti a na svém profesním rozvoji zaměřeném především
na oblast vedení školy dále pracuje. Vytvořila reálnou koncepci rozvoje školy na období
2020-2026 a její realizaci průběžně hodnotí. Vize a strategie gymnázia je plně v souladu
s typem školy i potřebami regionu. Škole se dlouhodobě daří podporovat všestranný rozvoj
žáků, vytvářet jim podnětné vzdělávací prostředí a rozvíjet aktivní spolupráci s dalšími
partnery. Od minulé inspekční činnosti ředitelka školy odstranila nedostatky v oblasti vedení
povinné školní dokumentace.
Realizovaný způsob řízení je založen na účelném vymezení kompetencí v rámci užšího
vedení a funkčním přenosu informací prostřednictvím nastaveného systému provozníc h
porad a pedagogických rad, elektronického systému školy a aktivní činnosti předmětových
komisí, jež jsou vedeny převážně v rámci jednoho vyučovacího předmětu. Vedení školy
monitoruje všechny oblasti pedagogických procesů. Kontrolní činnost vykonává ředitelka
školy a oba její zástupci prostřednictvím četné hospitační činnosti, přičemž hospitační
záznamy většinou obsahovaly konkrétní doporučení ke zlepšení pedagogické práce. Zpětná
vazba poskytovaná pedagogům směřující k eliminaci metodických nedostatků ve výuce však
zatím není ve všech případech zcela funkční s ohledem na užívání méně účinnýc h
didaktických postupů v části sledované výuky. Při inspekční činnosti byl zazname ná n
nedůsledný kontrolní systém v oblasti seznámení žáků s vnitřním řádem školní jídelny.
Výuku zajišťuje plně kvalifikovaný pedagogický sbor, který prochází postupnou generační
obměnou. Ředitelka školy věnuje velkou pozornost osobnostnímu rozvoji pedagogů.
S každým pedagogem vede jednou ročně hodnoticí rozhovor, během kterého se společně
zamýšlí nad jeho odborným posunem. Každý vyučující má své portfolio zaměřené na jeho
profesní aktivity ve škole včetně námětů ke zkvalitnění činnosti školy. Pedagogové se
vzdělávají formou návštěvy seminářů, společných vzdělávacích akcí pořádaných přímo
ve škole i formou zhlédnutí webinářů. V uplynulém období bylo další vzdělává ní
pedagogických pracovníků zaměřené především na výuku cizích jazyků, inovativní
vzdělávání, metody kritického myšlení, umělou inteligenci, formativní hodnocení, zajištění
první pomoci apod. Pedagogové spolu aktivně spolupracují, pro sdílení profesních
zkušeností jsou dlouhodobě účelné jejich vzájemné hospitace, které jsou realizovány také
s učiteli z Lepařova gymnázia Jičín prostřednictvím náslechů a stínování výuky napříč
předměty.
Škola hospodaří s finančními prostředky z více zdrojů. Zapojením do projektů
spolufinancovaných z Evropské unie, Národního plánu obnovy, přidělením mimořád ným
účelových prostředků od svého zřizovatele a přijetím darů od fyzických i právnických osob
došlo od minulé inspekční činnosti ke zkvalitnění materiálních podmínek, realizac i
doučování, činnosti zájmového kroužku robotiky včetně nákupu pomůcek, uspořádání
pobytového programu v oblasti environmentální výchovy aj. Budova školy prošla částečnou
rekonstrukcí. Třídy byly vybaveny novou výpočetní technikou. Škola má k dispozici 3D
tiskárnu, 3D skener, tablety pro žáky a řadu dalších moderních učebních pomůcek. Učebny


                                            2/8
fyziky a chemie byly nově zrekonstruovány, do učebny biologie byl zakoupen dataprojektor.
Postupně dochází k obnově žákovského nábytku i vybavení kabinetů. Na chodbách školy
jsou vhodně umístěny relaxační koutky vybavené stoly na stolní tenis, stolním fotbalem
a hudebními nástroji. Pro podporu čtenářské gramotnosti žáků zde byl umístěn také
knihotoč, ze kterého si žáci vypůjčují knihy a mohou sem i knihy darovat. Dále došlo
k rekonstrukci školního hřiště v podobě nového umělého povrchu.
Škola aktivně spolupracuje s tuzemskými a zahraničními partnery, což přispívá ke sdílení
odborných zkušeností, k profilaci žáků i vzdělávání nadaných žáků. Dlouhodobě jsou
rozvíjeny partnerské vztahy školy s regionálními školami (základní školy, střední školy)
a akademickým prostředím (např. Přírodovědecká fakulta Olomouc, Farmaceutická fakulta
Univerzity Hradec Králové). Zahraniční spolupráce je realizována prostřednictvím
mezinárodních projektů a výměnných pobytů (Německo, Španělsko, Izrael). Jednou
z významných aktivit školy v oblasti dobrovolnické práce a veřejné angažovanosti je
systematické zapojení žáků školy napříč ročníky do charitativní činnosti.


                          Hodnocení průběhu vzdělávání
Škola má účelně nastavený systém organizace výuky. Opakovaně se osvědčilo dělení výuky
na skupiny napříč ročníky (např. cizí jazyky, český jazyk, matematika, laboratorní cvičení
z chemie, fyziky a biologie, volitelné semináře). K profilaci žáků školy dle jejich zájmu
a budoucího studijního zaměření významně přispívá široké spektrum volitelných předmětů
v posledních dvou letech studia. Od školního roku 2024/2025 je ve škole vyučován
francouzský jazyk jako další cizí jazyk.
Hospitovaná výuka byla vždy velmi dobře připravená s důrazem na odbornou stránku výuky
a využívání správné terminologie. Společným rysem všech vyučovacích hodin byla pozitivní
pracovní atmosféra spojená se vzájemným respektem učitelů a žáků. Žáci dodržovali
nastavená pravidla chování a práce. V průběhu sledované výuky sdělovali dle svých
možností své poznatky a postřehy a reagovali na dotazy vyučujících. Výuka byla obvykle
organizačně efektivně vedená. V úvodu byli většinou žáci seznámeni s tématem hodiny,
v části zhlédnutých hodin i s cílem, který však vždy vyplynul v průběhu vyučová ní.
V hospitované výuce dominovala ne vždy efektivní frontální forma vyučování doplněná
vhodně o řízený rozhovor učitele s žáky a jejich samostatnou práci. V několika hodinách
byla zaznamenána výuka formou výkladu učitele s nízkou mírou aktivního zapojení žáků,
kteří si zapisovali informace do pracovního sešitu. Činnosti podporující rozvoj sociálníc h
a komunikativních dovedností žáků prostřednictvím jejich kooperace byly zařazeny
ve sledované výuce jen ojediněle. Práce ve dvojicích či ve skupině byla zaznamenána jen
v nízkém počtu sledovaných hodin, vhodně se vyskytovala například ve výuce cizích jazyků,
kde byla přínosem pro podporu rozvoje jazykových dovedností žáků. Žáci měli při řešení
úloh a formulaci svých odpovědí dostatek času, v případě potřeby jim pedagogové
poskytovali průběžnou podporu. Přibližně v polovině hodin vyučující pracovali s chybou
jako prostředkem pro vlastní učení žáků. Jen výjimečně byla zaznamenána diferenc iace
práce s ohledem na aktuální vzdělávací možnosti žáků a jejich rozdílné pracovní tempo.
Ve většině hodin žáci plnili stejné úlohy a neměli tak možnost volby úkolů odlišné
kognitivní náročnosti. Samostatné bádání a objevování žáků či jejich práce s různými
informačními zdroji a vedení žáků ke kritickému myšlení bylo zaznamenáno výjimeč ně.
Digitální technologie byly téměř v polovině hospitovaných hodin používány pedagogy,
nejčastěji k promítání textů a prezentací, žáci je však využívali pouze ojediněle. Učitelé
v polovině sledovaných hodin vhodně zapojovali mezipředmětové vztahy a příklady
z každodenního života včetně využití didaktických pomůcek, což podporovalo názornost


                                           3/8
výuky. Závěry většiny hodin sloužily pouze ke shrnutí učiva a zhodnocení hodiny
vyučujícím, v malé míře však docházelo k vyhodnocení dosažení stanoveného vzdělávac ího
cíle s aktivní účastí alespoň několika žáků. Někteří vyučující zařadili do výuky
sebehodnocení žáků, které však bylo většinou formálního charakteru. Vrstevnické
hodnocení a prvky formativního hodnocení žáků vzhledem k jejich vzdělávacímu posunu
nebyly ve sledované výuce zaznamenány.


                          Hodnocení výsledků vzdělávání
Škola sleduje úspěšnost žáků ve vzdělávání a jejich výsledky za jednotlivá klasifik ač ní
období pravidelně vyhodnocuje na jednáních pedagogické rady a jednotlivýc h
předmětových komisí. Se získanými daty dále pracuje, přijímá konkrétní návrhy ke zlepšení
výsledků jednotlivých žáků a zpětně provádí hodnocení účinnosti přijatých opatření. Škola
identifikuje žáky s rizikem školního neúspěchu a dle jejich zájmu realizuje konzultač ní
činnost. Pro zájemce o studium ze základních škol organizuje dny otevřených dveří, vlastní
žáky systematicky připravuje k přijímacím zkouškám na vysoké školy, kdy si žáci v rámci
volitelných předmětů prohlubují a rozšiřují dříve získané vědomosti a dovednosti. Pozitive m
rovněž je, že škola doplňuje vzdělávací nabídku o školní a mimoškolní aktivity (besedy,
exkurze, návštěvy knihoven, divadelní představení, sportovní akce, kroužky aj.), které dávají
příležitosti k aktivizaci širší skupiny žáků a přispívají k všestrannému rozvoji jejich
osobnosti.
Systém zjišťování a hodnocení výsledků vzdělávání žáků je založen zejména na uplatňová ní
standardních evaluačních nástrojů s využitím různých forem písemného a ústního ověřování
žákovských znalostí a dovedností. Ve vybraných vyučovacích předmětech škola zařazuje
pololetní nebo čtvrtletní písemné práce. Váhy známek si učitelé stanovují individuálně, což
neumožňuje objektivní srovnání výsledků vzdělávání žáků v paralelních třídách, případně
v předmětech jednotlivých vzdělávacích oblastí či předmětů.
V uplynulém školním roce prospělo s vyznamenáním 31 % žáků, průměrný prospěch na
žáka činil 1,79. Neprospívající žáci se ve škole vyskytují ojediněle, což svědčí o účinné
aplikaci strategie předcházení školní neúspěšnosti a motivačním způsobu hodnocení.
Při hodnocení chování jsou uplatňovány postupy založené na nastavených pravidlech
školního řádu a jen ojediněle je zapotřebí přistupovat ke snížené známce z chování.
Průměrný počet zameškaných hodin na jednoho žáka je nízký, v uplynulém školním roce
činil 55 hodin. Pozitivním zjištěním je, že počet udělených pochval vysoko přesahuje počet
uložených kázeňských opatření. Škola oceňuje žáky převážně za reprezentaci, studijní
výsledky a úspěšnou práci žáků na projektech a dalších aktivitách.
Škola systematicky vyhodnocuje úspěšnost žáků u MZ. Stejně jako v předchozích letech
také ve školním roce 2023/2024 uspělo u MZ (v řádném a náhradním termínu) cca 93 %
žáků. Výsledky žáků dlouhodobě korespondují s úspěšností žáků dané skupiny oborů
vzdělání.
Žáci jsou motivováni k účasti v předmětových soutěžích na okresní, krajské i celostátní
úrovni. Vynikajících umístění na krajské úrovni dosáhli v uplynulých dvou letech
v olympiádách téměř ve všech předmětech, úspěšní byli rovněž i ve sportovních soutěžích
(atletika, florbal). Výborných výsledků dosáhlo několik žáků na národní úrovni.



                                            4/8
Členové školního poradenského pracoviště mají funkčně nastavené kompetence a jejich
aktivní součinnost s třídními učiteli a vyučujícími přispívá k systematickému zajištění péče
o žáky. Výchovná poradkyně efektivně spolupracuje se školským poradenským zařízením
při diagnostikování žáků s potřebou podpůrných opatření a ostatní učitele o nich
prokazatelně informuje. Plány pedagogické podpory jsou pravidelně vyhodnocová ny
z hlediska přínosu pro žáky, což přispívá k účinnosti zvolených opatření. Pomocí jasně
nastavených pravidel chování a díky úzké spolupráci vyučujících, zákonných zástupců žáků
školy a popř. příslušných odborných pracovišť se rizikové chování žáků ve škole objevuje
pouze v malé míře. V případě jejich výskytu jsou účelně prováděna sociometrická šetření
a voleny další účinné postupy k práci se třídou. Žáci mají možnost využít ve škole schránku
důvěry či se obrátit se svými problémy na učitele. Při zajišťování preventivních aktivit
spolupracuje škola s vnějšími partnery organizováním besed zejména v oblasti prevence
užívání návykových látek, bezpečnosti v silničním provozu, školení první pomoci či trestní
odpovědnosti. Adaptační kurzy pro žáky prvních ročníků a tělovýchovné sportovní kurzy
v průběhu celého studia žáků přispívají k vytváření pozitivních sociálních vazeb v třídníc h
kolektivech. Příznivé školní klima podporuje také organizace společných akcí pro žáky
napříč ročníky (např. sportovní den, vánoční akademie, ples školy, charitativní akce), a to
často ve spolupráci s žákovským parlamentem. V rámci účelně vedeného kariérového
poradenství získávají žáci a jejich zákonní zástupci informace o možnostech jejich dalšího
studijního či profesního uplatnění.

Škola sleduje uplatnění absolventů na trhu práce i jejich pokračování v dalších formách
studia. O velmi dobré úrovni vzdělávání vypovídá fakt, že kolem 92 % absolventů školy
pokračuje ve studiu na vysokých, často prestižních školách, ostatní ve studiu na vyšších
odborných školách nebo v pomaturitním studiu.


                                         Závěry
Vývoj školy
– Od školního roku 2024/2025 škola realizuje            mezinárodní   zkoušky Cambridge
  z anglického jazyka.
– Od školního roku 2024/2025 je ve škole vyučován francouzský jazyk jako další cizí jazyk.
– Od minulé inspekční činnosti došlo ke zkvalitnění materiálních podmínek.
Silné stránky
– Aktivní spolupráce školy s tuzemskými a zahraničními partnery přispívá ke sdílení
  odborných zkušeností, k profilaci žáků i vzdělávání nadaných žáků. (1.5)
– Žáci školy jsou motivováni k dosahování výborných výsledků vzdělávání jejich
  zapojením do předmětových soutěží a olympiád. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Nedůsledný kontrolní systém v oblasti seznámení žáků s vnitřním řádem školní jídelny.
  (2.1)
– Aktivity podporující rozvoj sociálních a komunikativních dovedností žáků
  prostřednictvím jejich kooperace byly zařazeny ve sledované výuce jen ojediněle. Učitelé


                                            5/8
  nevytvářeli žákům dostatek příležitostí k vlastnímu objevování nových poznatků
  a k samostatné práci s různými zdroji informací za účelem rozvoje jejich kritického
  myšlení. (4.2)
– Pedagogové nevyužívali v dostatečné míře závěry vyučovacích hodin k vyhodnoce ní
  splnění vzdělávacích cílů s aktivním zapojením žáků formou sebehodnocení či
  vrstevnického hodnocení a nezařazovali prvky formativního hodnocení jako prostředku
  rozvoje osobnosti žáků, nediferencovali práci s ohledem na aktuální vzdělávací možnosti
  žáků a jejich rozdílné pracovní tempo. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Zefektivnit kontrolní činnost v oblasti seznámení žáků s povinnou dokumentací.
– Využívat více při výuce účelně skupinovou práci žáků a práci ve dvojicích a tím
  podporovat rozvoj jejich sociálních kompetencí a schopnost jejich vzájemné kooperace
  při řešení úkolů.
– Vytvářet ve výuce dostatek příležitostí pro práci žáků s různými zdroji informac í
  a podporovat tak rozvoj jejich kritického myšlení a objevování nových poznatků
  prostřednictvím bádání. Dávat žákům více příležitostí k práci s digitálními informač ními
  zdroji.
– Diferencovat více výuku zadáváním různých úkolů co do množství a kognitivní
  náročnosti s ohledem na žáky s odlišným pracovním tempem a jejich aktuálními
  vzdělávacími potřebami.
– Stanovovat v hodinách vzdělávací cíl a v jejich závěru vyhodnocovat dosaženou úroveň
  těchto cílů s aktivním zapojením žáků.
– Vést žáky v průběhu vzdělávacích aktivit důsledně k sebehodnocení, ke vzájemné mu
  vrstevnickému hodnocení činností, využívat metody formativního hodnocení vzdělává ní
  žáků, a tím jim poskytovat kvalitní zpětnou vazbu využitelnou pro jejich další učení.
– Sjednotit s ohledem na objektivitu systému hodnocení vzdělávacích výsledků žáků váhy
  známek v jednotlivých předmětech nebo vzdělávacích oblastech.
– Sloučit dle zvážení některé předmětové komise (např. předmětová komise dalšího cizího
  jazyka).


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).




                                            6/8
           Seznam dokladů, o které se inspekční zjištění opírají
 1.   Dokumentace školy podle § 28 školského zákona vedená a platná ve školním roce
      2024/2025
 2.   Usnesení RK/23/1313/2023 Rady Královéhradeckého kraje z 23. schůze Rady
      Královéhradeckého kraje konané dne 21. srpna 2023 - Povolení výjimky z nejvyššího
      počtu žáků ve třídě 1.G Gymnázia, Dobruška, Pulická 779, oboru vzdělávání 79-41-
      K/81 Gymnázium na 32 žáků pro školní roky 2023/2024–2030/2031 ze dne
      28. 8. 2023
 3.   Plán dalšího vzdělávání pedagogických pracovníků na školní rok 2024/2025
 4.   Organizační schéma platné ve školním roce 2024/2025 vydané s účinností
      od 1. 1. 2024
 5.   Dokumentace k hodnocení materiálních a finančních podmínek školy za školní roky
      2023/2024 a 2024/2025
 6.   Dokumentace k zajištění bezpečnosti žáků (včetně knihy úrazů) vedená ve školním
      roce 2024/2025
 7.   Koncepce školy pro roky 2020–2026
 8.   Výroční zpráva o činnosti školy ve školním roce 2023/2024
 9.   Roční plán kontrol a hospitací pro školní rok 2024-25
10.   Rozvrhy hodin tříd a pedagogů platné ve školním roce 2024/2025
11.   Záznamy z hospitační činnosti vedené ve školních letech 2023/2024 a 2024/2025
12.   Záznamy ze vzájemných hospitací pedagogů vedené ve školních letech 2023/2024
      a 2024/2025
13.   Přehled hodnocení výsledků vzdělávání žáků ve školních letech 2022/2023
      a 2023/2024 (výpis ze školního informačního systému)
14.   Dokumentace školního poradenského pracoviště včetně preventivního programu
      školy platná ve školním roce 2024/2025
15.   Dokumentace žáků se speciálními vzdělávacími potřebami pro školní rok 2024/2025


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




                                         7/8
Složení inspekčního týmu a datum vyhotovení inspekční zprávy

 Mgr. Alena Josefová, Ph.D., školní inspektorka, vedoucí inspekčního týmu
 Mgr. Eva Vachatová, školní inspektorka
 Mgr. Bc. Milena Zrzavá, školní inspektorka
 Mgr. Jitka Kubečková, školní inspektorka
 Bc. Věra Jiránková, kontrolní pracovnice


11. 4. 2025




                                          8/8
