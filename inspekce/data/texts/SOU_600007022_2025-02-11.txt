CSI0X00DCBI5




                                  Česká školní inspekce
                                 Středočeský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIS-424/25-S
                                       Sp. zn. ČŠIS-S-91/25-S


Název                               Střední škola služeb a řemesel, Stochov, J. Šípka 187
Sídlo                               J. Šípka 187, 273 03 Stochov
E-mail                              info@ssars.cz
IČO                                 00 873 306
Identifikátor                       600 007 022
Právní forma                        příspěvková organizace
Zastupující                         Ing. Jaroslava Pichová
Zřizovatel                          Středočeský kraj
Místo inspekční činnosti            Americká 2402, Kladno
                                    Jaroslava Šípka 187, Stochov
                                    Mlýnská 2809, Kladno
Inspekční činnost na místě          11. až 13. února 2025

Inspekční činnost byla zahájena předložením pověření k inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání podle přísluš nýc h
školních vzdělávacích programů (dále „ŠVP“), naplňování ŠVP a jejich souladu s právními
předpisy a rámcovým vzdělávacím programem podle § 174 odst. 2 písm. b) a c) zákona
č. 561/2004 Sb., ve znění pozdějších předpisů.


                                         Charakteristika
Příspěvková organizace (dále „škola“) vykonává činnost střední školy (dále „SŠ), domova
mládeže (dále „DM“) a školní jídelny (dále „ŠJ“). K 30. 9. 2024 se v SŠ vzděláva lo
634 žáků. V denní formě ve čtyřletých oborech vzdělání s maturitní zkouškou (dále
„maturitní obory“) Hotelnictví, Kosmetické služby a Logistické a finanční služby se jich
vzdělávalo 238, v nástavbovém oboru Podnikání (denní a dálková forma) 70 a ve tříletýc h
oborech s výučním listem (dále „nematuritní obory“) Instalatér, Kuchař-číšník, Kadeřník,
Klempíř a Operátor skladování 326. Počet žáků se od předchozí inspekční činnosti v roce
2017 postupně zvyšoval, ve školním roce 2024/2025 je vyšší o 256 žáků. Jejich nejvyšší
povolený počet (705) je využit z 90 %. Největší zájem mají uchazeči o nematuritní obor
Kuchař-číšník a maturitní obor Kosmetické služby. Od předchozí inspekční činnosti již
neprobíhá vzdělávání v maturitním oboru Gastronomie a posledních 13 žáků se vzdělává
v dálkové formě nástavbového oboru Podnikání. Dlouhodobě není vyučován nematur itní
obor Zedník.
K datu inspekční činnosti škola identifikovala 91 žáků se speciálními vzdělávac ími
potřebami, z nichž se osm vzdělává podle individuálního vzdělávacího plánu. S odlišným
mateřským jazykem se ve škole vzdělává 61 žáků, část z nich má jazykovou bariéru. Škola
zpracovala 12 žákům s výchovnými a psychickými problémy plány pedagogické podpory.
V DM tvoří 69 ubytovaných žáků naplněnost 88 % lůžkové kapacity. S výjimkou jednoho
jsou všichni žáky školy.


                         Hodnocení podmínek vzdělávání
Ředitelka školy (dále „ředitelka“) vykonává svou funkci od roku 2012. Hlavní cíle
promyšlené vize rozvoje se daří dobře naplňovat zejména zlepšováním materiálního
zabezpečení výuky. V personální oblasti zavedené adaptační plány začínajících učitelů,
společné triády (rozhovory ředitelky, uvádějícího učitele a začínajícího učitele) a využívá ní
projektu pro pozici sociálního pedagoga zkvalitňují pedagogické řízení. Zpracované cíle
v oblasti motivace žáků, snižování školní neúspěšnosti nebo zavádění formativního
hodnocení se však daří naplňovat jen částečně, přestože byly zavedeny vhodné nástroje např.
v podobně závěrečných zkoušek nanečisto nebo postupových testů. Obtížně se daří
zajišťovat kvalifikované pedagogy a snižovat jejich fluktuaci, podobně jako elimino vat
projevy rizikového chování některých žáků.
Dosahování stanovených cílů dobře podporuje rozdělení pravomocí a odpovědnosti v oblasti
řízení školy. Kontrola výchovně vzdělávacího procesu ředitelkou, zástupkyní, předsedy
předmětových komisí a povinnými vzájemnými hospitacemi začínajících učitelů
u zkušenějších kolegů byla vykonávaná pravidelně a v dostatečné míře. Zpětná vazba pro
učitele v podobě závěrů a stanovení opatření ke zlepšování kvality výuky však nebyla vždy
cíleně nastavena.
Pedagogický tým se částečně obměnil a rozšířil se. Sbor tvoří 44 učitelů teoretického
vyučování včetně ředitelky. Dva učitelé současně s dalšími 19 kolegy vyučují odborný
výcvik. Ve škole působí aktuálně dva asistenti pedagoga. Pětina pedagogů zatím nesplňuje
předpoklad odborné kvalifikace, část studuje k jejímu získání. Ředitelka prokázala, že
odborně kvalifikované pedagogy hledá. Komplikace v personálním zajištění odborného
výcviku se promítla do jeho nesprávné organizace. Personální zabezpečení v DM zajišťuje
šest kvalifikovaných vychovatelů. Učitelé dobře spolupracují v předmětových komisích, ve
kterých řeší kromě organizačních záležitostí i návaznost učiva, používané metody a formy
výuky či sdílejí zdroje. Školní poradenské pracoviště tvoří kvalifikovaná výchovná
poradkyně, školní metodička prevence, která současně zastává i funkci sociální pedagožky,
a kariérová poradkyně. Všichni účelně koordinují postupy při řešení různých problémů žáků
v úzké spolupráci s třídními učiteli a zákonnými zástupci.



                                             2/9
V rámci dalšího vzdělávání pedagogických pracovníků se učitelé účastnili vzdělávacích akcí
k získání kvalifikačních předpokladů, k rozšíření svých odborných znalostí, pedagogickýc h
dovedností i osobnostního rozvoje. Vhodně probíhalo hodnocení zaměstnanců na základě
plánů jejich dalšího profesního rozvoje včetně hodnocení jejich iniciativy nad rámec
běžných pracovních povinností a stanovení hlavních úkolů na další období.
Od předchozí inspekční činnosti se zlepšily podmínky pro vzdělávání, byla vybudována
nová klempířská dílna včetně vybavení nejmodernější technologií, upraveny instalaté rské
dílny, zrekonstruován kadeřnický salón či byl pořízen venkovní relaxační altán. Výrazně se
zlepšilo vybavení digitální technikou. V budově školy umístěný DM poskytuje vhodné
podmínky pro kvalitní ubytování žáků. Finanční zdroje školy včetně prostředků z různých
projektů a programů byly efektivně vynakládány k zajištění vzdělávání. Ke zlepšení finanč ní
situace napomáhalo       provozování doplňkové činnosti.         Žáky z rodin s nižš ím
socioekonomickým statusem se dařilo finančně podporovat.
Škola klade důraz na komunikaci s rodiči, tomu napomáhá i podpora třídních učitelů v rámci
programů třídních schůzek. Budování důvěry a komunikace se zákonnými zástupci žáků se
však ne se všemi daří. Vynucená změna koordinátora informačních a komunikač níc h
technologií se projevila v potížích ve funkčnosti školního informačního systému.
Vedení školy aktivně uplatňuje systematický a účelný přístup k rozvoji spolupráce. Sociální
partneři poskytují vhodné podmínky pro zvyšování odborných kompetencí žáků nebo
podporují školu svými sponzorskými příspěvky. Dlouhodobě se daří zajišťování odborných
stáží pro žáky různých oborů v Německu, Rakousku nebo v Itálii. Partnerská je spolupráce
s místními organizacemi, školami a institucemi podporujícími vzdělávání, což účinně
přispívá k obohacení vzdělávací nabídky a k naplňování koncepce školy. Aktivně pracuje
školní parlament, který společně s koordinátorem připravuje zajímavé akce pro zpestření
školního života. Vhodně je podporován rozvoj sociálních kompetencí ubytovaných žáků
např. pravidelnou spoluprací s domovy seniorů.
Škola klade důraz na zajišťování bezpečného a zdravého prostředí pro své žáky. Pravidelně
je poučuje o dodržování pravidel bezpečnosti a ochrany zdraví, a to jak ve školních
prostorách, tak i během mimoškolních aktivit. Příčiny úrazů škola vyhodnocuje, přijímá
většinou účinná opatření.


                          Hodnocení průběhu vzdělávání
Sledované vyučovací hodiny teoretických všeobecně vzdělávacích a odborných předmětů
byly připravené, probírané úkoly byly konkrétní a přiměřené. Jejich řešení poskytovalo
pedagogům informaci o zvládnutí aktuálně probíraného učiva. Žáci byli podněcováni
k jejich plnění a zhruba v polovině výuky byly správně využívány jejich zkušenosti
z reálného života. Pouze v pětině hodin však učitelé vytvářeli vhodné podněty pro aktivitu
žáků, jinak zůstávala hlavní činností práce učitelů. Zvolené metody a formy práce málo
zohledňovaly individuální odlišnosti jednotlivých žáků nebo jejich aktuální dispozice.
V minimálním počtu sledovaných hodin žáci samostatně vyhledávali informace k rozvoji
svého analytického a kritického myšlení nebo ke správnému vyvozování závěrů. Frontální
organizace výuky se málokdy střídala s účelnou prací ve skupině nebo ve dvojici pro nácvik
týmové spolupráce a tříbení obsahově náročnější komunikace. V závěru většiny sledovanýc h
vyučovacích hodin proběhlo pouze formální zhodnocení ze strany vyučujících, povětšinou
bez zapojení žáků a bez ocenění jejich pokroku a poukázání na další možný rozvoj.




                                            3/9
Vzdělávací strategie v jazykovém vzdělávání zpravidla rozvíjely vědomosti i dovednosti
žáků. Vyučující se důsledně zaměřovali na rozvoj jejich čtenářské gramotnosti při
interpretaci uměleckých textů. Část vyučujících vhodně zařadila v průběhu výuky efektivní
práci žáků s didaktickou technikou nebo práci ve dvojici. Ve výuce cizích jazyků bylo
většinou při frontální organizaci patřičně procvičováno a upevňováno mluvnické učivo.
Zvolené aktivity v polovině hodin podporovaly rozvoj receptivních jazykových dovedností
žáků a účinně reflektovaly jejich potřeby pro přípravu na maturitní zkoušku. Podpora
nadaných žáků byla účelně rozvíjena ve výuce německého jazyka při přípravě na školní kolo
olympiády. Kvalita a didaktická propracovanost výuky však byla ovlivněna mírou
pedagogických zkušeností jednotlivých učitelů. V části výuky převažovala aktivní role
učitele, zhruba polovina žáků pak zůstávala pasivní. Objevily se též nedostatky v metodicko-
didaktické struktuře hodiny. Pouze ojediněle byly zařazeny činnosti podporující aktivní a
souvislejší cizojazyčnou komunikaci žáků. Oblastí ke zlepšení je cílené vedení žáků ke
kvalitnímu hodnocení vykonané práce a k sebehodnocení.
Ve výuce matematiky se její efektivita lišila podle kvalifikovanosti a míry pedagogickýc h
zkušeností vyučujících. Převažovala frontální výuka založená na srozumitelném výkladu
vhodně podpořeném počítačovými prezentacemi. Pozitivem bylo vedení žáků k orientaci ve
schématech a k pořizování grafických znázornění usnadňujících porozumění zadávaným
úlohám. Při samostatné práci učitelé sledovali činnost žáků v lavicích, v případě potřeby se
jim individuálně věnovali. Přestože někteří učitelé aktivitu žáků prokazatelně podporovali
a oceňovali v rámci průběžného hodnocení, účinně je zapojit alespoň do části výuky se dařilo
pouze v necelé polovině hospitovaných hodin. Ve zbývající výuce měly aktivizač ní
či problémové otázky učitelů u žáků jen nízkou odezvu. Efektivní podpora alternativníc h
postupů řešení úloh či zapojení žáků do vymýšlení a vlastních řešení byly zaznamenány jen
zhruba v pětině hospitované výuky. Pouze ojediněle byly také využity příležitosti pro
zapojení žáků do práce s chybou či k odůvodňování zvoleného postupu řešení.
V teoretickém vzdělávání v odborných předmětech oboru Kosmetické služby a Kadeřník
byli žáci po úvodní motivaci aktivně zapojováni do výuky. Měli možnost vyjádřit vlastní
názor a prezentovat své dosavadní znalosti. Náležitá pozornost byla věnována používá ní
správné odborné terminologie. Žáci dobře aplikovali získané dovednosti na praktických
příkladech.
Výuka odborných předmětů v gastronomických oborech byla vedena promyšleně. Vhodně
byly využity připravené prezentace a práce s digitálními technologiemi. Žáci maturitního
oboru se aktivně zapojovali do výuky, pokládali dotazy a odpovídali vyučujícím. Samostatně
byli schopni zpracovat zadaný úkol. Žáci nematuritního oboru nebyli v hodinách příliš
aktivní, vyučující je museli důsledně podněcovat k práci. Efektivitu výuky částečně
zvyšovalo využívání pracovních listů, vyhledávání potřebných informací a zařazení
skupinové práce. V závěru hodin proběhlo kompletní zopakování probíraných témat
a ověření získaných znalostí.
V hospitované výuce teoretických odborných předmětů oborů Klempíř a Instalatér byl
správně kladen důraz na názornost výuky. Účinně byla podporována představivost žáků.
Využití digitálních technologií, poznatků žáků z reálného života či znalostí z jiných
předmětů efektivně podporovaly výklad. Zařazení hry dobře přispělo k udržení pozornosti
žáků po většinu výuky. Zlepšení však vyžaduje jejich vedení k obsahově bohatšímu
a souvislému slovnímu projevu při odůvodňování postupů či k odborné argumentaci.
Teoretická odborná výuka oboru Logistické a finanční služby probíhala v příjemné
atmosféře, žáci se aktivně zapojovali do práce a zajímali se o probíraná témata. Účinně



                                            4/9
spolupracovali při řešení problémového úkolu, velmi dobře prezentovali jeho výsledky před
třídou a v závěru výuky se podíleli na shrnutí učiva.
V ekonomickém vzdělávání v nástavbovém i nematuritním oboru byla patrná odbornost
vyučujících. Žáci až na výjimky aktivně spolupracovali s učiteli a vesměs projevovali zájem
o probíranou problematiku. Ti uměli dobře vysvětlovat učivo, žáci byli připraveni a měli
potřebné pomůcky. Promítané poznámky byly efektivně doplňovány problémovými
otázkami a vyhledáváním aktuálních informací v mobilních telefonech žáků. V části výuky
byl čas vhodně věnován diskusi žáků nad návrhem řešení příkladů.
Praktické vyučování (odborný výcvik, odborná a učební praxe) oboru Kosmetické služby
a Kadeřník probíhalo ve školních pracovištích v příjemné atmosféře. Žákovská práce byla
správně korigována vyučujícími, kteří žákům poskytovali adekvátní podporu a vhodnými
otázkami propojovali teoretické a praktické znalosti žáků.
V gastronomických oborech pracovali žáci u smluvních partnerů i v provozu školní jídelny
dobře vybavené moderním zařízením. Vyučující cíleně zařadili práci s chybou, na níž žákům
vysvětlovali správné ukázky při obsluze. U zaměstnavatelů se žáci bez problémů zapojovali
do provozu a komunikace s pracovníky. Instruktoři žákovskou práci velmi pozitivně
hodnotili. Z žákovských záznamů vyplynulo, že vykonávají pestrou skladbu činností
v souladu s příslušným vzdělávacím programem.
Odborný výcvik oborů Klempíř a Instalatér probíhal ve školních dílnách. Učitelé se žákům
podle potřeby individuálně věnovali a zohledňovali jejich předpoklady. Správně kladli důraz
na dodržení předepsaného pracovního postupu a vysvětlovali žákům jeho dodržování jako
předpokladu pro dosažení požadované kvality výrobku. Zejména žáci oboru Klempíř
dokázali pracovní postup správně popsat, odůvodnit volbu vhodného nářadí, porovnat
náročnost jednotlivých pracovních úkonů a posoudit kvalitu výrobku. Samozřejmostí bylo
uvědomělé dodržování zásad bezpečné práce.
V odborném výcviku oboru Operátor skladování byly velmi dobře uplatněny
mezipředmětové vztahy s propojením poznatků z reálného života. Žáci byli aktivně zapojeni
do vhodných aktivit při zpracování dokumentů nebo ve cvičném skladu. Kvalita jejich práce
byla správně průběžně hodnocena s kladením důrazu na smysluplné využití chyby jako
příležitosti k dalšímu učení. Žákům, kteří to potřebovali, byla vhodně poskytována podpora
vyučujícími i asistentkou pedagoga.
Činnosti v DM představují velmi účelné a smysluplné využívání volného času ubytovanýc h.
Rozsáhlá a zajímavá nabídka aktivit, kroužků, sportovního vyžití, péče o přírodu v květinové
skalce nebo při práci ve vyvýšených záhonech, podobně jako provozování drobných
údržbářských a opravářských prací efektivně podporují rozvoj klíčových kompetencí
i vzájemných vztahů žáků.


                          Hodnocení výsledků vzdělávání
Přehled o znalostech jednotlivých žáků v průběhu vzdělávání škola získává prostřednictvím
písemného a ústního zkoušení, hodnocením praktických dovedností či porovnáváním
výstupů odborných soutěží. Výsledky vzdělávání žáků se škola pravidelně zabývá při
jednáních pedagogické rady a ve školním poradenském pracovišti při projednávání strategie
předcházení školní neúspěšnosti s ohroženými žáky.
Výsledky žáků v průběhu vzdělávání v nematuritních oborech vykazovaly mezioborové
rozdíly v prospěchu i absenci. Na konci školního roku 2023/2024 v těchto oborech prospělo



                                            5/9
v průměru 94 % žáků (8 % s vyznamenáním), neprospělo 6 % žáků. Vyšší podíl neúspěšnýc h
žáků byl zaznamenán v oboru Klempíř (10 % neprospívajících) a Kuchař-číšník (12 %
neprospívajících). Naopak nejvyšší podíl žáků prospívajících s vyznamenáním byl vykázán
u oboru Kadeřník (16 %). Uvedeným zjištěním odpovídá i průměrný prospěch, který se
v nematuritních oborech pohyboval kolem 2,4 – nejlepších výsledků docílili žáci oboru
Kadeřník s průměrným prospěchem cca 1,9. Z hlediska jednotlivých předmětů je zřejmé,
že žákům činily problémy nejen některé všeobecně vzdělávací předměty (český jazyk
a literatura nebo matematika), ale i odborné předměty s vyššími nároky na přesnost či
osvojení většího objemu teoretického učiva. Neúspěšnost v průběhu vzdělávání je jedním
z faktorů ovlivňujících podíl žáků, kteří za standardní dobu danou vzdělávacím programem
získají výuční list. V roce 2024 tak např. v oboru Kadeřník získalo výuční list téměř 70 %
žáků, kteří ve školním roce 2021/2022 v daném oboru zahájili vzdělávání v prvním ročníku;
u oboru Kuchař-číšník však obdobný podíl činil jen cca 36 %, u oboru Klempíř necelých
30 %. Podobný stav byl u uvedených oborů zaznamenán i u žáků konajících závěrečné
zkoušky v roce 2023.
V maturitních oborech prospělo v průběhu vzdělávání ve školním roce 2023/2024 v průměru
97 % žáků (6 % s vyznamenáním) a neprospěla 3 % žáků. Vyšší podíl neúspěšných žáků byl
zaznamenán v prvních ročnících, ve kterých neprospělo 10 % žáků, postupem do vyšších
ročníků se podíl neprospívajících žáků snižoval. V nižších ročnících byl rovněž zazname ná n
vyšší podíl žáků klasifikovaných sníženou známkou z chování. Ve vyšších ročnících jejich
podíl klesal a v závěrečných ročnících již nebyl v uvedeném školním roce sníženou známkou
z chování klasifikován žádný žák. Průměrný prospěch se pohyboval kolem 2,20,
nejobtížnějšími předměty byly pro žáky český jazyk a literatura, cizí jazyky a některé
odborné předměty.
Žáci maturitních i nematuritních oborů vykazovali vysokou omluvenou i neomluve no u
absenci. Ve dvou sledovaných školních letech 2022/2023 a 2023/2024 se pohybovala
v maturitních oborech kolem 180 hodin na žáka za školní rok a u nematuritních oborů
dokonce přes 220 hodin na žáka za školní rok. Ve všech oborech vzdělání se vyskytova la
neomluvená absence; v maturitních oborech činila kolem tří hodin na žáka za školní rok, ale
v nematuritních oborech téměř 20 hodin na žáka za školní rok. Z analýzy prospěchu je
zřejmé, že vyšší či neomluvená absence žáků se promítá do jejich horších vzdělávac íc h
výsledků a významně přispívá i k předčasným odchodům žáků ze vzdělávání. Školní
poradenské pracoviště se problematikou prospěchu a absencí cíleně zabývá. Je prováděna
pedagogická intervence nejen u žáků se speciálními vzdělávacími potřebami, ale i u žáků
s problémovým prospěchem, kterým je doporučováno individuální doučování i mimo
konzultační hodiny. Pracovníci školního poradenského pracoviště zjišťují příčiny absence,
striktně vyžadují od žáků dodržování pravidel omlouvání, upozorňují je na rizika a dopady
vysoké absence. Iniciují jednání výchovných komisí, ale u řady žáků jejich rodiče se školou
nespolupracují, na své děti nepůsobí a často jim veškerou absenci omlouvají.
Neomluvená absence se významně promítá i do počtu ukládaných kázeňských opatření.
Napomenutí a důtky ve školním roce 2023/2024 o více než třetinu převýšily počet udělenýc h
pochval. Další příčinou ukládaných napomenutí a důtek jsou zejména prohřešky v oblasti
vzájemného chování žáků nebo chování žáků k učitelům. V případě závažnějších prohřešků
škola přistupuje i k podmíněnému vyloučení nebo vyloučení. Pochvalami naopak škola
vhodně oceňuje dobré studijní výsledky žáků nebo jejich aktivní reprezentaci školy při
různých akcích. Pracovníci školního poradenského pracoviště správně identifikují projevy
rizikového chování a kladou velký důraz také na jejich předcházení. Proto se prvky prevence
prolínají i obsahem řady vyučovacích předmětů. Škola realizuje také projekty a programy
pro žáky, do nichž jsou zapojeni i externí odborníci. Příkladně dochází k vyhodnoco vá ní


                                            6/9
plánů pedagogické podpory a individuálních vzdělávacích plánů žáků spolu s jejich
zákonnými zástupci. Nad rámec výuky škola poskytuje účelnou podporu žákům cizinc ům
s jazykovou bariérou.
Při ukončování vzdělávání u závěrečných zkoušek nematuritních oborů dosahovali žáci
převážně dobrých výsledků. Ve školním roce 2023/2024 po opravných zkouškách prospělo
cca 94 % žáků (9 % s vyznamenáním). Neprospívající žáci byli zaznamenáni v oboru
Instalatér a Operátor skladování. V roce 2022/2023 byl podíl žáků prospívajíc íc h
s vyznamenáním a neprospívajících vyrovnaný (7 %), neprospěli žáci oboru Instalatér
a Kuchař-číšník. Z podrobných výsledků je zřejmé, že příčinou neúspěchu bývají výsledky
žáků v písemné zkoušce; v praktické nebo ústní zkoušce je neúspěšnost spíše výjimečná.
U maturitních zkoušek ve školním roce 2023/2024 se žákům dařilo ve srovnání s předchozím
školním rokem 2022/2023 ve všech oborech snižovat hrubou neúspěšnost (podíl žáků
u maturitní zkoušky neprospívajících nebo zkoušku nekonajících z počtu přihlášenýc h).
Nejlepších výsledků docílili žáci oboru Hotelnictví a Logistické a finanční služby, jejichž
hrubá neúspěšnost v roce 2023/2024 činila 0 %. Žáci oboru Kosmetické služby snížili svou
hrubou neúspěšnost z 16,7 % na 12,5 %, žáci nástavbového oboru Podnikání v denní formě
z 13,6 % na 8,3 %. Přestože hrubá neúspěšnost žáků u maturitní zkoušky byla nejvyšší
v dálkové formě nástavbového oboru Podnikání, i jim se podařilo ji snížit z 63,6 % na
28,6 %. Přetrvávajícím problémem zůstává, že ne všichni přihlášení žáci maturitní zkoušku
konají, a pouze zhruba třetina žáků z těch, kteří byli přijati do prvních ročníků, úspěšně
ukončí své vzdělávání.
Zájem a nadání žáků škola rozvíjí v řadě odborných a dovednostních soutěžích. Dobré
výsledky v oblasti odborných kompetencí žáků dokládá pravidelná úspěšná účast
v soutěžích odborných dovedností, a to na regionální i republikové úrovni. Škola umožňuje
žákům se zájmem o cizí jazyk simulované zkoušky pro procvičení dovedností před
zkouškami FCE. Úspěšní bývají žáci i ve sportovních soutěžích. Efektivně je vykonáváno
kariérové poradenství při vyhledávání škol pro žáky v jejich další vzdělávací cestě, v rámci
přestupu žáků mezi obory ve škole, v organizaci návštěv a besed či při zkoušce pracovního
pohovoru nanečisto.


                                         Závěry
Vývoj školy
– Vzrostl počet žáků.
– Pokračuje zkvalitňování materiálních podmínek pro vzdělávání.
– Zkvalitnila se činnost v oblasti výchovného poradenství a primární prevence.
– Doporučení z předchozí inspekční činnosti se podařilo realizovat v oblasti zlepšení
  výsledků žáků u maturitních zkoušek, v oblasti snížení absence a zlepšení chování žáků
  nikoliv.
Silné stránky
– Pokračuje efektivní spolupráce se zahraničními smluvními pracovišti a partnerskými
  školami, která přispívá k rozvoji sociálních, odborných a jazykových kompetencí žáků.
  (1.5)
– Rozsáhlá nabídka rozmanitých volnočasových aktivit a rozličných zájmových kroužků
  v domově mládeže účelně přispívá k osobnostnímu i profesnímu růstu žáků. (4.4)


                                            7/9
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Učitelé málo využívali kooperativní formy výuky, minimálně diferencovali výuku,
  nevyužívali efektivně formativní hodnocení a kritické myšlení, což snižovalo motivac i
  a aktivizaci žáků. (4.3)
– Přetrvává vyšší omluvená a také neomluvená absence žáků, která se promítá do jejich
  horších vzdělávacích výsledků a přispívá k jejich předčasným odchodům ze vzdělává ní.
  (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Zařazovat pestřejší organizační formy výuky, rozvíjet kritické myšlení žáků pro zvýšení
  jejich aktivizace a pravidelně zařazovat formativní hodnocení žáků za účelem získání
  efektivní zpětné vazby o průběžném zvládání učiva.
– Diferencovat úkoly a zadání s cílem přizpůsobit výuku žáků jejich individuá lním
  potřebám.
– Motivovat žáky ke zlepšení jejich chování a účinně na ně působit za účelem snížení jejich
  absence.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Výpis z rejstříku škol a školských zařízení, stav k datu inspekční činnosti
 2.   Jmenování od funkce ředitelky školy, dokumentace týkající se řízení, infor mace
      z webových stránek školy, stav k termínu inspekční činnosti (vzorek)
 3.   Dokumentace podle § 28 školského zákona


                                        Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.



                                            8/9
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Ing. Vladimíra Hokešová, školní inspektorka, vedoucí inspekčního týmu
 Ing. Pavel Čámský, školní inspektor
 Mgr. Zdenka Čiháková, školní inspektorka
 Mgr. Eva Karasová, školní inspektorka
 Bc. Jana Jungerová, kontrolní pracovnice
 Mgr. Daniel Vančura, MBA, přizvaná osoba – gastronomické obory
13. března 2025




                                          9/9
