CSI0X00B7N1X
Počet listů: 9




                                 Česká školní inspekce
                               Moravskoslezský inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIT-597/23-T


Název                               Střední průmyslová škola elektrotechniky
                                    a informatiky, Ostrava, příspěvková organizace
Sídlo                               Kratochvílova 7, 702 00 Ostrava-Moravská Ostrava
E-mail                              info@spseiostrava.cz
IČO                                 00602132
Identifikátor                       600017583
Právní forma                        příspěvková organizace
Zastupující                         Ing. Zbyněk Pospěch
Zřizovatel                          Moravskoslezský kraj
Místo inspekční činnosti            Kratochvílova 7, 702 00 Ostrava-Moravská Ostrava
                                    Sokolská třída 48, 702 00 Ostrava-Moravská Ostrava
Inspekční činnost na místě          14. až 17. 3. 2023


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                   Charakteristika
Střední průmyslová škola elektrotechniky a informatiky, Ostrava, příspěvková organizace
(dále také „škola“) vykonává činnost střední školy a školní jídelny. Poskytuje vzdělává ní
v denní formě v oborech vzdělání zakončených maturitní zkouškou 18-20-M/01 Informač ní
technologie a 26-41-M/01 Elektrotechnika.
V termínu inspekční činnosti škola vzdělávala 563 žáků ve 20 třídách. Evidovala 32 žáků
se speciálními vzdělávacími potřebami s přiznanými podpůrnými opatřeními prvního
až třetího stupně a pět žáků s odlišným mateřským jazykem.
Podrobné informace o své činnosti škola pravidelně zveřejňuje prostřednictvím výroční
zprávy o činnosti školy, průběžně aktualizovaných webových stránek (www.spseiostra va),
sociálních sítí, informačního systému České školní inspekce InspIS PORTÁL nebo různých
informačních materiálů a tiskovin.


                         Hodnocení podmínek vzdělávání
Ředitel školy řídí školu od srpna 2019. Naplňuje reálně stanovenou koncepci rozvoje školy,
která vychází z analýzy aktuálního stavu subjektu a reaguje na legislativní změny,
požadavky trhu práce v regionu, zřizovatele školy a potřeby sociálních partnerů. Směřuje
k naplňování cílů školních vzdělávacích programů a profilu absolventa. Důraz je kladen
na rozvoj klíčových kompetencí a funkčních gramotností žáků nejen v oblasti všeobecně
vzdělávacích vyučovacích předmětů, ale také na rozvoj odbornosti a praktických dovedností
žáků. Dokladem úspěšně realizované koncepce rozvoje školy je setrvalý zájem uchazečů
o vzdělávací nabídku a vysoká naplněnost školy.
Ke kvalitnímu naplňování profilu absolventa přispívá úzká spolupráce s četnými sociálními
partnery, jež zajišťuje nezbytnou vazbu teoretického odborného vzdělávání na praxi, inovaci
obsahu učiva v souladu s moderními trendy ve vyučovaných oborech, rozvoj praktických
dovedností žáků a profesní růst pedagogů. Spolupráce se středními a vysokými školami
a účast školy v mezinárodních projektech umožňuje výměnu názorů i získávání zkušeností
a přispívá k rozvoji odborných i jazykových kompetencí žáků. Škola je velmi aktivní
při hledání mimorozpočtových zdrojů, konstruktivní partnerské vztahy vytváří rovněž
se zřizovatelem, který se významně podílí na zlepšování materiálně technického zázemí.
Ve školním roce 2022/2023 zprovoznila nové nadstandardně vybavené odborné učebny,
které výrazně přispěly ke zkvalitnění její činnosti v oblasti odborného vzdělává ní.
Ředitel školy cíleně sleduje prostředí a materiální vybavení školy s cílem vytvoření
bezpečného, funkčního a zároveň příjemného prostředí pro práci učitelů i žáků.
Stanovená organizační struktura a soubor vnitřních směrnic umožňují účelné delegování
kompetencí a povinností na jednotlivé pracovníky, určují míru jejich odpovědnosti, zajišťují
funkční přenos informací v rámci školy, stanovují postupy při řešení běžných
i mimořádných pracovních úkolů a situací. Kompetence vedení školy jsou rozděleny mezi
ředitele školy, jeho zástupce, vedoucí metodických orgánů školy a členy školního
poradenského pracoviště, kteří při zajišťování chodu školy, koordinaci a řízení
pedagogických pracovníků úzce spolupracují. Jejich otevřený přístup k účastník ům
vzdělávání přispívá k příznivé pracovní atmosféře. Je podporována společná diskuse
o vzdělávacích záměrech školy i kvalitě využívaných pedagogických strategií
při vzdělávacím procesu. Ředitel školy přijal na základě předchozí inspekční činnosti
opatření směřující ke zlepšování školního klimatu i účinné spolupráci mezi vyučujícími.



                                            2/9
Systém plánování je funkční, adresný, přihlíží k potřebám žáků i pedagogických pracovníků
a umožňuje zpětnou kontrolu plnění úkolů. Výsledky z kontrolní činnosti jsou zobecňovány
na společných poradách, učitelům je poskytována relevantní zpětná vazba k jejich práci.
Škole se však doposud nepodařilo eliminovat nedostatky v metodickém vedení výuky
ve všeobecně vzdělávacích a teoretických odborných předmětech spočívající v omezeném
využívání pestrých výukových metod a forem, formativně hodnoticích a sebehodnotíc íc h
nástrojů důležitých pro utváření učení žáků a diferencovaného přístupu k žákům podle jejich
vzdělávacích možností a potřeb.
K naplňování koncepčních záměrů napomáhá činnost pedagogického sboru, který je
průběžně doplňován o nové členy. Těm je věnována potřebná pozornost a péče přispívajíc í
k jejich úspěšnému začlenění do vzdělávacího procesu a bezproblémové adaptaci
do pracovního kolektivu. K tomu přispívají vzájemné hospitace vyučujících, odpovídajíc ím
způsobem tak dochází ke sdílení zkušeností, nápadů a inspirace z pedagogické praxe.
Ředitel školy podporuje profesní rozvoj a vytváří podmínky pro další vzdělává ní
pedagogických pracovníků. Účast v dalším vzdělávání vytváří vhodné předpoklady
pro zkvalitnění vzdělávacího procesu, jsou prohlubovány znalosti a dovednosti vyučujíc íc h,
jejich nové poznatky a zkušenosti jsou předávány ostatním pedagogům na jednání
metodických orgánů školy.


                          Hodnocení průběhu vzdělávání
Průběh středního vzdělávání byl sledován v teoretickém i praktickém vyučová ní
ve všeobecně vzdělávacích a odborných předmětech. Časové dotace i obsah prezentované ho
učiva odpovídaly realizovaným školním vzdělávacím programům, výuka probíhala
v souladu se stanovenými vzdělávacími cíli.
Společným znakem všech hodnocených vyučovacích hodin byla pozitivní pracovní
atmosféra. Žáci dodržovali pravidla komunikace s učiteli a respektovali stanovené postupy
práce. Výuka byla vedena věcně správně, odbornost výkladu byla podpořena pedagogickými
zkušenostmi i profesní jistotou učitelů. Při interpretaci vzdělávacího obsahu vyučujíc í
vhodně zařazovali mezipředmětové vazby doplněné o nové poznatky, zdůrazňovali žákům
možnost využití nabytých vědomostí a dovedností v profesní praxi, případně také v běžném
osobním životě. Výuka byla pro žáky srozumitelná, většinou se aktivně zapojovali
do výukových činností, odpovědně přistupovali k plnění zadaných úkolů a často prokazovali
odpovídající úroveň znalostí a dovedností vzhledem k požadovaným výstupům. K posílení
názornosti výuky pedagogové využívali učební pomůcky, pracovali účelně s audiovizuá lní
didaktickou technikou a vzdáleným úložištěm školy umožňující sdílení výukovýc h
materiálů a realizaci výuky v souladu se současnými směry ve vzdělávání. V části
hodnocených vyučovacích hodin se také pozitivně odrazila orientace vyučujíc íc h
v moderních trendech ve výuce, kteří úspěšně podporovali u žáků čtenářské a komunikač ní
dovednosti, žáci měli možnost aktivně třídit informace z různých zdrojů, a to i s využitím
vlastních digitálních zařízení.
Vyučovací hodiny ve všeobecně vzdělávacích a teoretických odborných předmětech
probíhaly dynamicky bez časových prostojů, zpravidla převažovala frontální výuka
zaměřená na vysvětlování, opakování a procvičování vzdělávacího obsahu. S různou mírou
úspěchu vyučující uplatňovali snahu nepředkládat žákům hotové informace a přimět
je k samostatnému uvažování, hledání souvislostí mezi pozorovanými jevy a vyvozo vá ní
závěrů. Nedostatečná pestrost uplatňovaných forem a metod výuky však v některých
vyučovacích hodinách vedla k nerovnoměrnému zapojení žáků do vyučovacího procesu


                                            3/9
a nevytvářela jim příležitosti k týmové spolupráci, která by rozvíjela schopnosti komunikace
při společném řešení problémů a umožnila žákům lépe si osvojit získané poznatky
nebo vyjádřit svůj názor či si ho obhájit. Metody kritického myšlení nebo badatelská výuka
se ve vyučovacích hodinách vyskytly výjimečně. Zařazovány byly úkoly se stejnou
obtížností. Funkční přístupy umožňující diferenciaci a individualizaci výuky s přihlédnutím
k rozdílným vzdělávacím možnostem a potřebám jednotlivých žáků nebyly vždy
zaznamenány. Talentovaným žákům byly ve vyučovacích hodinách zřídka vytvářeny další
vhodné příležitosti pro jejich rozvoj. Zpětná vazba poskytovaná žákům vycházela převážně
z okamžitého hodnocení jejich projevů a výsledků, ale formativní hodnocení vedoucí
k posílení jejich motivace k učení bylo využíváno jen sporadicky. Vzájemné hodnocení
a sebehodnocení žáků také nebylo vždy zařazováno v průběhu nebo bezprostředně
po realizovaných vzdělávacích aktivitách. V závěru vyučovacích hodin většinou nechybělo
motivační shrnutí a zhodnocení vyučovací hodiny pedagogem, ale zcela výjimeč ně
probíhalo se zapojením žáků.
V praktickém vyučování pedagogové a žáci účelně využívali nadstandardní materiá lní
vybavení odborných učeben a propojovali teoretické znalosti s rozvojem praktických
dovedností. Učitelé úspěšně rozvíjeli schopnosti žáků porozumět zadání úkolu, soustavně
podněcovali žáky k dodržování stanovených pracovních postupů za účelem dosažení
odpovídající kvality a efektivity práce. Kladli důraz na postojovou složku vzdělávacího cíle
a budování pozitivního vztahu žáků ke zvolené profesi, vhodně pracovali s chybou a žákům
poskytovali průběžnou zpětnou vazbu využitelnou pro další učení. Hodnocení žáků bylo
komplexní (včetně dodržování pracovních postupů a zásad bezpečnosti práce) a podle
předem stanovených kritérií. Z průběhu sledované výuky vyplynulo, že žáci mají zažitá
pravidla samostatné i týmové práce, vytváří si odpovídající pracovní návyky, získávají
a uplatňují smysl pro přesnost a zodpovědnost. Kvalitní realizace praktického vyučová ní
umožňuje žákům získání odborných kompetencí, jež odpovídají aktuálním požadavkům
praxe.


                          Hodnocení výsledků vzdělávání
Škola průběžně sleduje a zjišťuje výsledky vzdělávání žáků s využitím běžných interníc h
evaluačních nástrojů založených na soustavném pozorování žáka a uplatňování různých
forem ústního a písemného zkoušení. Informace získané z testování analyzuje, vyučujíc í
se zabývají návrhem opatření vedoucích k minimalizaci chyb a ke zlepšování výsledků
vzdělávání žáků. Škola se také zapojuje do výběrového zjišťování výsledků vzdělává ní
organizovaného Českou školní inspekcí, umožňuje žákům účast v různých předmětových
soutěžích nebo získání mezinárodního profesního certifikátu. Tímto zajišťuje žákům nejen
prezentaci osvojených teoretických znalostí, ale i aplikaci získaných praktických dovedností
při reálných činnostech. Žáci navštěvují vzdělávací a kulturní akce, besedy, pořádány jsou
tematické exkurze, adaptační kurzy a různé sportovní aktivity. Cílená podpora žáků v účasti
na těchto akcích rovněž pomáhá formovat a rozvíjet jejich osobnostní růst, nadání i studijní
předpoklady.
Škola identifikuje žáky s rizikem školního neúspěchu, jejich výsledky jsou předmětem
jednání pedagogické rady. Záznamy z jednání pedagogické rady však obsahují převážně
statistická vyhodnocení prospěchu, chování a absence žáků jednotlivých tříd. Detailnějš í
rozbor a následné systematické vyhodnocování individuální podpory a pokroku těchto žáků
zde však chybí. V těchto směrech jsou metodické orgány školy a pedagogická rada
využívány v malé míře.



                                            4/9
Při hodnocení výsledků vzdělávání žáků se škola řídí transparentními pravidly, která jsou
součástí školního řádu. Celkové výsledky vzdělávání žáků odpovídají očekávaným
výstupům ve školních vzdělávacích programech a v jednotlivých vyučovacích předmětech
nevykazují závažné vzájemné odchylky a mají srovnatelnou úroveň. Hrubá neúspěšnost
u maturitní zkoušky se v posledních třech letech pohybovala v intervalu 5 - 8 %.
Přestože jsou výsledky žáků v rámci dané skupiny oborů v celorepublikovém srovnání
výborné, vedení školy systematicky analyzuje příčiny neúspěšnosti žáků při ukončování
vzdělávání a přijímá opatření vedoucí ke zlepšení výsledků žáků. V rámci požadavků
na profil absolventa škola cíleně preferuje přípravu žáků na reálný trh práce a neformá lně
sleduje své absolventy i v jejich další studijní či profesní dráze.
Školní poradenské pracoviště poskytuje poradenské a konzultační služby učitelům, žákům
a jejich zákonným zástupcům. Koordinuje činnost asistenta pedagoga a komunik uje
s pracovníky školských poradenských zařízení při navrhování a realizaci konkrétních
podpůrných opatření. Průběžně a v potřebném rozsahu zprostředkovává potřebné infor mace
a vytváří podmínky pro systematické vzdělávání žáků se speciálními vzdělávac ími
potřebami, s odlišným mateřským jazykem a žákům ohroženým školním neúspěchem.
I přes tyto skutečnosti nebyla realizace podpůrných opatření v průběhu inspekčníc h
hospitací vždy zaznamenána. V rámci kariérového poradenství se škola orientuje především
na žáky čtvrtých ročníků a poskytuje jim dostatek relevantních informací pro jejich profesní
orientaci včetně zprostředkování nabídky dalšího studia nebo nabídky zaměstnání.
Prevence rizikového chování žáků je nedílnou součástí výchovných a vzdělávacích strategií
a prolíná se celým vzdělávacím procesem. Priority školy spočívají v důsledné osvětě
a cíleném vedení žáků k vzájemnému respektu a slušnému chování. Zdvořilé chování
a přátelské vystupování žáků bylo zaznamenáno i v průběhu inspekční činnosti. Působení
školy v oblasti primární prevence vede ve většině případů k eliminaci projevů rizikové ho
chování žáků. Vzniklé problémy jsou neprodleně řešeny prostřednictvím pohovoru
s žáky, ve spolupráci s jejich zákonnými zástupci a mapováním stavu v jednotlivýc h
kolektivech žáků.
Vyjádřit se k dění ve škole mohou žáci přímo při osobním kontaktu s vyučujícími nebo
prostřednictvím žákovské samosprávy. Škola také periodicky získává zpětnou vazbu
ke kvalitě poskytovaného vzdělávání od žáků, jejich zákonných zástupců a pedagogickýc h
pracovníků formou dotazníkového šetření. Se získanými informacemi aktivně pracuje
a využívá je k podpoře rozvoje přátelského klimatu ve škole.


                                         Závěry
Vývoj školy
- Ve školním roce 2018/2019 došlo ke změně ve vedoucí pracovní pozici ředitele školy.
- Škola pokračuje ve zkvalitňování prostorových i materiálních podmínek pro vzdělává ní,
  udržuje a rozvíjí partnerské vztahy účinně podporující odborné kompetence žáků.
- Škola kontinuálně rozvíjí nastavenou koncepci kvalitního odborného vzdělává ní,
  průběžně inovuje obsah vzdělávání o nové poznatky a trendy ve vyučovaných oborech.
- Některá opatření pro zlepšení činnosti školy navržená Českou školní inspekcí byla
  ředitelem školy efektivně přijata a v praxi realizována. Ke zlepšení došlo v evaluaci
  pedagogického procesu (zejména v oblasti školního klimatu a vytváření příznivýc h
  mezilidských vztahů). Zintenzivnila se práce s výsledky dotazníkových šetření ke kvalitě
  poskytovaného vzdělávání žáků, bylo zavedeno sdílení zkušeností mezi pedagogy formou


                                            5/9
  vzájemných hospitací. Zlepšila se práce s žáky ohroženými školním neúspěchem
  na úrovni školy, kterým jsou nabízeny individuální konzultace nebo pravidelné
  doučování v rámci projektu Šablony a Národního plánu doučování.
- Škole se zatím nedaří efektivně využívat potenciálu pestrých organizačních forem
  i výukových metod při vzdělávání žáků ve všeobecně vzdělávacích a teoretických
  odborných předmětech, ale i formativně hodnoticí i sebehodnoticí nástroje důležité
  pro utváření učení žáků. Přijatá opatření školy k výsledkům vzdělávání žáků nejsou
  systematicky vyhodnocována.

Silné stránky
- Řízení školy s důrazem na rozvíjení pozitivního klimatu, vstřícná a klidná komunikace
  i vzájemná informovanost mezi všemi účastníky vzdělávání vytváří podmínky pro účinné
  naplňování koncepčních záměrů rozvoje školy.
- Spolupráce školy se sociálními partnery efektivně přispívá k užšímu sepětí výuky a praxe,
  účinně podporuje získávání odborných kompetencí a přípravu žáků na jejich budoucí
  pracovní uplatnění.
- Schopnost školy získávat nadstandardní          finanční   prostředky pozitivně   přispívá
  ke zkvalitňování její činnosti.
- Vedení školy systematicky vyhodnocuje stav materiálních a technických podmínek školy
  a usiluje o jejich průběžné zkvalitňování.

Slabé stránky a/nebo příležitosti ke zlepšení
- V hodnocených vyučovacích hodinách ve všeobecně vzdělávacích a teoretických
  odborných předmětech byly minimálně využívány pestré metody a formy výuky, chyběla
  diferenciace vzdělávacího obsahu a výukových aktivit pro optimální naplnění
  individuálních vzdělávacích potřeb žáků. Většina učitelů nevedla žáky k sebehodnocení
  a vzájemnému hodnocení, nevyužívala ve vyučovacích hodinách prvky formativního
  hodnocení. Škola tak dostatečně nevytvářela podmínky pro sebereflexi žáků a nerozvíje la
  jejich sociální kompetence a kompetence k učení.
- Škola důsledně nevyhodnocuje účinnost opatření přijatých k podpoře úspěšnosti žáků
  ohrožených školním neúspěchem.

Doporučení pro zlepšení činnosti školy
- Ve výuce důsledněji uplatňovat individuální přístup k žákům a diferenciaci činností
  s ohledem na jejich vzdělávací možnosti a potřeby. Identifikovat také žáky talentova né
  v konkrétních vzdělávacích oblastech, zaměřit se na jejich rozvoj prostřednictvím
  vhodných výukových aktivit (např. obohacování vzdělávacího obsahu, zadávání
  specifických úkolů) a podpořit je tak v jejich odborném růstu.
- Podporovat aktivitu žáků využitím pestrých organizačních metod a forem ve výuce
  (badatelská výuka, skupinové kooperativní aktivity aj.). Vést žáky k samostatnému
  objevování poznatků a kritickému myšlení.
- Pověřit předsedy metodických orgánů školy, aby společně s učiteli projednali a nastavili
  způsob využívání formativního hodnocení, sebehodnocení a vzájemného hodnocení
  ve výuce. Funkčnost tohoto nastavení nadále ověřovat při hospitační činnosti ředitele
  školy.



                                            6/9
 - Využívat závěr vyučovací hodiny k hodnocení naplnění stanoveného cíle. Do hodnocení
   zapojovat i žáky tak, aby obdrželi zpětnou informaci o dosažené úrovni poznání a jak své
   učení dále řídit.
 - Změnit přístup k využívání stávajících metodických orgánů a pedagogické rady školy.
   Zlepšit zejména jejich hodnoticí činnost. V rámci jejich jednání zpětně vyhodnoco vat
   účinnost opatření přijatých k podpoře úspěšnosti žáků ohrožených školním neúspěchem
   a následně je upravovat nebo zavádět další opatření.


                                    Stanovení lhůty
 Česká školní inspekce v souladu s § 175 odst. 1 školského zákona ukládá řediteli školy
 ve lhůtě do 15 dnů přijmout adekvátní opatření k prevenci nedostatků zjištěných
 při inspekční činnosti a ve stejné lhůtě písemně informovat Českou školní inspekci,
 jaká byla přijata opatření.
 Zprávu zašlete na adresu Česká školní inspekce, Moravskoslezský inspektorát,
 Matiční 20, 702 00 Ostrava, případně prostřednictvím datové schránky (g7zais9),
 nebo na e-podatelnu csi.t@csicr.cz s připojením elektronického podpisu.


             Seznam dokladů, o které se inspekční zjištění opírají
 1. Školní vzdělávací program, obor vzdělání: 18-20-M/01 Informační technolo gie,
    s platností od 1. 9. 2021
 2. Školní vzdělávací program, obor vzdělání: 18-20-M/01 Informační technolo gie,
    s platností od 1. 9. 2020
 3. Školní vzdělávací program, obor vzdělání: 18-20-M/01 Informační technolo gie,
    s platností od 1. 9. 2019
 4. Školní vzdělávací program, obor vzdělání: 26-41-M/01 Elektrotechnika, s platností
    od 1. 9. 2021
 5. Školní vzdělávací program, obor vzdělání: 26-41-M/01 Elektrotechnika, s platností
    od 1. 9. 2019
 6. Koncepce rozvoje školy 2020-2024
 7. Plán práce školy, školní rok 2022/2023, s účinností od 31. 8. 2022
 8. Týdenní plány práce, školní rok 2022/2023 (vzorek)
 9. Plán dalšího vzdělávání pedagogických pracovníků 2022/2023, s účinností od 30. 8. 2022
10. Vnitřní kontrolní systém, s účinností od 1. 1. 2023
11. Plány hospitační činnosti, školní rok 2022/2023
12. Hospitační činnost (hospitační záznamy), školní roky 2021/2022 a 2022/2023 (vzorek)
13. Hodnocení školy, Komplexní hodnocení výuky pedagogy a žáky, Klima školy, školní
    roky 2021/2022 a 2022/2023 (vzorek)
14. Školní matrika vedená k termínu inspekční činnosti (vzorek)
15. Třídní knihy, školní rok 2022/2023, vedené elektronicky k termínu inspekční činnosti
    (vzorek)
16. Výroční zpráva o činnosti školy za školní rok 2021/2022




                                            7/9
17. Zápisy z pedagogické rady, porad vedení školy, provozních porad, výchovné komise
    a žákovské samosprávy, školní roky 2021/2022 a 2022/2023 (vzorek)
18. Přehledy prospěchu školy a tříd, školní roky 2021/2022 a 2022/2023
19. Písemné práce z vybraných vyučovacích předmětů, školní roky 2021/2022 a 2022/2023
    (vzorek)
20. Souhrnná dokumentace poradenských služeb ve škole, školní roky 2021/2022
    a 2022/2023, vedená k termínu inspekční činnosti (vzorek)
21. Strategie předcházení školní neúspěšnosti, Minimální preventivní program,
    Program proti šikanování, školní rok 2022/2023, vedené k termínu inspekční činnosti
22. Rozvrhy vyučovacích hodin (žáci, učitelé), školní rok 2022/2023, vedené k termínu
    inspekční činnosti
23. Smlouvy o zajištění odborné praxe žáků, školní rok 2021/2022 (vzorek)
24. Aktuální přehled pedagogických pracovníků školy vedený k termínu inspekční činnosti,
    doklady o dosaženém vzdělání pro splnění odborné kvalifikace pedagogického
    pracovníka (vzorek)
25. Doklady vztahující se k bezpečnosti a ochraně zdraví žáků, finančním podmínkám školy
    a k oblasti školního stravování vedené k termínu inspekční činnosti (vzorek)
26. Inspekční zpráva, čj. ČŠIM-158/14-M, ze dne 9. 4. 2014




                                           8/9
                                         Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Moravskoslezský inspektorát,
Matiční 20, 702 00 Ostrava, případně prostřednictvím datové schránky (g7zais9),
nebo na e-podatelnu csi.t@csicr.cz s připojením elektronického podpisu, a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 RNDr. Josef Husárek, Ph.D.,
 školní inspektor, vedoucí inspekčního týmu           ………………………..

 Mgr. Pavel Fridrich, školní inspektor
                                                      ………………………..

 Mgr. Pavel Okleštěk, školní inspektor
                                                      ………………………..

 Ing. Petra Kalabisová, kontrolní pracovnice
                                                      ………………………..
 Ing. Libor Kyselý, odborník na ICT
 a elektrotechniku                                    ………………………..

V Olomouci 3. 4. 2023




                                               9/9
