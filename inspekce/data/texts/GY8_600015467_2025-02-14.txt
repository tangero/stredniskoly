                               Česká školní inspekce
                                Zlínský inspektorát
                        Zarámí 88, P. O. Box 125, 760 01 Zlín
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIZ-163/25-Z
                                       Sp. zn. ČŠIZ-S-33/25-Z


Název                               Gymnázium Uherské Hradiště
Sídlo                               Velehradská třída 218, 686 01 Uherské Hradiště
E-mail                              horky@guh.cz
IČO                                 60 371 684
Identifikátor                       600 015 467
Právní forma                        příspěvková organizace
Zastupující                         Mgr. Richard Horký
Zřizovatel                          Zlínský kraj
Místo inspekční činnosti            Velehradská třída 218, Uherské Hradiště
Inspekční činnost na místě          14. 2. 2025 a 18. − 20. 2. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného ve střední škole podle
§ 174 odst. 2 písm. a) až c) zákona č. 561/2004 Sb., o předškolním, základním, středním,
vyšším odborném a jiném vzdělávání (školský zákon), ve znění pozdějších předpisů


                                         Charakteristika
Právnická osoba Gymnázium Uherské Hradiště (dále „škola“) vykonává činnost střední
školy a školní jídelny. Ve školním roce 2024/2025 výuka probíhala ve dvou oborech
vzdělání s maturitní zkouškou – 79-41-K/81 Gymnázium a 79-41-K/41 Gymnázium. Ve
škole se vzdělávalo ve 32 třídách celkem 928 žáků, z nich bylo v 16 třídách 482 žáků
čtyřletého oboru vzdělání a v 16 třídách 445 žáků osmiletém oboru vzdělání.
V době inspekce školu navštěvovalo celkem pět žáků s odlišným mateřským jazykem a
18 žáků se speciálními vzdělávacími potřebami (dále „SVP“), kterým byla poskytována
podpůrná opatření, z toho jeden žák byl vzděláván podle individuálního vzdělávacího plánu.


                         Hodnocení podmínek vzdělávání
Škola má vypracovanou srozumitelnou koncepci svého rozvoje s reálně nastavenými cíli,
které odpovídají jejím aktuálním podmínkám a potřebám. Účelně stanovené priority
zaměřené především na zkvalitnění výchovně vzdělávacího procesu, oblasti personálního,
materiálně technického a finančního zabezpečení, řízení a organizaci vzdělává ní,
prohlubování spolupráce s vnějšími subjekty a na rozvoj dalších aktivit, zejména projektů a
grantů, se škole dařily průběžně úspěšně naplňovat.
Organizační struktura školy odpovídá jejímu zaměření a velikosti. Při řízení pedagogického
procesu vedení školy účelně využívalo kvalitní práce předmětových komisí. Pravidla
a mechanismy k organizování vlastní činnosti školy byly nastaveny cíleně a účinně.
Kontrola výchovně vzdělávacího procesu i hospitační činnost vedení školy byla realizo vá na
v dostatečné míře. Z hospitační činnosti vyučující dostávali dobrou zpětnou vazbu
podporující rozvoj jejich pedagogických dovedností.
Vzdělávání ve škole bylo zabezpečováno účelně složeným, odborně kvalifikovaným a
stabilním pedagogickým sborem. Vedení školy cíleně podporovalo udržení profesních
kompetencí vyučujících a jejich vzájemné spolupráce, systematicky je motivovalo k dalšímu
rozvoji s ohledem na současné trendy ve středním vzdělávání a na potřeby školy. Další
vzdělávání pedagogických pracovníků bylo zaměřeno také na zkvalitnění komunikace
s rodiči žáků, podporu kariérového poradenství a klima ve třídách i v celé škole.
Výuka probíhala podle školních vzdělávacích programů (dále „ŠVP“), se kterými vyučujíc í
i předmětové komise aktivně pracovali. V souladu se změnami v oblasti informatiky i revizí
rámcových vzdělávacích programů škola provedla účelné změny. Na základě vlastní
evaluace došlo ve ŠVP v předmětech matematika a anglický jazyk k postupným úpravám
učebního plánu. Provedené úpravy odpovídaly aktualizovaným kompetencím absolventa.
V rámci volitelných předmětů je žákům vyšších ročníků nabízena pestrá škála seminářů a
přípravných programů zaměřených na různé obory a typy vysokých škol.
Prostředí školy a vybavení interiéru je podnětné a esteticky vyvážené, společné prostory byly
vhodně využity k vytvoření odpočinkových zón, prezentaci historie regionu a výsledků
žákovských prací. Vynaložené finanční prostředky výrazně zhodnotily technický stav budov
a zlepšily zázemí školy. Škola má pro vzdělávání velmi dobré materiální podmínky, ke své
činnosti je vybavena kvalitními učebními pomůckami a didaktickou technikou. Modernizac í
a dovybavením učeben informačních a komunikačních technologií se zvýšila úroveň
vzdělávání. Akustická úprava stropů v jazykových učebnách zlepšila kvalitu poslechovýc h
činností. Renovací povrchů pro sportovní aktivity byly zkvalitněny prostory pro výuku
tělesné výchovy. Finanční prostředky získané z projektové činnosti přinášející dlouhodobě
mimorozpočtové zdroje využívané ke zvýšení úrovně materiálních podmínek a umožňují
realizovat množství dalších vzdělávacích a zájmových aktivit žáků.
Poradenské služby ve škole byly poskytovány týmem odborníků tvořeným výchovno u
poradkyní, školním metodikem prevence a kariérovým poradcem, kteří efektivně
spolupracovali s vedením školy, třídními učiteli, ostatními pedagogy a školskými
poradenskými zařízeními. Školní poradenské pracoviště systematicky a účinně podporovalo
žáky a jejich zákonné zástupce při řešení vzdělávacích a výchovných problémů, zároveň


                                            2/7
poskytovalo pedagogům kvalitní metodickou pomoc při práci se žáky se SVP. V oblasti
kariérového poradenství byla žákům systematicky poskytována pomoc při výběru
volitelných předmětů a při rozhodování o jejich následujícím studiu po absolvování
gymnázia.
Pro zajištění oblasti bezpečnosti a ochrany zdraví žáků měla škola účinně nastavený systém.
Žákům byly pravidelně podávány informace o možných bezpečnostních rizicích ve
škole, při činnostech organizovaných mimo školu i v souvislosti se sportovními aktivita mi,
které jsou častou příčinou vzniku jejich úrazů. Školní stravování zabezpečuje vlastní školní
jídelna. Žáci byli vedeni ke zdravému životnímu stylu, stravovací služby byly poskytovány
v souladu se zásadami zdravé výživy, výběr surovin a způsob přípravy jídel respektovaly
současné trendy ve stravování.
Škola dlouhodobě spolupracuje s mnoha partnery. Stěžejním, význačným a dlouhole tým
partnerem je město Uherské Hradiště. Žáci se pravidelně podílejí na významných kulturníc h,
společenských a historických akcích pořádaných městem. Oboustranně přínosná byla také
aktivní spolupráce s místními základními školami, sociálními partnery i s vysokými
školami. Na vysoké úrovni je dlouhodobá mezinárodní spolupráce se čtyřmi partnerskými
školami. V rámci této kooperace probíhají aktivity pro pedagogické pracovníky i pro žáky.
Vyučující se účastní kurzů, školení a stínování ve školách, žáci využívají skupinových či
individuálních mobilit. Spolupráce se zřizovatelem a zákonnými zástupci žáků je na velmi
dobré úrovni.


                          Hodnocení průběhu vzdělávání
V českém jazyku byla účelně kombinována frontální výuka se samostatnou prací žáků
nebo jejich prací ve skupinách. Vhodně bylo využito znalostí žáků z jejich reálného života
i jejich kreativity, audiovizuální technika byla integrována do výuky sice okrajově, ale
účelně. Aktivity pro žáky byly pestré a nápadité, do některých hodin bylo efektivně využito
také vzájemné hodnocení žáků i jejich sebehodnocení. Výchovně vzdělávací cíle byly jasně
stanoveny a vyhodnoceny s ohledem na další učení žáků.
V hodinách cizích jazyků (jazyka anglického a německého) byl účinně ve velké míře kladen
důraz na rozvoj konverzačních schopností žáků a jejich lexikální zásobu. Při aktivní práci
žáků ve dvojicích byly značně rozvíjeny jejich komunikativní i sociální kompetence.
Vyučovací hodiny byly převážně vedeny v daných jazycích, žákům bylo systematick y
vytvářeno cizojazyčné prostředí podporující nácvik jejich řečových a poslechovýc h
dovedností. V nezbytných případech bylo využito jazyka českého s ohledem na úroveň
jejich znalostí. Začlenění digitálních technologií podporovalo jazykovou gramotnost žáků,
při vyhledávání informací žáci v menší míře využívali mobilní telefony.
Během všech sledovaných hodin českého jazyka a cizích jazyků žáci dostávali od
vyučujících průběžnou zpětnou vazbu ke kvalitě svých výkonů.
Ve výuce dějepisu žáci postupně na základě zásadních historických příběhů prezentovanýc h
prostřednictvím různých dějepisných dokumentů a videí, objevovali příčiny, souvislosti a
následné události, které utvářely vývoj lidstva v dané historické etapě. Žáci byli vedeni
k historickému myšlení, uměli se správně tázat po příčinách a následcích minulých událostí.
Získané informace dokázali efektivně vyhodnocovat, obhajovat a náležitě prezentovat.
V závěru výuky dějepisu a cizích jazyků chybělo zhodnocení práce žáků, které by
reflektovalo jejich učební pokrok.



                                            3/7
Výuka matematiky, fyziky a chemie byla vzhledem k organizaci a obsahu učiva vedena na
velmi dobré úrovni. Zvolené metody a formy práce společně s využitím didaktické techniky
a upevňováním probíraného učiva měly pozitivní vliv na její kvalitu. Ke vstupní a průběžné
motivaci žáků byly vhodně využívány jejich dosavadní znalosti a zkušenosti. Žáci byli cíleně
vedeni k logickým úvahám, utváření vlastního názoru, dovednosti formulovat své myšlenk y
a k dodržování správné odborné terminologie. Během výuky měli dostatečný prostor pro
komunikaci, aktivní procvičování podporovalo rozvoj kritického myšlení žáků. Práce
s chybou byla vhodně využita.
Výuka biologie, zeměpisu a přírodopisu byla většinou dobře strukturovaná a vedena
způsobem, který podporoval dosažení stanovených vzdělávacích cílů. Promyšlené výukové
metody a úkoly umožnily žákům aktivní zapojení po většinu času, což pozitivně ovlivnilo
jejich motivaci i porozumění učivu. Přínosná zpětná vazba podpořila jejich další učení a
pomohla jim lépe pochopit probírané téma. Příklady z reálného života usnadnily propojení
učiva s osobními zkušenostmi žáků, což vedlo k většímu zájmu o výuku. Efektivní zařazení
digitálních technologií přispělo k jasnějšímu výkladu. Zvláště zdařilá byla výuka podporující
maximální využití potenciálu žáků při objevování nových poznatků, včetně vyhledá vá ní
různých informačních zdrojů a interpretací žákovských zjištění. Žáci byli cíleně vedeni ke
spolupráci a vzájemné diskusi nad zadaným úkolem, což výrazně podporovalo schopnost
jejich kritického myšlení.
Výuka hudební a výtvarné výchovy byla vedena příkladným způsobem. Hudební schopnosti
a dovednosti žáků i jejich tvořivost byly rozvíjeny komplexně a promyšleně. Zvolené
metody a formy výrazně přispívaly k rovnoměrné podpoře osobnostního a duchovního
rozvoje žáků a podporovaly všestranný rozvoj jejich uměleckých předpokladů. Žáci byli
systematicky motivováni k vytváření kladného vztahu k umění a hudbě. V hudební výchově
dostávali maximální prostor k pěveckému i instrumentálnímu projevu. Využití různých
hudebních nástrojů bylo vhodně podpořeno digitálními technologiemi. Ve výuce výtvarné
výchovy byla žákům průběžně poskytována kvalitní zpětná vazba k jejich práci bez zásahu
do vlastního tvůrčího záměru. Žáci dokázali svoje tvůrčí schopnosti rozvíjet i prezentovat.
Výuka tělesné výchovy byla vedena aktivně s důrazem na dosažení vzdělávacích cílů.
Pečlivě zvolené činnosti umožnily většině žáků aktivní zapojení, což mělo pozitivní dopad
na jejich motivaci, fyzickou kondici i rozvoj dovedností. Poskytovaná podnětná zpětná
vazba velmi dobře pomáhala žákům porozumět jejich pokroku a identifikovat oblasti
k dalšímu zlepšení. Výuka byla účelně přizpůsobena různým schopnostem a potřebám žáků,
čímž zajistila rovné příležitosti k jejich rozvoji. Efektivní práce s chybou podporovala hlubší
zamyšlení nad vykonávanými činnostmi a přispívala k motorickému učení. Celkově výuka
nejen rozvíjela fyzické dovednosti, ale zároveň posilovala pozitivní postoje a týmovou
spolupráci.
Všechny sledované vyučovací hodiny probíhaly ve vstřícné a klidné pracovní atmosféře,
v menší míře bylo využito vedení žáků k účelnému využívání různých informačních zdrojů
k získávání potřebných informací ve vazbě na probírané učivo.


                          Hodnocení výsledků vzdělávání
V průběhu vzdělávání žáků škola pravidelně zjišťovala jejich úspěšnost a zabývala se jejich
vzdělávacími výsledky. V rámci externího ověřování znalostí proběhlo testování zaměřené
na český jazyk, matematiku, moderní dějiny a na čtenářskou gramotnost, při kterém škola
dosáhla výborných výsledků ve srovnání s výsledky krajskými i celorepublikovými. Zjištěné
výsledky z externího šetření, kontrolních prací i z průběhu vzdělávání jednotlivých žáků


                                             4/7
společně s výsledky tříd a jejich ročníkovému i celkovému srovnávání vedení školy
i předmětové komise pravidelně projednávaly a na základě vyhodnocování byla přijímá na
vhodná opatření k jejich zkvalitňování. V souvislosti s vlastním monitorováním žákovských
výsledků škola pravidelně prováděla v kvartě testování v českém jazyce a matematice. Se
zjištěnými výsledky účelně pracovaly předmětové komise, analyzovaly a navrhova ly
případná opatření pro zkvalitnění výuky. Efektivitu přijatých opatření škola systematick y
vyhodnocovala.
Pro podporu zkvalitnění vzdělávání škola dlouhodobě realizuje u žáků třetích ročníků a
septim interní šetření zaměřené na výuku a vyučovací předměty, které absolvovali v rámci
svého vzdělávání od počátku studia až do současnosti. Výsledky dotazníkového zjišťová ní
slouží jako velmi dobrá zpětná vazba k dosažené kvalitě vzdělávání. Na zlepšení úrovně
vzdělávání měly také pozitivní vliv pravidelné výměnné pobyty žáků u partnerských škol
v zahraničí, a to zejména při prohlubování a zkvalitňování komunikace v cizích jazycích a
sociálních dovednostech.
Škola se systematicky věnovala žákům se slabším prospěchem a s problémy v učení a
přijímala účinná opatření pro zlepšení jejich vzdělávacích výsledků. Žáci v průběhu studia
využívali konzultační hodiny a různé formy doučování jednotlivých vyučujících, což
pozitivně přispívalo ke snižování jejich školní neúspěšnosti. Žákům se speciálními
vzdělávacími potřebami byla poskytována účinná individuální pomoc prostřednictvím
pedagogické intervence a systematická podpora formou podpůrných opatření, jejichž
účinnost byla pravidelně sledována a vyhodnocována. Škola se náležitě zabývala projevy
rizikového chování žáků i karierovému poradenství. Průběžně byly realizovány cílené
aktivity na prevenci a odstranění negativních jevů.
Výsledky vzdělávání žáků odpovídaly očekávaným výstupům vzdělávacích programů.
Škola se pravidelně zabývala úspěšností žáků v průběhu i při ukončování jejich studia.
Pedagogičtí pracovníci sledovali a zaznamenávali průběžné výsledky vzdělává ní
jednotlivých žáků. Tyto výsledky společně s výsledky tříd a skupin vedení školy
projednávalo a analyzovalo, na základě vyhodnocování byla přijímána účelná opatření
k jejich zkvalitnění.
Významná pozornost byla věnována ze strany vedení také monitorování úspěšnosti žáků
u maturitní zkoušky. Výsledky společné i profilové části maturitní zkoušky v posledních
třech letech byly na výborné úrovni. Ve srovnání s výsledky středních škol obdobného typu
byla úspěšnost žáků při zkoušce pravidelně vysoká, současně výsledky žáků ze společenské
části maturitních zkoušek patří mezi nejlepší na úrovni kraje a jsou výrazně lepší ve srovnání
s celorepublikovými výsledky. Maturitními výsledky se vedení školy pravidelně zabývalo,
analyzovalo je a průběžně vyhodnocovalo. I přes výbornou úspěšnost žáků u maturitní
zkoušky byla na základě těchto výsledků prováděna analýza s vyhodnocením a se
stanovenými případnými opatřeními k jejich dalšímu zlepšení. Jedním z přijatých opatření
vedoucích ke zlepšení žákovských výsledků vzdělávání byla rozšířena kapacita volitelnýc h
seminářů.
Škola zajišťuje vhodné podmínky a cíleně motivuje své žáky k zapojení do mnoha aktivit
s pozitivním dopadem na rozvoj jejich klíčových kompetencí. Žáci se pravidelně zúčastňují
velkého množství různých vědomostních i uměleckých soutěží. Mezi významné úspěchy
patří již dlouholetá čelních umístění v literárních, cizojazyčných, matematick ýc h
společenskovědních i přírodovědných soutěžích a středoškolské odborné činnosti
pořádaných na krajské úrovni s pravidelnou účastí v celostátních kolech. Výborných
výsledků dosahuje také školní časopis, který je dlouhodobě vyhodnocován jako
nejinspirativnější časopis roku. Pozitivem pro žáky jsou rovněž možnosti dalšího uplatnění


                                             5/7
v rámci různých hudebních, výtvarných a sportovních kroužků a uskupení, které ve škole
aktivně působí. Škola dlouhodobě monitoruje úspěšnost svých absolventů v dalším
vzdělávání.


                                         Závěry
Vývoj školy
– Změny ve vedení školy - nový ředitel školy i zástupkyně ředitele školy.
– Modernizace v oblasti informačních systémů a obnova audiovizuální techniky.
– Zkvalitnění materiálně-technických podmínek školy (technické zhodnocení budov,
  vytvoření vhodného akustického prostředí v jazykových učebnách, modernizace tříd,
  renovace prostor pro sportovní aktivity).
– Pokračuje aktivní zapojení v projektové činnosti.

Silné stránky
– Dlouholetá nadstandardní spolupráce s partnery přispívající ke kvalitě vzdělávání. (1.5)
– Výborné výsledky žáků při ukončování studia u maturitní zkoušky. (5.2)
– Dlouhodobé aktivní zapojování žáků a jejich významné úspěchy ve vědomostních a
  dovednostních soutěžích pořádaných na krajské a celostátní úrovni. (5.3)
– Systematická práce s výsledky vzdělávání žáků. (5.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz

Slabé stránky (oblasti ke zlepšení)
– Posílit vedení žáků v účelném využívání různých informačních zdrojů ve výuce a při
  řešení zadaných úloh. (4.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Při kontrolní a hospitační činnosti i v rámci dalšího vzdělávání pedagogickýc h
  pracovníků se soustředit na oblast účelného využívání informačních zdrojů žáky ve
  výuce.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 14 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).




                                            6/7
              Seznam dokladů, o které se inspekční zjištění opírají
 1.   Jmenování ředitele Gymnázia Uherské Hradiště, čj. KUZL 29883/2022 ze dne
      25. 4. 2022 s účinností od 1. 8. 2022
 2.   Dokumentace školy podle § 28 odst. 1 školského zákona ve školním roce 2023/2024,
      2024/2025 k datu inspekce
 3.   Dokumentace k výchovnému a karierovému poradenství a k prevenci ve školním roce
      2023/2024 a 2024/2025 k datu inspekce
 4.   Koncepční dokumenty a soubor materiálů k vedení a řízení školy ve školním roce
      2023/2024, 2024/2025 k datu inspekce
 5.   Dokumentace k hodnocení finančních, personálních a materiálních podmínek,
      školního stravování a k zajištění podmínek bezpečnosti a zdraví žáků ve školním roce
      2024/2025


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.

Složení inspekčního týmu a datum vyhotovení inspekční zprávy

 Ing. Zuzana Mücková, školní inspektorka, vedoucí inspekčního týmu
 Bc. Marie Grebeníčková, kontrolní pracovnice
 PhDr. Renata Horáková, Ph.D., školní inspektorka
 Mgr. Zuzana Tydlačková, školní inspektorka
 Mgr. Radovan Zicháček, školní inspektor
 Mgr. Jana Zámečníková, školní inspektorka
10. 3. 2025




                                           7/7
