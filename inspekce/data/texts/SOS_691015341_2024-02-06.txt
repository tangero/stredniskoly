                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIA-378/24-A
                                       Sp. zn. ČŠIA-S-72/24-A


Název                               Střední škola knižní kultury s.r.o.
Sídlo                               José Martího 269/31, Veleslavín, 162 00 Praha 6
E-mail                              kancelar@sskk.cz
IČO                                 11 709 171
Identifikátor                       691 015 341
Právní forma                        společnost s r.o.
Zastupující                         PhDr. Alice Krýžová, Ph.D.
Zřizovatel                          PhDr. Alice Krýžová, Ph.D.
Místo inspekční činnosti            José Martího 269/31, Veleslavín, 162 00 Praha 6
Inspekční činnost na místě          6. 2. 2024 − 8. 2. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.


                                         Charakteristika
Střední škola knižní kultury s.r.o. (dále „škola“) poskytuje vzdělávání v denní formě studia
v maturitním oboru Knihkupecké a nakladatelské činnosti. Školní vzdělávací program (dále
„ŠVP“) vyváženě propojuje humanitní základ s odbornými předměty a ekonomickým
i jazykovým vzděláváním (anglický, německý a francouzský jazyk). Absolventi oboru jsou
připravováni jako odborníci pro širší škálu profesních aktivit v oblasti nabídky, propagace,
distribuce, prodeje a vydávání knih.
Od školního roku 2021/2022 došlo ke změně místa poskytovaného vzdělávání, škola sídlí
v budově Fakulty tělesné výchovy a sportu Univerzity Karlovy. V pronajatých prostorách
jsou zajištěny stravovací služby, tělovýchovné a zájmové vzdělávání žáků. Od předešlé
inspekční činnosti v roce 2017 se o 10 % zvýšila naplněnost školy, nejvyšší povolený počet
žáků (138) je aktuálně využit na 84 %. K 30. 9. 2023 se ve čtyřech třídách vzdělávalo celkem
116 žáků. Zájem o specifickou vzdělávací nabídku školy dokládá přibližně polovina
studujících z různých regionů České republiky. V rámci pražských středních škol se jedná
o menší školu rodinného charakteru.
Škola je dlouholetým partnerem Mezinárodního veletrhu a knižního festivalu Svět knihy.


                         Hodnocení podmínek vzdělávání
Od posledního inspekčního hodnocení v roce 2017 škola prošla řadou změn, které
zefektivnily oblast řízení, podpory žáků a jejich dosahované výsledky při ukončování studia,
např. rozšíření vedení o pozici druhé zástupkyně, zajištění školní psycholožky, úprava ŠVP
s posílením humanitní složky a nabídky volitelných předmětů po zrušení povinné maturitní
zkoušky z matematiky, systémová opatření vedoucí ke zlepšení výsledků žáků v profilo vé
části maturitní zkoušky.
Od roku 2021 došlo ke změně právní formy instituce a ředitelka školy (dále „ředitelka“) je
zároveň její zřizovatelkou. Svoji speciálně pedagogickou odbornost uplatňuje i ve funkci
výchovné poradkyně. Vzhledem k velikosti školy, účelnému delegování kompetencí v rámci
vedení a dalších pedagogických pracovníků se souběh těchto pozic negativně nepromítá do
úrovně výchovně vzdělávacího procesu. Řízení školy je systematické, vychází z výsledků
pravidelné evaluace všech oblastí činnosti školy, z jasně stanovených pravidel a vymeze né
odpovědnosti zaměstnanců za svěřené úkoly. Ředitelka ve své dlouholeté funkci kontinuá lně
naplňuje reálně stanovenou koncepci v souladu s podmínkami, potřebami a odborným
zaměřením školy. Střednědobé strategické cíle se jí daří za přispění všech pedagogů
postupně realizovat, např. vzrostla naplněnost školy, zkvalitnilo se vybavení informač ními
a digitálními technologiemi, rozšířila se funkcionalita a sdílení elektronického informač ního
systému. Pro realizaci koncepčních záměrů a perspektivní rozvoj školy ředitelka zajistila
odpovídající materiálně-technické podmínky, personální i finanční zdroje, např. nové místo
poskytovaného vzdělávání, obměna části pedagogického sboru a zapojení do projektové
činnosti. Přijatá opatření ke snížení absence žáků ve výuce se ale daří naplňovat pouze
částečně, což se negativně promítá v individuální neúspěšnosti jednotlivců v průběhu
vzdělávání. Naopak velmi dobré výsledky si žáci udržují při ukončování studia.
Dlouhodobě rozvíjené vztahy se sítí smluvních regionálních partnerů, profesních svazů,
kulturních a akademických pracovišť umožňují realizovat praktické vyučování žáků podle
jejich zaměření, propojovat výuku s oborovými trendy i získávat kompetence pro budoucí
profesní uplatnění žáků. Škola vytváří potřebné podmínky pro prezentaci žáků na veřejnosti
a při propagaci vzdělávací nabídky, např. organizace knižního festivalu, videa novinek
knižní produkce v rámci navázané spolupráce s tělovýchovnou fakultou.
Uplatňovaný demokratický způsob řízení a výhoda prostředí menší školy se odráží
v efektivním využívání pracovního potenciálu zaměstnanců, např. vedoucí metodickýc h
orgánů, třídní učitelé, koordinátor praxe, a podporuje otevřenou komunikaci jednotlivýc h
aktérů vzdělávání, např. iniciativy studentské rady, dotazníky, tradiční školní akce a funkční
vnější i vnitřní informační systém.

                                             2/9
Přínosná spolupráce pedagogů se promítá v mezipředmětové koordinaci obsahu učiva,
organizaci rozšiřujících vzdělávacích aktivit i školních projektů. V oblasti kontrolní činnosti
a metodického vedení učitelů je posílena role vedoucích předmětových komisí, mj. úpravy
a naplňování výstupů ŠVP, koncept přípravy a hodnocení interních a maturitních zkoušek.
Nastavené kontrolní mechanismy zahrnují všechny důležité oblasti činnosti školy a jsou
převážně funkční. Četná hospitační činnost podle předem plánovaných priorit vyúsťuje
v konkrétní doporučení pro zkvalitnění pedagogické práce, popř. i metodickou podporu
daného učitele. Závěry z hospitací jsou sice na úrovni školy pravidelně vyhodnocová ny,
stanovená individuální doporučení ale nejsou vždy dostatečně účinná, např. při využívá ní
aktivizačních metod a forem výuky nebo poskytování hodnoticí zpětné vazby žákům.
Příležitost ke zlepšení představuje zaměření hospitační činnosti na konkrétně definované cíle
k zefektivnění didaktických postupů některých vyučujících.
Koncepční práce vedení školy se odráží v příznivých personálních podmínkách. Od poslední
inspekční činnosti vzrostl počet učitelů, obměnila se přibližně třetina pedagogického sboru,
což se promítá i v rovnoměrně rozložené věkové struktuře. Stabilní oporu pedagogického
týmu tvoří interní učitelé (přibližně 43 %), pětina vyučujících s uznanou kvalifik ac í
dlouhodobě působí jako odborníci z praxe. Z celkového počtu 23 pracovníků, včetně
rodilého mluvčího a školní psycholožky, dva nesplňují kvalifikační předpoklady a přísluš né
vzdělání si doplňují, nebo jsou k němu přihlášeni. Adaptační proces začínajících a nově
nastupujících učitelů je systémově nastaven jak na úrovni vedení, tak i v rámci metodické
podpory uvádějícího učitele či kolegiální spolupráce, např. vzájemné hospitace.
Další vzdělávání pedagogických pracovníků napomáhá prohloubení oborových znalostí
jednotlivých učitelů a reaguje na aktuální potřeby školy i jejího vedení, např. proškolení
v oblasti wellbeingu, právního povědomí a pedagogického řízení. Absolvované semináře
vesměs zahrnují všechny vzdělávací oblasti, akcent je kladen na moderní metody výuky,
funkční gramotnosti i rozvoj digitálních kompetencí. Z hospitační činnosti inspekčního týmu
je ale zřejmá potřeba zavedení získaných poznatků do části výuky, popř. zacílení vzdělává ní
také na možnosti formativního hodnocení žáků. Profesní zkušenost i zájem některých
pedagogů se příznivě promítá v propagační, produktivní i zájmové činnosti školy, např.
vedení kroužků a odborných prací, příprava žáků k soutěžím, vydávání školní ročenky.
Efektivní vícezdrojové financování a účelné nakládání s finančními prostředky umožňuje
průběžnou materiálně-technickou obnovu výukových prostor a vytváří optimální podmínky
pro realizaci ŠVP. Získané finanční zdroje z projektů vhodně podporují vzdělávání žáků,
např. psychologická péče, doučování, i sdílení profesních zkušeností mj. tandemová výuka.
Pronajaté univerzitní prostory umožňují kvalitní zajištění tělovýchovných aktivit
i stravovacích služeb. Škola disponuje dostatečným počtem kmenových a odborných učeben
s multimediálními zařízeními. Zlepšilo se také vybavení informačními a digitálními
technologiemi. Žáci mohou využívat knihovnu s odbornou i uměleckou literaturou, vnitř ní
atrium i kantýnu. V rámci platby školného jsou zahrnuty i kroužky nebo zapůjčení učebnic.


                           Hodnocení průběhu vzdělávání
Průběžně inovovaný ŠVP a účelně využitá disponibilní časová dotace vyváženě podporuje
odbornou, humanitní i ekonomickou složku vzdělávání, což zvyšuje perspektivu uplatnění
absolventů v navazujícím vysokoškolském studiu i na trhu práce. Uskutečňování odborné
souvislé praxe v podmínkách reálných pracovišť a organizace exkurzí propojuje teoretickou
výuku s praxí a specifickým zaměřením žáků, např. knihkupecké, nakladatelské, archivnické
nebo knihovnické činnosti. Komplexně zadávané výstupy, profesní portfolia, tematick é


                                             3/9
publikace v závěrečném ročníku podporují odborné kompetence žáků i jejich obchodně
kreativní myšlení. Systémové zapojování žáků do rozšiřujících vzdělávacích aktivit,
projektů a mimoškolní činnosti napomáhá rozvoji jejich kulturního povědomí, sociálníc h
kompetencí a občanských hodnot, mj. zahraniční výjezdy, Klub mladého diváka a Klub
přátel vážné hudby, Příběhy bezpráví, kroužek tvůrčího psaní a kritiky.
Významným znakem sledované výuky byla obsahová provázanost estetickohistor ické
složky vzdělávání, propojení mezipředmětových vztahů a regionálních vazeb. Cíleně byly
rovněž formovány postoje žáků v humanitních předmětech prostřednictvím aktualizace
probíraných témat a využití vlastních nebo čtenářských zkušeností. Odborné předpoklady
a míra pedagogických kompetencí učitele se částečně promítaly v různém metodickém
vedení výuky, např. v míře zapojení žáků do procesu učení nebo uplatnění vzdělávac íc h
strategií vzhledem k jejich individuálním předpokladům. Převážná část hospitovaných hodin
probíhala v pracovní atmosféře, učitelé vesměs uplatňovali k žákům partnerský přístup. Míra
motivace žáků ve vyučování a dodržování nastavených pravidel souvisely mj. i s jejich
projevovaným zájmem o vyučovaný předmět nebo s časovým pořadím hodiny ve
vyučovacím dni, např. zaznamenané pozdní příchody.
Promyšlená příprava a realizace hospitované výuky všeobecně vzdělávacích a teoreticko
odborných předmětů odpovídala stanoveným vědomostním a dovednostním strategiím,
popř. směřovala k přípravě žáků na maturitní zkoušku. Převážná část sledovaných hodin
měla jasně definovaný vzdělávací cíl, v některých případech vyvozovaný ve spolupráci se
žáky, odpovídající strukturu s obvykle efektivně využitým časovým prostorem. Učitelé
zpravidla probírali učivo v širších souvislostech, propojovali látku s praktickými příklady,
oborovými zajímavostmi nebo s vlastními zkušenostmi žáků. Zdařilé hodiny ve větší míře
podporovaly aktivizaci žáků průběžným střídáním činností a pestřejším využíváním metod
a forem práce (skupinová a párová práce, samostatná prezentace, dovednostně praktické
úkoly). Zařazování modernějších výukových postupů, např. brainstorming, myšlenko vé
mapy, modelové úlohy, přispívalo k rovnoměrnému zapojení žáků do vyučování i k aplikaci
již získaných znalostí. V menší míře však bylo uplatněno samostatné vyhledávání a kritické
zpracování různých informačních zdrojů žáky. Naopak soustavnější práce s dynamick ými
a grafickými texty podporovala rozvoj čtenářské a jazykové gramotnosti. Žáci prokazovali
pokročilejší čtenářské kompetence, např. čtení s předvídáním, stanovování hypotéz či
vyjádření vlastního prožitku. Na požadované úrovni tak interpretovali obsah, dokládali svá
tvrzení z textu a prokazovali přiměřenou znalost odborné terminologie, slovní zásoby nebo
soudobého kontextu. V části hodin pak učitelé vhodně podněcovali také obsahově náročnější
komunikaci mj. formou samostatných výstupů žáků nebo řízené diskuze. Hodnocení úrovně
mluveného projevu žáků, nebo sledování vlastního učebního pokroku bylo ale uplatněno
spíše ojediněle. Převážná část sledovaných hodin cizích jazyků se vyznačovala promyšle no u
aktivizací žáků s důrazem na všestranný rozvoj jazykových kompetencí. Učitelé rovněž
obvykle využili výhodu menších skupin k efektivnímu procvičování učiva, v hodinách
druhého cizího jazyka byly však jen v menší míře podporovány interaktivní řečové
dovednosti žáků. Účelně byla naopak uplatněna práce s chybou i korekce jejich výslovnos ti.
Učitelé ve všech sledovaných hodinách poskytovali žákům průběžnou zpětnou vazbu
využitelnou při dalším učení i dostatečný prostor pro dotazy. Účinnost individuální podpory
žáků se odvíjela od přístupu jednotlivých vyučujících, např. využívání vizualizace zadání
i audiovizuální techniky, delší časový prostor pro vypracování úkolů. Pouze v části hodin
pak učitelé uplatnili motivační hodnocení žáků nebo vyhodnocení přínosu učení ve
spolupráci se žáky, např. formou písemné sebereflexe.
Kvalitu vzdělávání přibližně ve třetině vyučovacích hodin snižovala menší metodická
propracovanost nebo dílčí didaktické nedostatky, např. méně časté využívání kooperativníc h


                                            4/9
forem práce nebo obsahové diferenciace vzhledem k individuálnímu spektru nadání a potřeb
žáků. Pojetí výuky bylo založeno spíše na činnostech učitele, dominoval frontálně vedený
výklad doplněný řízeným rozhovorem, popř. samostatnou prací žáků. Méně časté střídání
činností nebo zadávání úkolů s odlišnou kognitivní náročností vedlo k nerovnoměr né mu
zapojení žáků do vyučování nebo k nižšímu zájmu o probírané učivo, popř. i k pasivitě
jednotlivců. Učitelé se častěji obraceli ke třídě jako celku a reagovali zejména na podněty
spolupracujících žáků. V těchto hodinách byl poskytován i malý prostor pro jejich
souvislejší mluvený projev. Část učitelů rovněž méně často uplatnila prvky formativního
hodnocení s možností reflexe vlastního pokroku, nebo vzájemného hodnocení podle předem
známých kritérií, např. při evaluaci samostatných výstupů žáků. Přibližně v polovině
sledovaného vzdělávání pedagogové dostatečně nevyužili závěru vyučovací hodiny ke
společnému shrnutí probraného učiva či vyhodnocení práce žáků. Vzhledem k typu školy
byla rovněž zaznamenána i nižší míra jazykové kultury a používání nespisovné češtiny
některými učiteli i žáky.


                          Hodnocení výsledků vzdělávání
Uchazeči jsou ke vzdělávání přijímáni na základě výsledků jednotné přijímací zkoušky.
Zaměření školy se promítá i v důrazu na úspěšnost žáků ve zkoušce z českého jazyka.
Personální zabezpečení poradenského pracoviště (výchovná poradkyně, metodička prevence
a školní psycholožka) i specifika prostředí malé školy napomáhají k převážně funkčnímu
zajištění preventivní, podpůrné a psychologické péče i karierního poradenství. Nastavené
adaptační a preventivní postupy prolínají celým vzdělávacím cyklem, obsahem některých
předmětů a mimoškolních činností, např. seznamovací workshop, adaptační a sportovně
turistické kurzy i kroužky, přispívají tak k utváření pozitivních kolektivních vazeb
i smysluplného využití volného času. Programy primární prevence, realizované externími
subjekty, reagují mj. i na aktuální potřeby školy, např. podpora psychické odolnosti, rizika
nových návykových látek, a jsou vhodně kombinovány s osvědčenými způsoby předcházení
sociopatologickým projevům chování žáků a tříd, např. anketní šetření klimatu, třídnické
hodiny, konzultace a intervence školní psycholožky.
Zjištěné vzdělávací nebo výchovné problémy žáků, zejména vysoká či neomluvená absence
a pozdní příchody, jsou řešeny v souladu se školními strategiemi k prevenci neúspěšnosti
a záškoláctví i uplatňováním pravidel ve školním řádu, např. pohovory s třídním učitele m,
možnost doučování a individuálních konzultací, výchovná jednání se žákem a rodiči,
výchovná opatření či hodnocení chování sníženým stupněm. Přestože jsou žáci průběžně
oceňováni za reprezentaci a školní práci věcnými cenami, motivační hodnocení formou
pochvaly se v elektronickém systému školy dostatečně nepromítá. Ve sledovaném období
tak výrazněji převažovala uložená kázeňská opatření.
Od poslední inspekční činnosti byla na úrovni školy přijata řada systémových kroků, např.
stanovení hranice povinné účasti žáků ve výuce, jednotný postup třídních učitelů při
omlouvání, elektronický docházkový systém, jež vedly k částečnému snížení celkové
absence žáků ve výuce (za školní rok 2021/2022 v průměru 209 hodin na žáka, za školní rok
2022/2023 průměrně 166 hodin na žáka). Z inspekčních zjištění je ale zřejmé, že se vysoký
počet zameškaných hodin promítá v individuální neúspěšnosti některých žáků, popřípadě
i v předčasných odchodech jednotlivců ze vzdělávání, např. ve školním roce 2022/2023
ukončili studium pro neprospěch čtyři žáci. Zvýšená absence spojená s nesplněním určených
studijních povinností se rovněž odráží i ve vyšším podílu žáků hodnocených v náhradním
termínu (ve sledovaném období přibližně čtvrtina žáků). Individuálním výkyvům


                                            5/9
v prospěchu nebo chování konkrétních žáků je v rámci pedagogické rady věnována zvýšená
pozornost. Třídní učitelé ve spolupráci s poradenskými pracovníky uplatňují různé
výchovně vzdělávací postupy pro individuální pomoc žákům, mj. plán pedagogické
podpory, doporučení k odbornému vyšetření, možnost přerušení studia. Účinnost těchto
opatření se ale odvíjí také od míry zájmu žáka a jeho rodičů.
Realizovaný systém péče o žáky s potřebou podpůrných opatření (k termínu inspekce pětina
žáků, z toho 3 žáci s odlišným mateřským jazykem) zajišťuje jejich vzdělávání podle
doporučení školského poradenského pracoviště. Efektivita vyrovnávacích i kompenzačníc h
opatření je pravidelně vyhodnocována. Z podrobnější analýzy výsledků vzdělávání těchto
žáků je zřejmé, že poskytovaná opatření jsou převážně účinná, v prvním pololetí školního
roku 2023/2024 neprospěl pouze jeden žák. Potenciál nadaných a motivovaných žáků je
rozvíjen v různých soutěžích a jazykových olympiádách i nabídkou volitelných předmětů.
Průběžné i celkové výsledky vzdělávání žáků jsou na úrovni školy systematick y
vyhodnocovány. Na základě jejich analýzy jsou přijímána opatření, např. propracovaný
systém ročníkových souborných zkoušek z hlavních předmětů, který přispívá ke snížení
dopadů náročnosti profilové části maturitní zkoušky. K evaluaci výsledků jsou využívá ny
různé hodnoticí nástroje umožňující objektivní posouzení úrovně žáků i sledování rozvoje
individuálního pokroku nebo odborných kompetencí, mj. externí testování, písemné
a odborné práce, projekty a profesní portfolia. Ve sledovaném období posledních tří školních
let se mírně zvýšil počet vyznamenaných žáků (přibližně pětina až čtvrtina žáků), podíl
neprospívajících se pohyboval v rozmezí 4 – 8 %. Ze závěrů výběrového zjišťování ČŠI ve
školním roce 2022/2023 vyplývá, že žáci dosáhli v oblasti přírodovědné a čtenářské
gramotnosti výborných výsledků.
Škola si dlouhodobě udržuje velmi dobré výsledky vzdělávání žáků při ukončování studia.
Ve sledovaném období posledních tří školních let maturovala přibližně čtvrtina žáků
s vyznamenáním, neprospěli pouze jednotlivci. Žáci školy dosahují ve srovnání s danou
skupinou oborů v předmětech český a anglický jazyk společné části maturitní zkoušky
lepších výsledků, než je republikový průměr. Matematiku nebo jiný cizí jazyk si volí
výjimečně. Ve sledovaném období došlo ke kvalitativnímu zlepšení výsledků žáků v její
profilové části, úspěšnost žáků v obou částech maturitní zkoušky je vyrovnaná.
Profesní směřování žáků je obvykle zacíleno a prohlubováno v průběhu studia. Vyváženost
odborné a všeobecné složky vzdělávání zvyšuje úspěšnost absolventů při přijetí
k navazujícímu terciárnímu vzdělávání. Přibližně dvě třetiny studují na vysokých školách,
zejména humanitního zaměření, třetina pak nastupuje do praxe nebo nachází uplatnění mimo
vystudovaný obor. Vedení školy úspěšnost svých absolventů pravidelně vyhodnocuje.


                                         Závěry
Vývoj školy
– od posledního inspekčního hodnocení v roce 2017 došlo ke změně právní formy instituce,
  ředitelka školy je zároveň zřizovatelkou
– od školního roku 2021/2022 se změnilo místo poskytovaného vzdělávání a školských
  služeb
– vzrostla naplněnost školy, rozšířilo se užší vedení o funkci druhé zástupkyně i odborné
  zajištění školního poradenského pracoviště o pozici školní psycholožky
– zvýšil se počet pedagogů a došlo k částečné obměně pedagogického sboru



                                            6/9
– proběhla revize školního vzdělávacího programu s inovací nabídky volitelných předmětů
– zkvalitnily se materiální podmínky a vybavení školy digitální a informační technikou
– nadále přetrvává zvýšená absence žáků během studia               s negativním   dopadem
  do individuálních výsledků žáků
– škola si udržuje velmi dobré výsledky žáků při ukončování studia
Silné stránky
– rozvíjené partnerské vztahy se smluvními pracovišti a tvorba profesních žákovských
  portfolií podporuje odborné kompetence žáků i propojení výuky s oborovými trendy (1.5)
– cílené formování postojů žáků ve výuce humanitních předmětů s využitím jejich vlastníc h
  nebo čtenářských zkušeností (4.1)
– systémové zapojení žáků do rozšiřujících vzdělávacích aktivit, mimoškolní a produktivní
  činnosti rozvíjí jejich kulturní povědomí, sociální a občanské hodnoty (5.3)
– propracovaný způsob interní evaluace výsledků žáků v hlavních předmětech s pozitivním
  dopadem na výsledky vzdělávání žáků u maturitní zkoušky (5.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– nižší míra aktivizace žáků s menším využíváním kooperativních činností a samostatné
  práce s různými informačními zdroji v části vyučovacích hodin (4.2)
– méně časté zohledňování individuálních potřeb a rozdílné motivace žáků při realizac i
  výuky i při poskytování účinné formativní zpětné vazby žákům v části vyučování (4.3)
– zvýšená absence žáků v průběhu vzdělávání se promítá v individuální               studijní
  neúspěšnosti a vyšším podílu žáků hodnocených v náhradním termínu (5.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– více využívat aktivizační metody a formy, ve výuce častěji zařazovat kooperativní
  aktivity a kritickou práci žáků s různými informačními zdroji
– lépe diferencovat vzdělávací obsah podle individuálních potřeb, studijních předpokladů
  i motivace žáků, poskytovat účinnější formativní zpětnou vazbu a podporovat hodnotící
  dovednosti žáků s možností sebereflexe nebo vzájemného kriteriálního hodnocení
– soustavněji podporovat motivaci žáků k jejich průběžné účasti ve výuce a vést je k větší
  spoluzodpovědnosti za své výsledky vzdělávání
– zaměřit hospitace na konkrétně definované cíle pro zefektivnění didaktických postupů
  některých pedagogů, nadále pokračovat v jejich metodické podpoře v oblasti
  individualizace výuky a formativního hodnocení
– redukovat ve vyučování používání nespisovné češtiny některými učiteli i žáky a více
  akcentovat hodnocení úrovně mluveného projevu žáků vzhledem ke komunikační situaci,
  např. při samostatných prezentacích žáků
Pro účely zvýšení dotací právnická osoba vykonávající činnost školy dosahuje škola
výsledků hodnocení požadovaných dle § 5 odst. 3 písm. b) zákona č. 306/1999 Sb.,


                                            7/9
o poskytování dotací soukromým školám, předškolním a školským zařízením, ve znění
pozdějších předpisů.


                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Jmenování do funkce ředitelky školy s účinností od 1. 9. 2007, včetně dokladu
      o změně právnické osoby od 2. 8. 2021
 2.   Rozhodnutí MŠMT ve věci změny zápisu údajů v rejstříku škol a školských zařízení
      (změna místa poskytovaného vzdělávání), s platností od 22. 11. 2021
 3.   Školní vzdělávací program Střední školy knižní kultury s.r.o., denní forma
      vzdělávání, s platností od 1. 9. 2022
 4.   Školní řád Střední školy knižní kultury s.r.o., s účinností od 1. 9. 2023
 5.   Výroční zprávy o činnosti školy za školní roky 2021/2022 a 2022/2023
 6.   Výběr třídních knih ve školních letech 2022/2023 a 2023/2024 vedených k termínu
      inspekce
 7.   Rozvrh vyučovacích hodin ve školním roce 2023/2024
 8.   Výběr z personální dokumentace pedagogických pracovníků vedené k termínu
      inspekce
 9.   Záznamy z jednání pedagogické rady a předmětových komisí, školní roky 2022/2023
      a 2023/2024 vedené k termínu inspekce
10.   Portfolio výchovného poradenství a primární prevence vedené k termínu inspekce
11.   Výkaz zisku a ztráty, auditorská zpráva k 31. 12. 2022, finanční vypořádání dotací ze
      státního rozpočtu za roky 2022 a 2023


                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.




                                           8/9
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Petra Stoklasová, školní inspektorka, vedoucí inspekčního týmu
 Mgr. Ivana Kučerová, školní inspektorka
 Ing. Ivana Černá, kontrolní pracovnice
V Praze 20. 2. 2024




                                          9/9
