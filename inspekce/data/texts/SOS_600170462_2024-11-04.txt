CSI0X00D0KM6




                                 Česká školní inspekce
                                Karlovarský inspektorát
                           Kollárova 15, 360 09 Karlovy Vary
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIK-702/24-K
                                      Sp. zn. ČŠIK-S-127/24-K


Název                               Integrovaná střední škola Cheb, příspěvková
                                    organizace
Sídlo                               Obrněné brigády 2258/6, 350 02 Cheb
E-mail                              info@iss-cheb.cz
IČO                                 00 077 461
Identifikátor                       600 170 462
Právní forma                        příspěvková organizace
Zastupující                         Ing. Jan Homolka
Zřizovatel                          Karlovarský kraj
Místo inspekční činnosti            Komenského 617, Cheb
                                    Křižovnická 99, Cheb
                                    Májová 1718, Cheb
                                    Na Hrázi 119, Cheb
                                    Obrněné brigády 2258, Cheb
                                    Obrněné brigády 603, Cheb
                                    Okrouhlá u Chebu, pobočka Agro & Kombinát Dolní
                                    Žandov, s. r . o., Dolní Žandov 218, Dolní Žandov



Inspekční činnost na místě          4. − 8. 11. 2024

Inspekční činnost byla zahájena předložením pověření k inspekční činnosti.
                             Předmět inspekční činnosti
Hodnocení podmínek, průběhu a výsledků vzdělávání poskytovaného střední školou a
domovem mládeže podle § 174 odst. 2 písm. b) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů školského zákona,
Zjišťování a hodnocení naplnění školních vzdělávacích programů a jejich souladu s právními
předpisy a rámcovými vzdělávacími programy podle § 174 odst. 2 písm. c) školského
zákona.


                                    Charakteristika
Integrovaná střední škola Cheb, příspěvková organizace (dále „škola“) vykonává činnost
střední školy, domova mládeže a školní jídelny.
Škola je největší střední školou v Karlovarském kraji z hlediska počtu žáků, oborů a míst
poskytovaného vzdělávání a služeb. Teoretické a odborné vzdělávání je soustředěno nejvíce
v tzv. „Škole služeb a řemesel“ na adrese Komenského, v „Průmyslové škole“ na adrese Na
Hrázi, v „Zemědělské škole“ na adrese Májová a v „Houslařské škole“ na adrese Obrněné
brigády. Průmyslová škola, Zemědělská škola a Škola služeb a řemesel se nacházejí blízko
sebe, v dohledové vzdálenosti, tvoří tzv. Kampus. Ředitelství, domov mládeže a jídelna se
nachází na adrese Obrněné brigády. Škola od roku 2021 neposkytuje vzdělávání a školské
služby na adrese Podhradská v Chebu a Hlavní v Karlových Varech.
Oborová struktura je zaměřena na obory vzdělání v oblasti služeb a řemesel, strojírenství,
elektrotechniky, informačních technologií a zemědělství. Specifický obor představuje obor
s uměleckořemeslným zaměřením na stavbu hudebních nástrojů. K datu inspekční činnosti
škola poskytuje vzdělávání ve 21 oborech vzdělání v denní formě vzdělávání; v šesti
čtyřletých oborech vzdělání ukončované maturitní zkouškou (čtyři obory vzdělání skupiny
M a dva obory vzdělání skupiny L) a 15 tříletých oborech ukončovaných závěrečnou
zkouškou (11 oborů vzdělání skupiny H a čtyři obory vzdělání skupiny E). Od roku 2016
škola nevzdělává žáky v oboru vzdělání 63-41-M/02 Obchodní akademie a 68-43-M/01
Veřejnosprávní činnost. V dálkové formě nástavbového studia škola nevzdělává žádné žáky
již od roku 2020.
K datu inspekční činnosti vzdělává škola celkem 1046 žáků, z toho 354 žáků v oborech
vzdělání s maturitní zkouškou (dále také „maturitní” obory). K témuž datu evidovala škola
108 žáků se speciálními vzdělávacími potřebami (dále také „žáci se SVP“), tři čtvrtiny z nich
jsou integrovány ve třídách H a E skupin oborů vzdělání (dále také „nematuritní“ obory).
Škola eviduje také 100 žáků s odlišným mateřským jazykem.
Ubytování žákům a výchovně vzdělávací činnost poskytuje domov mládeže (dále také
„DM“). Činnost DM je organizována ve čtyřech výchovných skupinách čítajících celkem
103 žáků.
Stravování žáků zajištěné školní jídelnou zahrnuje obědy a celodenní stravování žáků
ubytovaných v DM. Ve školní jídelně se stravují také žáci okolních základních škol a střední
školy.




                                            2/15
                          Hodnocení podmínek vzdělávání
Škola přizpůsobila od předchozí inspekční činnosti v roce 2016 svou oborovou strukturu
potřebám trhu práce a záměrům zřizovatele. Upustila od zaměření na gastronomické a
stavební obory vzdělání a cíleně postupně rozšiřuje nabídku o obory vzdělání v oblasti
služeb (Cukrář, Řezník uzenář, Instalatér, Prodavač, Truhlář apod.) a informač níc h
technologií (Informační technologie, Mechanik elektrotechnik) se zaměřením u
Informačních technologií na umělou inteligenci a u Mechanika elektrotechnika na
robotizaci. Na základě sloučení školy se Střední zemědělskou školou Dalovice v roce 2020
došlo k rozšíření oborové struktury o zemědělské obory. Návaznost a prostupnost mezi
skupinami oborů E, H, M a L vytváří příležitost pro vzdělávání žáků s různými vzdělávac ími
předpoklady a umožňuje žákům, kteří selhávají, setrvat ve středním vzdělávání, popř. při
nevhodné volbě změnit obor vzdělání.
Vytyčené strategické cíle stanovené v koncepci rozvoje školy pro období 2019–2025 jsou
zaměřeny na vytvoření samostatně fungujících pracovišť, na úpravu oborové struktury a na
vytváření úspěšné školy s dobrým jménem a kvalitním vzděláváním. Součástí strategickýc h
cílů však nejsou konkrétní opatření ke zlepšení činnosti školy na základě nedostatků
konstatovaných při předchozí inspekční činnosti v roce 2016. Plánované kroky v šesti
definovaných oblastech jsou deklarovány obecně a postrádají konkrétní časový rámec.
Návazností výchovně-vzdělávací činnosti domova mládeže na činnost střední školy se
koncepce nezabývá. Ředitelem školy (dále také „ředitel“) deklarovaná vize tzv. „vlíd né
školy“, kdy je každému žákovi poskytnuta potřebná podpora k dosažení jeho vzdělávac íc h
cílů, není zatím vytyčená v žádném ze strategických dokumentů školy. Pedagogové nemají
jednoznačné informace týkající se strategických záměrů rozvoje školy v této oblasti, a
nemohou se tak efektivně podílet na její realizaci. Ředitel provádí každé dva roky evaluaci
vzdělávacího procesu prostřednictví dotazníkových šetření, avšak jen s minimá lní
provázaností s koncepcí rozvoje. Na základě analýzy jsou definovány slabé a silné stránky
a navržená opatření, která jsou jen sporadicky implementována do vzdělávání. Analýzo u
dopadů těchto opatření se vedení školy systematicky nezabývá.
Ředitel vykonává funkci od roku 2019. V souladu s koncepcí přizpůsobil organizač ní
strukturu velikosti školy, jmenoval pro každou z budov zástupce ředitele a vedoucí učitele
teoretické a praktické výuky, na které delegoval kompetence a odpovědnosti.
V pedagogických procesech jde však převážně o reakce na aktuálně vzniklé problémy.
K účinné koordinaci činností na úrovni pedagogického a metodického vedení školy zatím
dochází jen částečně. Řediteli se zatím nedaří systematicky implementovat organizač ní
změny potřebné v oblasti řízení. Pouze někteří zástupci ředitele sdílejí vizi a koncepci školy,
jen ojediněle motivují pedagogy k zapojení do účasti na pedagogickém rozvoji školy.
Pedagogické sbory některých pracovišť tak tvoří výrazně autonomní celky a v důsledku toho
se řediteli nedaří zapojit je do participace na chodu školy v souladu s jeho vizí. To má
negativní vliv na dodržování vlastních pravidel a řízení školy jako celku. Pro samostatné
úseky domova mládeže a školní jídelny jmenoval ředitel vedoucí pracovníky, kteří svou
činnost vykonávají efektivně na základě delegovaných odpovědností a kompetencí.
Škola má nastavená pravidla k organizaci vlastní činnosti (školní řád, vnitřní řády apod.). Ta
však v některých případech nejsou důsledně uplatňována. Při hodnocení výsledků
vzdělávání škola nepostupuje vždy v souladu s právními předpisy ani vlastními pravidly,
např. v oblasti ukládání kázeňských opatření.
Od předchozí inspekční činnosti v roce 2016 nedošlo ke zlepšení v oblasti vyhodnoco vá ní
přijímaných opatření. Opakovaná zjištění porušení právních předpisů týkající se souladu


                                             3/15
školních vzdělávacích programů s příslušnými rámcovými vzdělávacími programy a jejich
naplňování, popř. organizace vzdělávání svědčí o nízké efektivitě analýzy pedagogickýc h
procesů. Kontrolní a hospitační činnost vedoucích pracovníků je zaměřena spíše na
organizační zajištění teoretické a praktické výuky, chybí návaznost na aktuální potřeby
školy. Výjimku tvoří vedení tzv. Houslařské školy, které se zaměřuje na aktivní metodické
vedení pedagogů. Účinnost kontrolního systému se zpětnovazebními mechanismy, které by
se odrážely v průběhu výuky, je závislá na míře aktivity zapojení jednotlivých zástupců
ředitele a vedoucích učitelů. V některých případech chybí vzájemná koordinace a propojení
teoretické a praktické výuky. Nedostatečná funkčnost nastavených komunikačních kanálů
se negativně promítá do účinnosti kontrolního systému, kdy např. nejsou naplňovány školní
vzdělávací programy v některých oborech a ročnících. Nedostatky a formální přístup se
projevují v práci školního poradenského pracoviště nebo jednotlivých metodických orgánů,
v nastavení individuálních vzdělávacích plánů z jiných závažných důvodů, v dodržování
počtu žáků ve skupinách odborného výcviku apod.
Plán hospitační činnosti napříč pracovišti není koncepční, zpravidla se zaměřuje jen na počet
hospitací v jednotlivých budovách, nereflektuje aktuální stav výukového procesu (nově
příchozí učitelé apod.). Závěry z hospitační činnosti jsou projednávány s jednotlivými
vyučujícími, avšak na úrovni vedení školy nejsou cíleně vyhodnocovány ani využívány ke
zvýšení kvality výuky (např. účinnost poskytované podpory žákům se speciálními
vzdělávacími potřebami, práce se školními vzdělávacími programy).
Všichni zájemci o studium v maturitních oborech konají do prvního ročníku jednotnou
přijímací zkoušku. Škola má nastavenou bodovou hranici pro přijetí žáků, její hodnota je
však nízká a umožňuje přijímat téměř všechny uchazeče. Pro doplnění počtu žáků v prvních
ročnících škola pořádá další kola přijímacího řízení, umožňuje přestupy žáků z jiných
středních škol. Do nematuritních oborů jsou žáci přijímáni na základě výsledků vzdělává ní
ze základní školy, pouze u oboru vzdělání Cukrář se koná školní přijímací zkouška. Nízká
úroveň znalostí a dovedností žáků, kterou prokazují v přijímacím řízení, má negativní dopad
na výsledky vzdělávání především v prvních ročnících. Vedení školy zatím nedefino va lo
účinné strategie ke zvýšení úspěšnosti žáků ve vzdělávání.
Vzdělávání ve škole se uskutečňuje podle vzdělávacích programů (dále také „ŠVP“), které
škola upravuje na základě vlastních potřeb, popř. kurikulárních změn. K datu inspekční
činnosti měla škola zpracováno více než 60 různých ŠVP, jejichž koordinaci a kontrolu
vykonává ředitel školy sám. Kontrolní a zpětnovazební mechanismy v této oblasti selhávají,
některé ŠVP nejsou zpracovány v souladu s příslušnými rámcovými programy pro daný
obor vzdělání, v některých případech nedochází k naplňování ŠVP. Škole chybí garanti
jednotlivých oborů vzdělání, kteří by monitorovali formální, obsahovou a odbornou stránku
ve školních vzdělávacích programech jednotlivých oborů, popř. do nich implemento va li
moderní znalosti a trendy. Učitelé se s ŠVP i kvůli jejich nepřehlednosti neztotožňují, dávají
přednost tematickým plánům, ve kterých je učivo pouze časově rozvrženo bez další
návaznosti na předpokládané výsledky vzdělávání a vzdělávací strategie. Vzhledem k tomu,
že neprobíhá kontrola naplňování ŠVP ani ze strany zástupců ředitele nebo předmětových
komisí, dochází např. k tomu, že požadavky na znalosti a dovednosti žáků v matematice
nekorespondují s očekávanými výstupy rámcových vzdělávacích programů, žáci
nematuritních oborů jsou vzděláváni v německém jazyce podle učebnice určené pro
maturitní obory, která vyžaduje rozsáhlejší lexikální znalosti, než jsou očekávané výstupy
předmětu podle příslušných rámcových vzdělávacích programů. To se negativně promítá do
výsledků vzdělávání žáků především nematuritních oborů.


                                            4/15
Předmětové komise jsou sice ustanovené napříč pracovišti, ale pracují s různou mírou časové
i obsahové intenzity. Zabývají se převážně organizačními záležitostmi, výjimečně iniciují
změny v obsahu vzdělávání v ŠVP. Metodami, formami výuky, vzdělávacími výsledky
jednotlivých skupin žáků, tříd nebo oborů vzdělání nebo přenosem informací z dalšího
vzdělávání, případně jejich sdílením, se nezabývají. Dopad práce předmětových komisí do
vzdělávacího procesu je tak spíše formální, což se negativně odráží obzvláště v kvalitě
vedení jednotlivých vyučovacích hodin.
Vzdělávání žáků zajišťuje celkem 125 pedagogických pracovníků, z nichž většina splňuje
podmínku odborné kvalifikace. Velkým personálním problémem je stárnutí pedagogického
sboru, zejména učitelů teoretických odborných předmětů se zaměřením na strojírenství a
elektrotechniku. Vedení školy se snaží přijímat opatření, ale v této oblasti se nedaří nacházet
kvalifikovanou náhradu. Začínajícím pedagogům poskytuje škola především organizač ní
podporu, dva začínající učitelé získávají pedagogickou praxi v tandemové výuce spolu se
zkušenějším pedagogem. Spokojenost pedagogů zjišťuje ředitel prostřednictvím
dotazníkového šetření, naposledy ve školním roce 2023/2024. Pedagogové vnímají jako
velký problém absenci efektivního horizontálního i vertikálního přenosu informací a
komunikaci uvnitř pedagogického sboru i směrem k žákům. Vedení školy se zatím nedaří
zvyšovat míru sounáležitosti pedagogů i žáků se školou, podmínky pro efektivní kooperaci
mezi pedagogy, např. ve vztahu k vzájemnému a týmovému řešení identifikova nýc h
problémů nejsou vytvářeny systémově. Jen někteří pedagogové (např. v tzv. Houslařské
škole) se aktivně podílejí na rozvoji školy. Škola nemá zatím vypracovaný plán na řešení
školního klimatu komplexně, řeší pouze aktuální dílčí události bez konkrétního dopadu do
nastavených pravidel.
Ředitel podporuje další vzdělávání pedagogických pracovníků a vytváří pro něj podmínky.
Při jeho plánování přihlíží ke studijním zájmům pedagogických pracovníků a k potřebám
školy. Učitelé plánují vzdělávání v rámci stanovení cílů během motivačních a hodnoticíc h
pohovorů. Pedagogové se v předchozím školním roce vzdělávali jen v malé míře (cca třetina
všech pedagogů), jen ojediněle se vzdělávací akce týkaly oblasti nových metod a forem
výuky, popř. formativního hodnocení. Absence těchto vzdělávacích aktivit se negativně
odráží ve vedení vyučovacích hodin (viz Kapitola Hodnocení průběhu vzdělávání).
Pozitivní vliv na vzdělávání má zapojení školy do projektových aktivit ze zdrojů
Ministerstva školství, mládeže a tělovýchovy, Ministerstva zemědělství včetně rozpočtu
zřizovatele. Získané finanční prostředky jsou efektivně vynakládány např. na materiá lní
podporu v oblasti elektrotechnického a přírodovědného vzdělávání, podporu školních
soutěží a prezentace i školy na veřejnosti, nebo na podporu žáků ze sociálně
znevýhodněného prostředí (např. snídaňové kluby).
Škola má velkou síť sociálních partnerů v kraji i zahraničí. Mezi sociální partnery školy patří
především regionální zaměstnavatelé a profesní komory, v zahraničí jsou to podniky
s moderními technologiemi. Škola s nimi účelně buduje partnerství formou vzájemné
spolupráce a aktivit pořádaných pro žáky i pedagogy za účelem rozvoje jejich odborných
kompetencí, jako jsou realizace části praktického vyučování, exkurze, besedy, odborné
konference, firemní prezentace.
Finanční prostředky a materiální podmínky umožňují naplňovat cíle vzdělávacích programů.
Škola využívá pro vzdělávání žáků šest budov, které poskytují adekvátní zázemí pro
teoretické i praktické vyučování. Zmodernizovány byly např. prostory pro praktické
vyučování v oborech Cukrář, Řezník uzenář nebo materiální podmínky pro výuku
zemědělských oborů. V rámci implementace digitálních technologií do výuky vznik lo
zázemí pro vysílání školní televize. Limitující z hlediska podmínek pro vzdělávání je budova

                                             5/15
Komenského, kde chybí moderní prostředky informačních a komunikačních technologií
(interaktivní tabule, tablety apod.). Materiální podmínky domova mládeže jsou na dobré
úrovni, ubytovaní žáci mají k dispozici moderní pokoje. Škola reagovala na rostoucí zájem
žáků o ubytování v domově mládeže. Výměnou jednolůžek za patrová lůžka v některých
pokojích navýšila škola ubytovací kapacitu na 106 lůžek. Další prostory domova mládeže
jsou vhodně zařízeny pro aktivní trávení volného času.
Škola věnuje pozornost fyzickému bezpečí žáků. Z hlediska bezpečnosti a zásad
psychohygieny nadále představují bezpečnostní riziko samostatné přesuny žáků mezi
budovami v průběhu vyučování, které se i přes dosud přijatá organizační opatření zatím
nedaří minimalizovat. Bezproblémový průběh vzdělávání za těchto podmínek pak ve vazbě
na tyto podmínky vyžaduje vysokou míru organizovanosti pedagogů i žáků. V důsledku
velmi častých přesunů především žáků zůstávají budovy trvale otevřené, a nejsou tak
zajištěné proti vniknutí neoprávněných osob. V domově mládeže je nově nainstalo va ný
kamerový systém na chodbách a v jednotlivých patrech, zabezpečení vstupu čipy zvyšuje
bezpečnost žáků. Žáci i učitelé jsou v oblastech bezpečnosti průběžně proškolování.


                          Hodnocení průběhu vzdělávání
Průběh vzdělávání byl sledován v teoretickém vyučování, ve výuce všeobecně vzdělávac íc h
a odborných předmětů a v praktickém vyučování na školních pracovištích i na pracovištíc h
smluvních partnerů. U všeobecně vzdělávacích předmětů probíhala výuka v jednooborových
nebo dvouoborových třídách.
Výuka v teoretických všeobecně vzdělávacích předmětech vycházela většinou ze školních
vzdělávacích programů a navazovala na předchozí znalosti žáků. Výuka anglického jazyka
v oboru vzdělání Agropodnikání a Strojírenství neprobíhala v souladu se ŠVP, neboť
zahrnovala témata, která nejsou součástí učebních osnov. Ve vyučovacích hodinách
převažovala frontální forma výuky s výraznou aktivitou na straně vyučujících v kombinaci
se samostatnou prací žáků. Jen ojediněle např. ve společenskovědním vzdělávání byla
sledována skupinová práce nebo práce ve dvojici, kdy efektivní forma práce ve skupinách
podporovala rozvoj komunikativních a sociálních dovedností. Samostatná práce byla
zaměřena zejména na mechanické používání početních postupů, jednotvárné vyplně ní
položky v pracovním sešitě nebo v učebnici. Cíle výuky se týkaly především znalostní
složky, dovednostní a postojová složka byla rozvíjena minimálně. Vyučující často
zaměňovali cíle hodin za téma. Výrazná role učitele neumožňovala rozvoj komunikativníc h
kompetencí žáků, v cizích jazycích až na výjimky nedocházelo k rozvoji jejich řečových
dovedností. Vyučujícím stačila od žáků pouze stručná odpověď, nevyžadovali obsahově
náročnější formulace. Využití více informačních zdrojů a propojování dosud nabytých
zkušeností z reálného života, které by podporovaly kritické myšlení žáků, bylo sledováno
pouze ve společenskovědním a matematickém vzdělávání. Zadané úlohy analyzo va li
převážně učitelé, při zkoumání problematiky kladli žákům jen ve velmi malé míře návodné
otázky, žáci nebyli vedeni k diskusi nebo vzájemné interakci, učitelům tak odpovídali jen
jednotliví a často stejní žáci. Žáci v hodinách většinou plnili stejné úkoly, měli stejné
vzdělávací cíle bez ohledu na jejich vzdělávací potřeby či aktuální úroveň jejich znalostí či
dovedností. Žákům s potřebou podpory byla poskytována pouze prodloužená doba pro
vypracování zadaného úkolu. Formativní hodnocení naplňování cílů vzdělávání spolu
s prací s chybou jako nástrojem sebereflexe žáků bylo sledováno pouze ojediněle
(společenskovědní vzdělávání). Společná kontrola výsledků samostatné práce žáků
probíhala vždy v interakci učitel – žák, ke slovu se převážně dostávali aktivní žáci, někteří
reagovali jen na výzvu učitele a část žáků napříč ročníky i obory se nezapojovala. Nalezená

                                            6/15
chyba byla často odstraněna bez hledání její příčiny. Ke zhodnocení hodin docházelo
většinou jen ze strany učitele, avšak bez vztahu ke zvládnutí vzdělávacího cíle, omezovalo
se na rychlé shrnutí probraného učiva. Žáci nebyli vedeni k sebehodnocení nebo
vrstevnickému hodnocení. Didaktická technika byla využita minimálně, většinou jen pro
zobrazení prezentace, kterou žáci přepisovali do sešitů. Další názorné pomůcky k přiblíže ní
pochopení učiva nebyly až na výjimky (přírodovědné vzdělávání) použity.
Hodiny teoretických odborných předmětů byly kvalitativně rozdílné. Hodiny, ve kterých
vyučující vedli žáky k uvažování (především v oborech vzdělání Truhlář a
Uměleckořemeslná stavba hudebních nástrojů, Potravinářská výroba, Zahradník),
k formulaci vlastních myšlenek a k využití získaných informací v souvislostech s vlastními
zkušenostmi, směřovaly k rozvoji znalostí, dovedností, ale i postojů žáků. Vzdělávací obsah
byl obvykle zasazen do reálných situací. Promyšlenou strukturou vyučovacích hodin a
zvolenými metodami, kdy žáci pracovali ve dvojicích nebo ve skupinách, se většinou dařilo
vzbudit zájem žáků. Organizačně promyšlená tandemová výuka, která spočívala v efektivní
spolupráci vyučujících a zaměřovala se na individuální přístup k žákům, byla sledována
v oboru vzdělání Strojírenství. V hodinách, ve kterých převažovala aktivita učitelů a výuka
byla vedena formou výkladu se zaměřením pouze na vědomostní složku cílů, byla velká část
žáků pasivní, do hodiny se zapojovali pouze na výzvu vyučujících. Vyučující nedokázali
motivovat žáky k aktivní činnosti, nedocházelo k propojování teoretických znalostí s praxí.
Žáci většinou přepisovali poznámky z prezentací bez zařazení učiva do souvislostí. Velký
podíl výkladových hodin nevedl k podpoře rozvoje komunikativních dovedností, žáci
nedostávali téměř žádný prostor k vlastnímu vyjádření. Při práci s chybou byl učitel jediný
garant správnosti, žáci tak nedostávali možnost sami najít chybu a na základě analýzy najít
správné řešení. V některých hodinách vyučující prezentovali žákům neaktuální informace,
popř. při výpočtech ve vzdělávací oblasti elektromechaniky používali již překonané postupy.
U používané odborné terminologie v některých případech vyučující nevěnovali pozornost
tomu, zda žáci obsahu odborných termínů rozumí. Žáci nebyli v mnoha případech vybaveni
učebnicemi, v některých případech nebyli vedeni ani k zapisování poznámek nebo kreslení
schémat či obrázků. V hodinách, kde se žáci aktivně zapojovali do výuky, panovala příjemná
pracovní atmosféra. Ve výuce se ale vyskytly také situace tlumící rozvoj kompetencí k učení,
kdy v hodině vyučující jednal se žáky povýšeným způsobem a podceňoval jejich schopnost
učit se. Všichni žáci plnili v hodinách stejné úlohy, učební úlohy nebyly diferencova né,
přestože byla zřejmá rozdílná úroveň znalostí jednotlivých žáků. Didaktická technika byla
účelně využita jen ojediněle, většinou sloužila jako podpůrný zobrazovací prostředek.
Vyučující jen v malé míře používali názorné dvoj – nebo trojrozměrné výukové materiály
se kterými by žáci mohli sami pracovat. Zhodnocení naplňování cílů v závěru hodin
probíhalo často bez zapojení žáků, vyučující se omezili jen na shrnutí obsahu na konci
hodiny. Nepříliš efektivní práce se vzdělávacími cíli nerozvíjela schopnost žáků provádět
hodnocení vlastního pokroku.
Asistenti pedagoga se v hodinách snažili žákům poskytnout pomoc při zvládání učiva,
poskytovali jim podporu při procvičování učiva, většinou seděli se žáky v jedné lavici a až
na výjimky se věnovali celou vyučovací hodinu výhradně žákovi se SVP. S ostatními žáky
ve třídě nepracovali, rozdělení kompetencí mezi asistenty pedagoga a vyučujícími nebylo
efektivní, neboť podpora žáků ze strany učitele byla málo intenzivní. Spolupráce asistentů
pedagoga s vyučujícími byla minimální.
V některých případech praktického vyučování nebyl dodržen maximální počet žáků
stanovený právním předpisem. Výuka vhodně navazovala na teoretické vyučová ní
odborných předmětů a byla organizačně dobře zvládnutá. Odborné dovednosti byly
rozvíjeny názornou ukázkou praktické činnosti, pracovních postupů či dovednosti práce

                                           7/15
s nástrojem (zařízením) a samostatnou praktickou činností žáků za použití vhodných
pomůcek, resp. s pomocí nástrojů, nářadí, přístrojů či strojů. Vyučující vhodně pracovali
s chybami, na kterých žákům vysvětlovali důsledky nedodržení stanoveného postupu. Při
opakovaném nácviku určitého postupu práce tak měli žáci možnost se chyb vyvarovat a
dosáhnout lepších výsledků. Podle zaměření oboru byli žáci vedeni buď k efektivní
spolupráci (např. Cukrář, Řezník uzenář, Zemědělec farmář) nebo k samostatné individuá lní
práci (Mechanik opravář motorových vozidel), vysoce individualizovaná podpora byla
poskytována žákům Houslařské školy. Žákům s potřebou podpory byli učitelé nápomocni
individuálně. Žáci přistupovali k plnění úkolů aktivně, diskutovali použité postupy a
spolupracovali při realizaci, dodržovali pracovní postupy. Jako motivační faktor používa li
učitelé povzbuzení a pochvalu, žáky vedli ke kvalitnímu provedení práce. Pokud žáci přesto
udělali chybu, byla s pomocí pedagogů odůvodněna a odstraněna. Žáci a učitelé využíva li
potřebné pomůcky a technologie, které odpovídají reálnému prostředí, se kterým se žáci
setkají při výkonu svého povolání. Žáci byli vedeni k používání pracovních pomůcek,
dodržování hygieny práce a bezpečnosti na pracovišti. V rámci učební praxe byli žáci vedeni
k analýze a řešení problému, který prezentovali před třídou. Vyučující cíleně rozvíje l i
postoje i komunikační kompetence všech žáků. Při hodnocení žákovské práce bylo účelně
využito formativní hodnocení.
Vzdělávání v domově mládeže se uskutečňuje v souladu se školním vzdělávac ím
programem, který je zaměřen na plnohodnotné využívání volného času. Vychovatelky
domova mládeže organizují několikrát měsíčně příležitostné       akce, společné akce jsou
organizovány v pozdně odpoledních nebo večerních hodinách.


                          Hodnocení výsledků vzdělávání
Ke zjišťování a vyhodnocování výsledků vzdělávání využívají pedagogové běžné nástroje
ověřování znalostí a dovedností žáků. Výsledky vzdělávání žáků projednává každé čtvrtletí
pedagogická rada formou sumativních přehledů. Podíl neprospívajících žáků na konci
druhého pololetí školního roku 2023/2024 činil 15 %. Z hlediska skupinových výsledků
zaznamenává škola nejvyšší míru neúspěšnosti u žáků prvních ročníků. Z pohledu
srovnávání výsledků v jednotlivých vzdělávacích oblastech dosahují nejslabších výsledků
žáci v matematice a německém jazyce. Z matematiky také žáci konají většinou neúspěšně
komisionální opravné zkoušky. Škola od předchozí inspekční činnosti v roce 2016 nepřijala
opatření pro vyhodnocování výsledků vzdělávání a dosud nepřistoupila k jejich systematické
analýze z hlediska oborové a ročníkové struktury, nesrovnává úspěšnost ročníkovou
s úspěšností především u maturitních zkoušek.
Při vyhodnocování výsledků společné části maturitní zkoušky vyhodnocuje škola pouze tzv.
čistou neúspěšnost v rámci školy, tj. kolik žáků konajících zkoušku ji složilo úspěšně.
Nezabývá se neúspěšností žáků, kteří se ke zkoušce přihlásili, ale zkoušku nekonali, popř. ji
konali neúspěšně. Výsledky školy ve společné části maturitní zkoušky vyjádřené hrubou
neúspěšností (podíl žáků zkoušku nekonajících nebo u zkoušky neúspěšných z přihláše nýc h
žáků, dále „HN“) jsou s výjimkou oboru vzdělání Uměleckořemeslná stavba hudebníc h
nástrojů výrazně horší než je průměrný výsledek v příslušné skupině oborů v České
republice (dále „HN v ČR“). Největší rozdíly vykazují obor vzdělání Ekonomika a
podnikání, kdy v maturitním období 2024 byla HN 66,7 % oproti HN v ČR, která byla 11,8
% a Agropodnikání, kdy ve stejném období činila HN 36,4 % a HN v ČR 12,4 %.



                                            8/15
U nematuritních oborů přistupuje škola k analýze výsledků závěrečných zkoušek
systematičtěji. Na základě vyhodnocení příčin neúspěšnosti žáků došlo k úpravě školních
vzdělávacích programů.
Ve škole dochází ke značnému pohybu žáků. Ve školním roce 2024/2025 k datu inspekční
činnosti opakuje ročník, změnilo obor vzdělání, nebo opakuje ročník zároveň se změnou
oboru vzdělání celkem 45 žáků. Velmi častým jevem jsou přestupy z jiné školy, odchody
na jinou školu nebo zanechání vzdělávání. Ve školním roce 2023/2024 zanechala vzdělává ní
téměř desetina žáků školy, ve školním roce 2024/2025 k datu inspekční činnosti již 50 žáků,
z toho většina žáků prvních ročníků. Společným rysem pohybu žáků je často slabý prospěch
v kombinaci s vysokou absencí. Vysoká absence je závažným problémem, který negativně
ovlivňuje úspěšnost žáků ve vzdělávání a který se škole nedaří dlouhodobě řešit. Ve školním
roce 2023/2024 evidovala škola téměř 141 000 hodin absence z toho přes 5 000 hodin
neomluvené absence, což představuje průměrně čtyři týdny omluvené absence a jeden den
neomluvené absence na každého žáka školy. V každém pololetí předchozího školního roku
evidovala škola minimálně 20 žáků, kteří měli absenci vyšší než 350 hodin. Nejednotnost
pedagogů v dodržování nastavených pravidel a souběžně s tím nestejnoměrné ukládání
kázeňských opatření za neomluvenou absenci nebo pozdní omlouvání absence jsou jednou
z možných příčin toho, že se škole nedaří tyto jevy minimalizovat.
Žákům, kteří selhávají, nabízejí vyučující doučování nebo konzultační hodiny. Škola také
umožňuje opakování ročníku, popř. změnu oboru vzdělání v rámci školy. Žákům, kteří
nejsou úspěšní u maturitní zkoušky a chtějí studium ukončit, nabízí škola možnost znovu
nastoupit do posledního ročníku maturitního vzdělávání. Efektivita těchto strategií pro žáky
ohrožené školní neúspěšnosti však není vyhodnocována.
Chování žáků je hodnoceno průběžně, škola oceňuje úspěchy žáků (zejména při reprezentaci
školy, aktivní přístup ke vzdělávání apod.) a přijímá opatření k posílení kázně při neplnění
povinností stanovených školním řádem. Nejvíce kázeňských opatření je ukládáno za
neomluvenou absenci nebo její pozdní omlouvání a za vulgární chování k vyučujícím nebo
spolužákům. Počet kázeňských opatření (552 ve školním roce 2023/2024) výrazně převyšuje
počet pochval (51 ve školním roce 2023/2024). Ukládání kázeňských opatření především ve
vztahu k neomluvené absenci není vždy v souladu se školním řádem. Systematick ým
vyhodnocováním četnosti a důvodů udělených/uložených výchovných opatření a přijímá ním
případných opatření se škola nezabývá.
Od předchozí inspekční činnosti v roce 2016 došlo k navýšení počtu žáků se speciálními
vzdělávacími potřebami přibližně o 10 %, více než trojnásobně se zvýšil počet žáků
s odlišným mateřským jazykem. Poradenské služby ve školním poradenském pracovišti
(dále také „ŠPP”) oproti předchozím rokům zajišťují pouze dva pedagogové –výchovný
poradce a školní metodik prevence. Strategie potřebné pro fungování ŠPP jsou nastaveny
obecně, nezaměřují se na specifika školy, domovem mládeže se nezabývají. Příprava,
realizace i vyhodnocování podpůrných opatření mají převážně formální charakter, který
předurčuje jejich minimální dopad do výuky. Přenos informací o žácích s potřebou podpory
není systémově nastaven, nemá praktický dopad do výuky. Realizace postupů pro podporu
úspěšnosti těchto žáků závisí v průběhu vzdělávání do značné míry na přístupu jednotlivýc h
pedagogických pracovníků. V důsledku nejednotného a formálního přístupu většiny
pedagogů byla jen ojediněle ve výuce zaznamenána adekvátní podpora žáka a
individualizovaný přístup k žákům se SVP nebo k žákům s odlišným mateřským jazykem.
Individuální vzdělávací plány jsou zpracovány formálně, často neobsahují náležitos ti
požadované právními předpisy, vyhodnocovány jsou jen ojediněle bez spolupráce pedagogů


                                           9/15
nebo třídních učitelů. Do školního poradenského pracoviště nejsou začleněni asistenti
pedagoga nebo např. školní asistent, který se věnuje žákům z nepodnětného sociálního
prostředí, chybí rovněž účinná metodická podpora pedagogům. Jako důležitý článek při práci
se žáky s potřebou podpůrných opatření vnímá škola roli třídních učitelů, ze strany vedení i
ŠPP jim je však poskytována nízká podpora.
Kariérové poradenství je poskytováno žákům v oblastech změny oboru v rámci vzdělávac í
nabídky školy či hledání způsobu, jak žáky udržet co nejdéle ve vzdělávání. O volbu dalšího
vzdělávání na vysokých školách má zájem jen malá část žáků. V průběhu odborného výcviku
či odborné praxe na smluvních pracovištích u zaměstnavatelů žáků představuje škola žákům
možnosti jejich dalšího uplatnění a seznamuje je s nabídkou pracovních pozic na trhu práce.
To v mnoha případech vede k dohodě mezi žáky a zaměstnavateli a k okamžitému nástupu
do zaměstnání po ukončení středního vzdělávání.
Školní metodik prevence identifikuje a sleduje spolu s třídními učiteli žáky s náznaky
rizikového chování, v případě závažnějších problémů je realizováno sociometrické šetření.
Výsledky však systematicky nevyužívá k rozvoji sociálních dovedností žáků (např. techniky
řešení problémů, kooperace žáků v kolektivu apod.). K třídnickým hodinám, které by měly
sloužit k řešení aktuálních potřeb žáků a k jejich osobnostně sociálnímu rozvoji, mají
pedagogové rozdílný přístup. Nesystematická práce třídních učitelů a téměř žádná kontrola
realizace třídnických hodin ze strany vedení školy neumožňuje kvalitní diagnostiku třídního
klimatu ani odbornou kontinuální práci se třídou. Pozitivním krokem, který vede k vzájemné
spolupráci mezi žáky různých oborů a podporuje zdravý životní styl, je v aktuálním školním
roce organizování tzv. fotbalové ligy školy.
Ve škole je ustanovena žákovská samospráva, která se schází nepravidelně. Některé třídy,
především u nematuritních oborů, mají jen malý zájem o participaci. Žáci vznášejí návrhy a
připomínky k materiálnímu vybavení školy, komunikaci mezi žáky a pedagogy i ke kvalitě
výuky (např. opisování prezentací do sešitů, absence učebnic apod.), kterými se vedení školy
zabývá, přijímaná opatření mají jen malý dopad do pedagogického procesu.
Škola podporuje nadání a zájem žáků o obor formou zapojení do soutěží. Žáci mají
příležitost porovnat své odborné kompetence a dovednosti v profesně zaměřených nebo
sportovních soutěžích, kterých se účastní napříč všemi obory. Svou činnost představuje škola
také ve vlastním tištěném periodiku a prostřednictvím školního televizního studia. Domov
mládeže propaguje svoji činnost prostřednictvím vlastního časopisu a na sociálních sítích,
členové hudebního kroužku vystupují pravidelně v domovech seniorů. Příležito stné
volnočasové tematicky zaměřené akce podporují seberealizaci žáků domova mládeže,
rozvíjejí vzájemné vztahy mezi nimi a přispívají k vytváření příjemného klimatu.


                                         Závěry
Vývoj školy
– V souvislosti se sloučením se Střední zemědělskou školou Dalovice došlo ke zvýšení
  počtu žáků a pedagogických pracovníků, zároveň však zanikla některá místa
  poskytovaného vzdělávání. Zvýšil se počet žáků se speciálními vzdělávacími potřebami
  a žáků s odlišným mateřským jazykem. Naopak došlo ke snížení počtu členů školního
  poradenského pracoviště.




                                           10/15
– V souladu se záměry zřizovatele upustila škola od vzdělávání žáků v gastronomických a
  stavebních oborech vzdělání, rozšířila skupinu oborů o vzdělávání ve službách nebo
  v oborech informačních a komunikačních technologií.
– Ředitel školy, který je ve funkci od roku 2019, změnil organizační strukturu řízení a
  jmenoval pro jednotlivé budovy zástupce ředitele.
– Škole se stále nedaří přijímat účinná opatření, která by vedla ke zvýšení úspěšnosti žáků
  ve vzdělávání. Nedaří se snižovat vysokou omluvenou i neomluvenou absenci žáků, popř.
  zvyšovat motivaci žáků ke studiu. Také efektivita přijímaných opatřením v oblasti
  souladu školních vzdělávacích programů s příslušnými rámcovými programy a jejich
  naplňování je nízká.
Silné stránky
– Spolupráce se sociálními partnery doma i v zahraničí, včetně realizace části praktického
  vyučování na pracovištích smluvních partnerů, umožňuje žákům získat odborné
  kompetence, potřebné dovednosti a zkušenosti v reálném pracovním prostředí. (1.5)
– Efektivní využití dovednostních, praktických a aktivizujících metod a příjemná pracovní
  atmosféra vedly k vysoké kvalitě poskytovaného praktického vyučování. (4.4)
– Promyšlená oborová struktura s horizontální i vertikální prostupností umožňuje žákům
  v případě školního neúspěchu setrvávat ve vzdělávání a úspěšně studium dokončit. (6.1)
– Materiální vybavení domova mládeže umožňuje aktivní a smysluplné trávení volného
  času. (2.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Řediteli školy se nedaří prosazovat vizi tzv. „vlídné školy“. Na jejím sdílení a uplatňová ní
  se podílí jen malá část pedagogů. Škola nemá ve svých strategických dokumentech
  nastaveny konkrétní cíle a dílčí kroky, které by byly zaměřené na zkvalitňo vá ní
  pedagogických procesů a procesů řízení. (1.1)
– Školní vzdělávací programy nejsou v souladu s příslušnými rámcovými vzdělávac ími
  programy. Pedagogové s nimi aktivně nepracují. (1.2)
– Neefektivně nastavené kontrolní mechanismy pedagogických procesů mají přímou
  souvislost se zjištěnými nedostatky v řízení školy a ve vzdělávání. Ředitel školy
  dostatečně nevyhodnocuje stav a nepřijímá účinná opatření např. v oblasti poskytování
  poradenských služeb, naplňování školních vzdělávacích programů. (2.1)
– Vedení školy se zatím nedaří zvyšovat míru sounáležitosti pedagogů i žáků se školou,
  podmínky pro efektivní kooperaci mezi pedagogy, např. ve vztahu k vzájemnému a
  týmovému řešení identifikovaných problémů nejsou vytvářeny systémově. (2.2)
– Jen malá část pedagogů spolu aktivně spolupracuje. To má negativní dopad na
  komunikační mechanismy uvnitř školy, které nereagují vždy na potřeby žáků a pedagogů.
  (3.3)
– Ve sledovaných hodinách vyučující jen ojediněle využívali metody, které by podporovaly
  aktivitu žáků a posilovaly jejich zodpovědnost za vlastní vzdělávání. (4.2)
– Ve výuce je jen velmi málo využívána diferenciace ve vztahu k různým vzdělávac ím
  potřebám a možnostem žáků (4.3)

                                            11/15
– Škola výsledky vzdělávání pouze sumarizuje, úspěšnost žáků v realizovaných oborech
  vzdělání nevyhodnocuje a nehledá možné souvislosti mezi výsledky vzdělávání žáků a
  průběhem vzdělávání. (5.1)
– Systém realizace poradenských služeb nepřispívá k efektivní podpoře všech žáků
  s potřebou podpory. (6.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Stanovit konkrétní cíle a plány rozvoje školy zaměřené na zkvalitnění pedagogickýc h
  procesů a procesů řízení ve strategických dokumentech školy, následně řídit konkrétní
  dílčí kroky a určit odpovědnosti jednotlivých osob pro jejich naplňování, vyhodnoco vat
  účinnost přijatých opatření.
– Pro práci se školními vzdělávacími programy stanovit jejich koordinátora, určit garanty
  jednotlivých odborných oblastí, kteří budou koordinovat propojení teoretické a praktické
  odborné výuky.
– Analyzovat účinnost kontrolních mechanismů v oblasti               organizace   a   řízení
  pedagogického procesu s cílem zvýšit jejich efektivitu.
– Analyzovat účinnost organizační struktury řízení školy a zapojit do organizace činnosti
  školy pedagogické pracovníky, kteří již sdílí vizi školy.
– Vyhodnocovat skupinové a oborové výsledky vzdělávání ve vazbě na přijímaná opatření.
– Personálně posílit školní poradenské pracoviště s cílem zefektivnit jeho činnost.
– Zapojit předmětové komise do prosazování efektivních metod a forem výuky,
  vyhodnocování výsledků vzdělávání z hlediska vzdělávacích oblastí a následného
  navrhování přijímání opatření ke zlepšení stavu.
– Nastavit systém pro efektivní sdílení a implementaci vzdělávacích metod, které
  napomáhají rozvoji funkčních gramotností, kritického myšlení a budování postojů žáků.
– Podporovat kooperaci uvnitř pedagogického sboru v rámci pedagogických procesů a
  stanovovat priority v oblasti rozvoje pozitivního klimatu školy. Vyhodnocovat kvalitu
  nastavené komunikace.
– Přistoupit v rejstříku škol a školských zařízení k výmazu oborů vzdělání 63-41-M/02
  Obchodní akademie a 68-43-M/01 Veřejnosprávní činnost, dálkové formy nástavbového
  studia a míst poskytovaného vzdělávání na adrese Podhradská v Chebu a Hlavní
  v Karlových Varech, v kterých již škola vzdělávání neuskutečňuje.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


                                           12/15
           Seznam dokladů, o které se inspekční zjištění opírají
 1.   Výpis z rejstříku škol a školských zařízení ze dne 1. 11. 2024
 2.   Jmenování do funkce ředitele schválené Karlovarským krajem Radou kraje č. RK
      455/04/19 s účinností od 1. 5. 2019
 3.   Osobní dokumentace pedagogických pracovníků školy týkající se dosaženého
      vzdělání, zdravotní způsobilosti a bezúhonnosti vztahující se k pracovnímu zařazení
      vedená k datu inspekční činnosti
 4.   P-2102 Další vzdělávání pedagogických pracovníků pro školní rok 2023/2024 a
      2024/2025 k datu inspekční činnosti
 5.   Přehled realizovaných akcí dalšího vzdělávání pedagogických pracovníků ve školním
      roce 2023/2024
 6.   Dokumentace školy k BOZ vedená ve školním roce 2023/2024 a 2024/2025 k datu
      inspekční činnosti
 7.   Dokumentace školy vedená k praktickému vyučování (vybrané smlouvy o konání
      odborné praxe, včetně deníků praxe) ve školním roce 2023/2024 a 2024/2025 k datu
      inspekční činnosti
 8.   Školní vzdělávací programy realizovaných oborů vzdělávaní k datu inspekční
      činnosti
 9.   Školní řád s platností od 1. 9. 2022
10.   Organizační řád včetně organizačního schématu s platností od 1. 10 2024
11.   Výroční zpráva o činnosti ISŠ Cheb za školní rok 2023/2024
12.   Školní vzdělávací program domova mládeže ISŠ Cheb, platný od 1. 9. 2024
13.   Vnitřní řád domova mládeže ISŠ Cheb, platný od 1. 9. 2023
14.   Plán práce domova mládeže na školní rok 2024/2025
15.   Dokumentace školního poradenského pracoviště vedená ve školním roce 2023/2024
      a 2024/2025 k datu inspekční činnosti
16.   Školní matrika vedená v elektronické a listinné podobě (karty žáků) ve školním roce
      2023/2024 a 2024/2025 k datu inspekční činnosti
17.   Záznamy z jednání předmětových komisích ve školním roce 2023/2024 a 2024/2025
      k datu inspekční činnosti
18.   Plán kontrolní a hospitační činnosti vedení školy ve školním roce 2023/2024 a
      2024/2025 k datu inspekční činnosti
19.   Hospitační záznamy vedení školy vedené ve školním roce 2023/2024 a 2024/2025
      k datu inspekční činnosti
20.   Záznamy z jednání pedagogické rady vedené ve školním roce 2023/2024 a 2024/2025
      k datu inspekční činnosti
21.   Třídní knihy vedené ve školním roce 2023/2024 a 2024/2025 k datu inspekční
      činnosti
22.   Rozvrhy hodin vedené ve školním roce 2023/2024 a 2024/2025 k datu inspekční
      činnosti
23.   Inspekční zpráva čj. ČŠIK-293/16-K ze dne 17. 5. 2016
24.   Koncepce rozvoje školy 2019–2025 ze dne 19. 4. 2019
25.   Autoevaluační zpráva 2022 z 31. 12. 2022
26.   Zápis z jednání s ředitelem školy ze dne 8. 11. 2024

                                         13/15
                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




                                        14/15
Složení inspekčního týmu a datum vyhotovení inspekční zprávy




 Mgr. Eva Nováková, školní inspektorka, vedoucí inspekčního týmu

 Ing. Eva Lorencová, školní inspektorka

 Mgr. Ivana Netrvalová, školní inspektorka

 Mgr. Renata Pechoušková, školní inspektorka

 Mgr. Marta Pincová, školní inspektorka

 Bc. Libuše Skopcová, kontrolní pracovnice

 Mgr. Eva Tomková, školní inspektorka

 doc., Ing. David Pánek Ph.D, odborník na vzdělávání v elektrotechnických oborech



6. 12. 2024




                                          15/15
