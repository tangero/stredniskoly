CSI0X00B69RE
Počet listů: 8




                                     Česká školní inspekce
                                      Pražský inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIA-605/23-A


Název                               Metropolitní odborná umělecká střední škola Praha 4
                                    s.r.o.
Sídlo                               Táborská 350/32, 140 00 Praha 4 - Nusle
E-mail                              zajicova@mouss.cz
IČO                                 25638530
Identifikátor                       600005321
Právní forma                        Společnost s r.o.
Zastupující                         Mgr. Marie Zajícová
Zřizovatel                          Jaroslava Rakušanová
Místo inspekční činnosti            Táborská 350/32, 140 00 Praha 4 - Nusle
Inspekční činnost na místě          7. 3. 2023 − 10. 3. 2023


Inspekční činnost byla zahájena doručením oznámení o inspekční činnosti.


                                 Předmět inspekční činnosti

Hodnocení podmínek, průběhu a výsledků vzdělávání poskytovaného střední školou podle
§ 174 odst. 2 písm. b) a c) zákona č. 561/2004 Sb., o předškolním, základním, středním,
vyšším odborném a jiném vzdělávání (školský zákon), ve znění pozdějších předpisů.


                                         Charakteristika
Metropolitní odborná umělecká střední škola Praha 4 s. r. o. (dále „škola“) poskytuje střední
vzdělání ve čtyřletém oboru s maturitní zkouškou Kosmetické služby a v tříletých oborech
s výučním listem Kadeřník, Vlásenkář a maskér a Rekondiční a sportovní masér. Realizace
dvouletého nástavbového studia v denní formě v navazujících oborech Vlasová kosmetika,
Umělecké řemeslné práce a Podnikání umožňuje žákům z učebních oborů získat vzdělání
ukončené maturitní zkouškou.
K termínu inspekční činnosti se ve střední škole (dále „škola“) vzdělávalo ve 20 třídách 389
žáků. Nejvyšší povolený počet žáků (400) byl tak využit z 97 %. Dobrá dopravní dostupnost
umožňuje studium i žákům z jiných regionů, zejména Středočeského kraje, kterých se
ve škole vzdělává přibližně 40 %.
Ve škole se vzdělává zhruba desetina žáků s odlišným mateřským jazykem (dále „OMJ“),
od předchozí inspekční činnosti roste počet žáků se speciálními vzdělávacími potřebami
(dále „SVP“).


                         Hodnocení podmínek vzdělávání
Od posledního inspekčního hodnocení v roce 2017 došlo k rozšíření vzdělávací nabídky
o obory Rekondiční a sportovní masér a Podnikání, navýšil se počet žáků i tříd, nově byly
obsazeny pozice ve vedení školy (jmenována nová ředitelka školy od září 2018 i nový
zástupce ředitele pro teoretické vyučování) a výrazně se obměnil pedagogický sbor.
Ředitelka školy (dále „ředitelka“) v souladu se záměrem zřizovatele klade důraz
na vytvoření otevřeného komunikativního prostředí a příznivé pracovní atmosféry
pro vzdělávání. Reálně stanovená koncepce rozvoje školy reflektuje společenskou poptávku,
požadavky trhu práce a potřeby školy. Ředitelce se podařilo vytvořit vhodné předpoklady
pro stávající fungování školy i pro její další perspektivní rozvoj zejména v oblasti zajištění
materiálních a finančních podmínek. Od posledního inspekčního hodnocení ředitelka
odstranila některé zjištěné nedostatky, např. nedostatečné materiální zajištění výuky v oboru
Vlásenkář a maskér, podařilo se jí zvýšit míru úspěšnosti žáků při ukončování studia
v maturitních oborech. Většina zjištěných nedostatků však přetrvává, např. nestabilizo va ný
pedagogický sbor, nevhodné projevy některých žáků ve výuce a nejednotný postup
vyučujících při vyžadování pravidel slušného chování, pozdní příchody žáků do výuky,
vysoká absence včetně neomluvené, nízká míra využití didaktické techniky ve výuce.
Systematická spolupráce s profesními partnery (kadeřnické salony, rehabilitační zaříze ní,
divadla aj.) zajišťuje nezbytnou zpětnou vazbu pro teoretické odborné vzdělávání, inovaci
obsahu učiva i rozvoj praktických dovedností žáků. Zároveň zvyšuje konkurenceschop no st
absolventů a jejich uplatnění na trhu práce. Profesní spolupráce umožňuje škole efektivním
způsobem realizovat řadu vzdělávacích aktivit pro žáky i pedagogy (semináře, školení,
přednášky), které jsou přínosem k rozvoji odborných kompetencí a odborného růstu žáků.
Činnost instituce pozitivně ovlivňuje konstruktivní spolupráce se zřizovatelem, jenž mj.
umožňuje zlepšování materiálního zázemí vzdělávání.
Uplatňovaný způsob řízení vychází z jasně vymezených úkolů a povinností, rozhodovací
kompetence jsou částečně delegovány na dva zástupce v oblasti teoretického a praktického
vyučování. Standardní zapojení učitelů do chodu školy zajišťují pravidelná jednání
pedagogické rady, která se však zaměřují především na organizační záležitosti školy.
Ze záznamů z pedagogické rady vyplývá, že výsledky vzdělávání žáků a vysoká omluve ná
i neomluvená absence jsou převážně hodnoceny jen statisticky a není zřejmé, zda jsou
přijímána dostatečná opatření k eliminaci vysoké absence. Učitelům jsou vytvořeny
podmínky pro participaci na fungování školy prostřednictvím provozních porad, kde
projednávají např. naplňování školních vzdělávacích programů, zajištění výukovýc h
materiálů, organizaci projektů a soutěží či přípravu maturitní a závěrečné zkoušky.


                                             2/8
Nezaměřují se však v potřebné míře na vzájemnou spolupráci v oblasti vyhodnoco vá ní
účinnosti metod a forem výuky a na sjednocování postupů při důsledném řešení vysoké
absence žáků. K řízení a plynulému přenosu informací mezi jednotlivými aktéry vzdělává ní
napomáhá elektronický informační systém.
Oblast pedagogického řízení je v některých ohledech nedostatečná, přetrvávání nižší
účinnost kontrolního systému. Úroveň pedagogického procesu je průběžně sledována,
zvýšila se míra hospitační činnosti, avšak ve všeobecně vzdělávacích předmětech nejsou
v dostatečné míře posuzovány relevantní aspekty ovlivňující průběh vyučovací hodiny, např.
dodržování struktury vyučovací hodiny, uplatňování aktivizačních metod a forem výuky,
motivace žáků, chování žáků vůči vyučujícím. Vzhledem k velké fluktuaci učitelů chybí
systematické metodické vedení pedagogů, což se odráží v různé kvalitě poskytovaného
vzdělávání a zejména u začínajících a nových učitelů nejsou v dostatečné míře prováděna
následná ověření posunu kvality výuky. Kontinuálně je řízena oblast praktického vyučová ní,
kterou organizačně zabezpečuje zástupkyně ředitele pro odborný výcvik. Její hospitační
činnost je četná, zaměřuje se na uplatňování nových metod ve výuce, dodržování pracovních
postupů a technologií i bezpečnosti práce. Pro zefektivnění vzdělávacích strategií na úrovni
školy chybí sdílení poznatků z hospitační činnosti v rámci pedagogické rady a jejich cílené
využívání ke zkvalitnění pedagogické práce.
Kvalitu personálních podmínek negativně ovlivňuje nestabilita pedagogického sboru.
Výrazné personální změny, obměna přibližně poloviny pedagogického sboru za poslední
dva roky, s tím spjatá vysoká míra fluktuace pedagogů, a to i v průběhu školního roku, mají
vliv na kontinuitu vzdělávacího procesu. Výuku k termínu inspekce zajišťovalo 42 pedagogů
(25 interních, čtyři externí a 13 učitelů odborného výcviku). Podmínky odborné kvalifikace
nesplňuje 43 % vyučujících, třetina z nich si doplňuje požadované vzdělání studiem. Nově
příchozím a začínajícím pedagogům poskytují příležitostně individuální metodickou pomoc
zkušenější kolegové, jejich adaptační proces ale není systematicky nastaven.
Další vzdělávání pedagogických pracovníků (dále „DVPP“) vychází z požadavků
a finančních možností školy, prioritou je v souladu s potřebami školy studium k získání
odborné kvalifikace. V rámci mobility si učitelé na zahraničních stážích prohlubují odborné
a jazykové kompetence. Z hospitační činnosti inspekčního týmu vyplynulo, že DVPP není
v potřebné míře orientováno na aktivizační metody a formy výuky, inovativní didaktické
postupy, dostatečné využití didaktické techniky pro názornost výuky a na využívá ní
formativního hodnocení.
Finanční a materiální podmínky umožňují zajištění plynulého chodu školy a realizac i
školních vzdělávacích programů (dále „ŠVP“). Vícezdrojové financování s podporou
finančních prostředků z účelně vybraných projektů přispělo ke zkvalitnění podmínek
vzdělávání zejména v oblasti materiálně technického vybavení. Škola disponuje
dostatečným počtem kmenových a odborných učeben, ateliérem a malým skladem
dobových kostýmů a rekvizit, které využívá při školních akcích a soutěžích. Ve všech
učebnách jsou nainstalovány dataprojektory, velkoplošné obrazovky s počítačem nebo
interaktivní tabule, v celé škole je k dispozici Wi-Fi připojení. Odborný výcvik je zajištěn
ve dvou vlastních provozovnách, jež jsou vybaveny moderním technickým zařízením,
speciálními přístroji, učebními pomůckami a pracovním materiálem odpovídajíc ím
zaměření oborů. Podmínky pro výuku tělesné výchovy se zlepšily vybudováním malé kryté
plochy ve vnitrobloku a pronájmem tělocvičny. Žáci mají k dispozici studovnu, na každém
patře kuchyňku a relaxační prostor s možností zakoupení občerstvení v kantýně. Estetické
prostředí pro vzdělávání dotvářejí i vystavené práce žáků na chodbách školy




                                            3/8
a v provozovnách. Budova školy je z hlediska bezpečnosti zajištěna kamerami a čipovým
systémem.


                         Hodnocení průběhu vzdělávání
Koncepčně pojatý odborný výcvik a učební praxe umožňují kvalitní naplňování profilu
absolventa. Profesní příprava žáků probíhá na standardní úrovni a vytváří optimální
předpoklady pro jejich uplatnění na trhu práce. Praktické vyučování je realizo vá no
ve vlastních provozovnách a na smluvních pracovištích sociálních partnerů. Odbornost,
profesní přístup vyučujících a jejich zaujetí pro příslušný předmět významně přispívají
k rozvoji odborných kompetencí žáků. Vstřícný přístup pedagogů se odráží v pozitivní
pracovní atmosféře praktického vyučování. Učitelé poskytovali žákům zpětnou vazbu
využitelnou pro jejich další učení, sledovali a hodnotili výkon, produktivitu a kvalitu
odvedené práce. V menší míře však předem seznamovali žáky se stanovenými kritérii
hodnocení, vedli je k sebehodnocení i vzájemnému hodnocení vykonané práce. Učitelé
zadávali žákům v menší míře činnosti, které by odpovídaly jejich individuálnímu pokroku,
všichni plnili stejné úkoly. Žáci jsou v průběhu vzdělávání vedeni k samostatnosti,
kreativitě, aplikaci teoretických poznatků do praxe, soustavně si osvojují správné
technologické postupy a seznamují se s novými trendy ve zvoleném oboru. Žáci rovněž
získávají důležité pracovní návyky, smysl pro kvalitu a zodpovědnost za služby, které
poskytují klientům. Pro propojení teoretických vědomostí a praktických dovedností jsou
ve výuce efektivně využívána portfolia žáků. Nedílnou součástí výuky je dodržování zásad
bezpečnosti a ochrany zdraví a hygienických předpisů.
Kvalitu výuky teoretických odborných i všeobecně vzdělávacích předmětů ovlivňuje vysoká
míra profesní autonomie učitelů a množství jejich pedagogických zkušeností. Společným
znakem většiny hospitovaných hodin byla příjemná pracovní atmosféra, vzájemně
respektující přístup učitele a žáků, dodržování nastavených pravidel práce a komunikace.
Menší část výuky byla však provázena nevhodnými projevy některých žáků, nejednotný m
postupem vyučujících při vyžadování pravidel slušného chování a menší pracovní morálkou
žáků projevující se pozdními příchody nebo častějšími odchody a návraty žáků v průběhu
výuky.
Část zdařilých hospitovaných hodin všeobecných i teoretických odborných předmětů měla
jasně definovaný vzdělávací cíl, učitelé vhodně propojovali vzájemné obsahové souvislos ti
a uplatnili mezipředmětové vztahy nebo zkušenosti žáků. Stanovené vzdělávací strategie
byly zaměřeny především na opakování tematických celků učiva, provázanost probíraných
témat a systematizaci znalostí s ohledem na ověřování probrané látky nebo vzhlede m
k přípravě žáků k maturitní zkoušce. Převažovala frontální forma výuky doplněná adresným
řízeným rozhovorem a samostatnou prací žáků. Ojediněle uplatněná skupinová práce
podpořila aktivizaci a vzájemnou spolupráci žáků, včetně žáků s podpůrnými opatřeními.
Pozitivem některých odborných předmětů bylo zařazení mezipředmětových vztahů v širších
souvislostech, aktualizace témat a jejich propojení s poznatky z odborného výcviku.
Účinnost vzdělávacího procesu v části hospitovaných hodin snižovaly některé metodické
a didaktické nedostatky, např. méně efektivní časové a organizační rozvržení vyučovac í
hodiny, opomíjení vstupní motivace a stanovení vzdělávacího cíle, nízká míra aktivizace
žáků. Převaha frontální výuky a komunikace pouze s jednotlivci či se třídou jako celkem
vedla k nerovnoměrnému zapojení žáků do vyučování a v některých případech i k jejich
pasivitě. Důraz na předávání hotových poznatků s dominující činností učitele jen v menší
míře směřoval k rozvoji dovedností a souvislejšího mluveného projevu žáků, např. scházelo


                                           4/8
samostatné vyhledávání a vyhodnocování informací formou práce s různými informač ními
zdroji nebo učebnicemi. Uplatňovaná škála metod a forem byla méně pestrá, s nízkou
frekvencí byla podpořena názornost např. využitím didaktické techniky. Žáci většinou plnili
stejné typy úloh a příkladů v nižším pracovním tempu. Zapojení žáků do evaluačních aktivit
formou kriteriálního hodnocení nebo shrnutí učiva v závěru vyučovací hodiny bylo
ojedinělé.
Škola podporuje rozvoj odborných kompetencí žáků vytvářením motivačního prostředí,
na vzdělávací obsahy předmětů navazují přednášky, workshopy, exkurze, projekty a další
aktivity.


                         Hodnocení výsledků vzdělávání
K zjišťování dosažené úrovně vědomostí a znalostí žáků škola používá standardní nástroje,
tj. písemné, ústní zkoušení a pololetní zkoušky k hodnocení praktických činností žáků
jednotlivých oborů. Výsledky žáků jsou v průběhu vzdělávání stabilní, obvykle třetina žáků
prospěje s vyznamenáním, pouze jednotlivci neprospívají, ojediněle opakují ročník.
Výsledky vzdělávání žáků se SVP nebo s OMJ jsou srovnatelné v porovnání s žáky
intaktními.
K nejčastěji identifikovaným problémům patří stabilně vysoký počet zameškaných hodin,
pozdní příchody a nevhodné projevy chování. Například ve školním roce 2021/2022 dosáhla
absence v průměru 246 hodin na žáka včetně neomluvené (23 hodin). Škola přijala některá
systémová opatření ke snížení absence, např. zpřísnění pravidel pro hodnocení v řádném
termínu, konání výchovných komisí, udělování kázeňských opatření a hodnocení chování
sníženým stupněm (11 % žáků ve školním roce 2021/2022). Přesto se však od posledního
inspekčního hodnocení nepodařilo snížit vysoký počet zameškaných hodin. Vysoká absence
žáků se v průběhu vzdělávání pravidelně promítá do většího podílu nehodnocených žáků,
kteří následně konají zkoušky v náhradním termínu. Jednou z příčin nekázně žáků
zaznamenané i při hospitační činnosti ČŠI je nejednotný přístup vyučujících při vyžadová ní
dodržování pravidel slušného chování. Škola v dostatečné míře nevyužívá formativní
a motivační potenciál pochval, ty jsou udělovány jen ojediněle.
Poradenské služby zajišťuje ředitelka školy ve spolupráci se zástupcem ředitelky
a koordinátorem v oblasti prevence. Žákům se SVP jsou poskytována podpůrná opatření
na základě doporučení, která však nejsou včas aktualizována a pracovníci školního
poradenského pracoviště si neověřují jejich účinnost ve výuce. Žákům s OMJ nabízí škola
jednu hodinu týdně dobrovolné doučování a komunitní setkávání rodičů žáků s OMJ. Škola
má nastavenou strategii předcházení školní neúspěšnosti, její součástí je podpora žákům
formou osobních konzultací, doučování, možností získat vypracované studijní materiály,
možností opravy špatných výsledků v odborném výcviku před konečným hodnocením.
U nástavbových oborů se žáci od posledního inspekčního hodnocení výrazně zlepšili
při ukončování studia maturitní zkouškou (dále „MZ“). Ve sledovaném období dvou
školních let konali MZ žáci oboru Vlasová kosmetika a Umělecké řemeslné práce, více jak
třetina žáků prospěla s vyznamenáním. Jejich hrubá neúspěšnost ve společné části MZ, tj.
podíl počtu žáků neúspěšných u maturitní zkoušky a zkoušku nekonajících z celkového
počtu přihlášených žáků, byla ve srovnání se žáky ve stejné skupině oborů v rámci ČR
ve školním roce 2021/2022 výrazně nižší. Profilové zkoušky složili vždy všichni žáci, kteří
je konali. Žáci oboru Podnikání budou konat MZ po delším časovém odstupu (naposled
ve školním roce 2019/2020) v letošním školním roce a v oboru Kosmetické služby až
ve školním roce 2024/2025. Ve sledovaném období vzrostl počet žáků, kteří byli přijati


                                           5/8
ke studiu a úspěšně jej zakončily MZ, v oboru Umělecké řemeslné práce až na 71 %, v oboru
Vlasová kosmetika na 50 %.
Žáci oborů Kadeřník, Vlásenkář a maskér a Rekondiční a sportovní masér ve sledovaném
období školních let 2020/2021 a 2021/2022 u závěrečných zkoušek všichni uspěli. U oboru
Kadeřník zhruba 10 % žáků, u ostatních oborů v průměru více než třetina žáků prospívají
u závěrečných zkoušek s vyznamenáním. Tříletý vzdělávací cyklus ukončí až 85 % žáků
přijatých ke studiu.
Škola podporuje motivaci žáků školními soutěžemi a projekty. Žákům nadaným a se zájmem
o obor vytváří příležitosti růstu v rámci praxe (možnost práce s renomovanými odborníky)
a zapojováním do odborných soutěží, ve kterých dosahují úspěchů. Žáci se také podílejí
na prezentaci vzdělávací nabídky školy a prostřednictvím účasti na festivalech, veletrzíc h
kosmetiky a kadeřnických služeb předvádějí na veřejnosti své odborné kompetence. Škola
sleduje další uplatnění absolventů, žáci míří převážně do praxe nebo mají možnost
pokračovat v nástavbovém studiu daného oboru, jež škola nabízí.


                                         Závěry
Vývoj školy
Od poslední inspekční činnosti v roce 2017 se rozšířila vzdělávací nabídka o nové obory.
Vyměnilo se vedení školy, přetrvává velká fluktuace a nestabilita v personálním zajištění
výuky a vysoká absence žáků. Ředitelka od posledního inspekčního hodnocení odstranila
některé zjištěné nedostatky a průběžně zlepšuje materiálně technické zázemí pro vzdělává ní.
Nadále přetrvává nižší účinnost kontrolních mechanizmů.
Silné stránky
- účinná podpora žáků při získávání odborných kompetencí učiteli praktického vyučová ní
  včetně zapojení odborníků z praxe,
- vytváření profesních příležitostí pro žáky nadané a žáky se zájmem o obor.
Slabé stránky a/nebo příležitosti ke zlepšení
- nestabilizovaný pedagogický sbor s vysokou mírou fluktuace,
- chybějící systémová metodická a didaktická podpora začínajících a nekvalifikova nýc h
  učitelů,
- nižší míra využívání aktivizačních metod a forem výuky a zapojení žáků do evaluačníc h
  aktivit v části výuky,
- nízká míra využití didaktické techniky ve výuce,
- nevhodné projevy některých žáků ve výuce a nejednotný                postup vyučujíc íc h
  při vyžadování pravidel slušného chování,
- menší pracovní morálka žáků projevující se pozdními příchody do výuky a vysokou
  absencí včetně neomluvené.


Doporučení pro zlepšení činnosti školy
- zvýšit účinnost kontrolní činnosti vedení školy, sledovat v rámci hospitační činnost i
  podstatné aspekty vzdělávání, ze závěrů hospitační činnosti vyvozovat konkrétní opatření
  a sledovat jejich dopad do vzdělávání,

                                            6/8
- stabilizovat pedagogický sbor a zajistit systémovou metodickou a didaktickou podporu
  začínajícím a nekvalifikovaným učitelům,
- zacílit vzdělávání pedagogů na aktivizační metody a formy výuky, organizaci práce
  v hodině a na využití formativních prvků hodnocení,
- zvýšit ve výuce využití prezentační a didaktické techniky,
- podporovat motivaci žáků ke vzdělávání a sledovat účinnost přijatých opatření,
  při omlouvání absence žáků postupovat jednotně a důsledně,
- více využívat formativní a motivační charakter pochval,
- eliminovat nevhodné projevy žáků ve výuce jednotným postupem vyučujíc íc h
  při vyžadování pravidel slušného chování.


Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů odstranit nedostatky zjištěné při inspekční činnosti a ve stejné lhůtě
písemně informovat Českou školní inspekci, jak byly nedostatky odstraněny a jaká
byla přijata opatření k prevenci nedostatků zjištěných při inspekční činnosti.
Zprávu zašlete na adresu Česká školní inspekce, Pražský inspektorát, Arabská 683,
160 66 Praha 6, případně prostřednictvím datové schránky (g7zais9), nebo na e-
podatelnu csi.a@csicr.cz s připojením elektronického podpisu.


            Seznam dokladů, o které se inspekční zjištění opírají
 1.   Koncepce rozvoje školy
 2.   Školní řád, účinný k termínu inspekční činnosti
 3.   Školní vzdělávací programy vyučovaných oborů vzdělání účinné k termínu inspekční
      činnosti včetně dodatků a aktualizací
 4.   Třídní knihy vedené ve školním roce 2021/2022 a 2022/2023 k termínu inspekční
      činnosti
 5.   Dokumentace koordinátorů v oblasti výchovného poradenství a prevence vedené
      k termínu inspekční činnosti
 6.   Záznamy z pedagogických rad ve školních rocích 2021/2022 a 2022/2023 k termínu
      inspekční činnosti
 7.   Doklady o přijímání a o ukončování vzdělávání (vybraný vzorek)
 8.   Rozvrh vyučovacích hodin ve školním roce 2022/2023
 9.   Zápisy z předmětových komisí za sledované období k termínu inspekční činnosti
10.   Školní matrika v elektronické podobě vedená k termínu inspekční činnosti
11.   Výroční zpráva o činnosti školy ve školním roce 2021/2022


                                            7/8
12.   Personální dokumentace pedagogických pracovníků k termínu inspekční činnosti
      (vybraný vzorek)
13.   Zápis z jednání s ředitelkou školy ze dne 10. 3. 2023


                                           Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Pražský inspektorát,
Arabská 683, 160 66 Praha 6, případně prostřednictvím datové schránky (g7zais9),
nebo na e-podatelnu csi.a@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Titul, jméno, příjmení, funkce
 Ing. Stanislava Grundová, školní
 inspektorka, vedoucí inspekčního týmu               ………………………..
 PhDr. Bc. Tibor Slažanský, školní
 inspektor                                           ………………………..

 Mgr. Hana Vejrážková, školní inspektorka
                                                     ………………………..

 Ing. Ivana Černá, kontrolní pracovnice
                                                     ………………………..
 Helena Kladrubská, přizvaná osoba –
 odborník na kadeřnické služby                       ………………………..
 Mgr. Jan Machač, přizvaná osoba –
 odborník v oboru rekondiční a sportovní             ………………………..
 masér




V Praze




                                             8/8
