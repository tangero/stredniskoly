CSI0X00BBGK7
Počet listů: 8




                                  Česká školní inspekce
                                Moravskoslezský inspektorát
______________________________________________________________________________________________________ ______




                         IN S P E K Č N Í ZP R ÁVA
                                           Čj. ČŠIT-905/23-T


Název                                Střední odborné učiliště DAKOL, s. r. o.
Sídlo                                č. p. 570 , 735 72 Petrovice u Karviné
E-mail                               kolder.vladimir@dakol-karvina.cz
IČO                                  25831101
Identifikátor                        600016633
Právní forma                         společnost s r.o.
Zastupující                          Mgr. Vladimír Kolder
Zřizovatel                           společníci Střední odborné učiliště DAKOL, s. r. o.
Místa inspekční činnosti             č. p. 570, 735 72 Petrovice u Karviné
                                     17. listopadu 211, 735 14 Orlová-Lutyně
                                     Moravská 539/29, 736 01 Havířov-Šumbark
Inspekční činnost na místě           18. 4. 2023 − 21. 4. 2023


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle přísluš nýc h
školních vzdělávacích programů.
Zjišťování a hodnocení naplnění školních vzdělávacích programů.
                                   Charakteristika
Střední odborné učiliště DAKOL, s. r. o. (dále „škola“) vykonává činnost střední školy
s nejvyšším povoleným počtem 1050 žáků. Vzdělávání žáků probíhá ve třech
místech: v Petrovicích u Karviné, č. p. 570, v Orlové-Lutyni, 17. listopadu 211
a v Havířově-Šumbarku, Moravská 539. Poskytuje střední vzdělávání zakončené maturitní
zkouškou nebo závěrečnou zkouškou v profesních oblastech hotelnictví, gastronomie,
služeb, strojírenství a stavebnictví. Některé služby a činnosti v rámci odborného výcviku
jsou zabezpečovány v hotelu náležejícím do konsorcia firem DAKOL. Rovněž v rámci
doplňkové činnosti žáci pracují na reálných zakázkách. Skladba realizovaných oborů vytváří
příležitosti pro získání vzdělání žákům s rozdílnou úrovní studijních předpokladů. Nastavení
školních vzdělávacích programů podporuje prostupnost mezi obory, a tím zvyšuje žákům
možnost úspěšného ukončení vzdělávání.
Škola k 30. 9. 2022 vykázala v 19 třídách 402 žáků v denní formě vzdělávání a ve 12 třídách
107 žáků v dálkové formě vzdělávání. Dále eviduje 6 žáků s odlišným mateřským jazykem
a 54 žáků s potřebou podpůrných opatření, z nichž jeden se vzdělával podle individuálního
vzdělávacího plánu.
Od minulé inspekční činnosti v roce 2016 škola upravila nabídku realizovaných oborů
středního vzdělávání. Z rejstříku škol a školských zařízení byly vymazány obory vzdělání
sklenář a nástrojář. Nově byl zapsán v roce 2016 obor vzdělání mechanik opravář
motorových vozidel, v roce 2020 obor vzdělávání reprodukční grafik a od 1. 9. 2023 grafik
pro média.
Vzdělávání ve 12 realizovaných oborech vzdělání probíhá podle školních vzdělávac íc h
programů, které jsou průběžně inovovány podle požadavků sociálních partnerů a pro lepší
uplatnění na trhu práce.
Školní stravování je smluvně zajištěno v prostorách školy externí společností. Podrobné
informace o své činnosti škola pravidelně zveřejňuje na přehledných webových stránkách
školy.


                         Hodnocení podmínek vzdělávání
Ředitel školy působí ve funkci od roku 2007. Jeho dlouholeté manažerské zkušenosti
a znalost profesního prostředí se promítají do systematického plánování i funkčně nastavené
organizační struktury. Vedení školy tvoří efektivně spolupracující tým s přesně vymeze nými
pravomocemi a povinnostmi. Část svých kompetencí delegoval ředitel na tři zástupce
teoretického vyučování a dva zástupce odborného vyučování, kteří jsou pověření řízením
jednotlivých úseků. Nastavená koncepce dalšího rozvoje školy reflektuje společenskou
poptávku, zájem uchazečů o nabízené obory i potřeby školy. Pro úspěšné naplňová ní
vzdělávacích programů vyučovaných oborů se vedení školy podařilo vytvořit široké
portfolio sociálních partnerů. Jedná se především o hotely, restaurace, obchodní řetězce pro
obory službového charakteru a strojírenské a stavební firmy pro žáky technických oborů,
na jejichž pracovištích žáci absolvují část praktického vyučování. Dlouhodobá spolupráce
se sociálními partnery přispívá k úzkému propojení teoretické složky vzdělává ní
s praktickou, umožňuje implementaci nových poznatků a technologií do výuky a přináší
s sebou i finanční         efekt pro zkvalitnění         vzdělávání.   Zároveň podporuje
konkurenceschopnost absolventů a jejich uplatnění na trhu práce.




                                            2/8
Jednou z hlavních priorit ředitele školy je stabilní personální zajištění výuky a stabilizace
pedagogického sboru. Vzdělávání ve škole zajišťuje 52 učitelů, z nichž většina splňuje
předpoklady odborné kvalifikace. Rovnoměrně rozložená věková struktura zajišťuje
kontinuitu vzdělávání a umožňuje vhodnou metodickou podporu nově nastupujíc ím
pedagogům prostřednictvím spolupráce se zkušenějšími kolegy. Další vzdělává ní
pedagogických pracovníků podporuje jejich profesní růst v souladu s potřebami školy.
Pedagogové se pravidelně účastní vzdělávacích akcí k doplnění svých odborných znalostí,
v rámci projektové činnosti se zvýšila četnost seminářů zaměřených na oblast práce s třídním
kolektivem. Odborné znalosti byly účelně aplikovány v průběhu vzdělávání, v menší míře
byly uplatňovány získané znalosti pedagogů spojené s využíváním aktivizujících metod
a forem výuky. Z dotazníků zadaných inspekčním týmem učitelům vyplynulo, že v případě
názorových rozdílů je vzájemná komunikace mezi učiteli a vedením náročnější. Ve škole je
zřízeno školní poradenské pracoviště, ve kterém pracuje výchovný poradce a metodik
prevence. Výchovný poradce se věnuje péči o žáky se speciálními vzdělávacími potřebami
(dále „SVP“), spolupracuje s příslušnými pedagogicko-psychologickými poradnami,
a zvláště Speciálně pedagogickým centrem v Petrovicích u Karviné zřízeným Vyšší
odbornou školou DAKOL a Střední školou DAKOL, o.p.s. Ve vzájemné součinnos ti
vytvářejí efektivní podporu žákům s potřebou podpůrných opatření včasnou identifik ac í
SVP, důsledným informováním vyučujících a pravidelnou spoluprací s nimi. Do řešení
případných neuspokojivých průběžných výsledků žáků škola systematicky zapojuje zákonné
zástupce žáků. Efektivita nabízené pomoci je však často ovlivněna mírou studijní motivace
žáků. Významnou součástí práce poradenského týmu je prevence rizikového chování žáků.
Hlavní cíle a postupy, stanovené v promyšleném preventivním programu, vycházejí
z analýzy stavu ve škole, zaměřují se na aktuální témata i dlouhodobě realizované projekty.
K vytváření pozitivních vazeb v třídních kolektivech napomáhají adaptační kurzy žáků
prvních ročníků, ve vyšších ročnících jsou realizovány zážitkové kurzy (lyžařský,
cykloturistický) a pravidelné sportovní dny. Součástí komplexní péče školního
poradenského pracoviště je i poskytované kariérové poradenství.
Vícezdrojové financování vytváří nadstandardní podmínky pro kvalitní realizac i
vzdělávacích programů, profesní přípravu žáků a další perspektivní rozvoj školy. Řediteli se
úspěšně daří získávat další finanční prostředky na vybavení žákovských pracovišť
a odborných učeben v souladu s profilací školy a udržením moderních trendů ve výuce.
Významný podíl příjmů pro školu představují výnosy z prodeje služeb za produktivní práci
žáků a doplňková činnost (školní provozy, pronájem tělocvičny, pořádání rautů). Obnova
a rozvoj materiálně technických podmínek probíhá příkladným způsobem. Škola je
průběžně vybavována nejnovějšími technologiemi a zařízeními, učebními pomůckami
a didaktickou technikou. Pro realizaci praktického vyučování napříč obory vzdělání
disponuje moderně vybavenými pracovišti. Postupně dochází k obnově materiálního
vybavení školních dílen. V prostoru školních dílen je pro výuku strojních oborů dostatek
moderních strojů a zařízení.


                          Hodnocení průběhu vzdělávání
Hospitovaná výuka byla většinou dobře organizována. Vzdělávání probíhalo v příznivé
pracovní atmosféře. U učitelů výrazně převažoval tolerantní, partnerský přístup k žákům.
Převládající frontální forma výuky byla doplněná samostatnou prací žáků, případně řízeným
rozhovorem. V menší míře byla žákům dávána příležitost vybrat si úkoly s různou mírou
obtížnosti. Dané přístupy tak neumožňovaly diferenciaci a individualizaci výuky
s přihlédnutím k rozdílným vzdělávacím potřebám jednotlivých žáků. Chybějícím prvke m


                                            3/8
byla práce žáků s různými informačními zdroji. U žáků se speciálními vzdělávac ími
potřebami bylo zohledňováno individuální pracovní tempo a tolerována případná vyšší míra
chybovosti.
Sledovaná výuka českého jazyka byla promyšlená a směřovala k praktickému využití
osvojených dovedností, jednotlivé činnosti na sebe logicky navazovaly. Frontální výuka byla
optimálně propojena s řízeným rozhovorem s žáky, účelně byla zařazena samostatná práce
žáků i práce ve dvojici a skupinách k podpoře jejich spolupráce. V literárně zaměřené části
výuky byla při práci s literární ukázkou rozvíjena čtenářská gramotnost i cíleně formovány
postoje žáků. V mluvnické části výuky byla vhodně podpořena motivace žáků, k procvičení
učiva byly využity různé typy úloh i aplikace. Výuka slohu byla účelně propojena s reálnými
situacemi, žáci si upevňovali své dovednosti v prakticky zaměřených úkolech gradované
náročnosti. Hospitované hodiny matematiky byly velmi různorodé. Část výuky probíhala
frontálním způsobem, samostatná práce žáků byla ohodnocena klasifikací i pochvalou,
správná řešení byla pro kontrolu zapsána na tabuli. V úvodu hodiny byla zopakována
osvojovaná pravidla, nejobtížnější z nich bylo formou vzorce zapsáno na tabuli, avšak velká
část žáků nedokázala pravidlo správně aplikovat. Procvičování učiva probíhalo s podporou
učitelky směřovanou ke zvýšení motivace žáků k plnění zadaných úkolů. Odlišným
způsobem probíhala výuka s využitím pracovních listů pro podporu samostatného
uvažování, ve které žáci vyhledávali potřebné informace a následně sdíleli svá zjištění se
třídou. Po společném zapsání pravidel byla k procvičení probírané látky využita didaktická
hra pro dvojice žáků, které v rámci řešení úkolu diskutovaly o možnostech řešení
a upevňovaly si získané poznatky. Žákům byla poskytnuta potřebná podpora k řešení úkolu.
V závěru hodin chybělo žákovské hodnocení vlastního učebního pokroku.
Výuka cizího jazyka se vyznačovala pestrou škálou vyučovacích metod a střídáním činností.
Byla využívána didaktická technika pro poslechová cvičení i prezentaci textových
a obrazových materiálů. V hodinách zaměřených na přípravu maturitního tématu
postupovala práce podle předem promyšlené osnovy, žáci pracovali s texty, poslechy,
spolupracovali ve dvojicích. Získané informace jsou pro žáky stěžejním materiálem pro
přípravu vlastního portfolia pro ústní část maturitní zkoušky. Hodnocení proběhlých hodin
zahrnovalo objem probrané látky s ohledem na termín uzavření klasifikace a ocenění kázně
žáků.
V hospitovaných hodinách přírodovědných předmětů byly využity metody frontální výuky
doplněné prezentací a schematickými nákresy pro zápis do sešitu. Učitelé uměli přiblížit
učivo aktuálním potřebám žáků. Na zvýšení přírodovědné gramotnosti svých žáků se škola
podílí realizací projektů ekologického charakteru formou terénních cvičení v přírodě.
Teoretická výuka odborných předmětů byla účelně propojená s reálnou praxí. Vyučujíc í
kladli důraz na mezipředmětové vztahy, vedli žáky k logickému myšlení a vyvozo vá ní
vztahů a souvislostí. Vhodně podporovali čtenářskou, jazykovou i matematicko u
gramotnost, komunikativní dovednosti v odborném jazyce a osvojení prostředků grafické
komunikace. Badatelsky orientovaná část hospitované výuky odborných předmětů byla
zaměřená na rozvoj znalostí a schopnosti aplikovat osvojené poznatky a dovednosti při
řešení praktických úkolů. Smysluplné využití didaktických technologií, 3D pomůcek
a dalších výukových materiálů účelně podporovalo názornost výuky a upevňování učiva.
V rámci hospitační činnosti byl sledován odborný výcvik žáků. Učitelé si průběžně doplňují
nejnovější poznatky a informace ve svém oboru, aby průběh a obsah praktického vyučová ní
reagoval na současné trendy v oborech poskytovaných služeb. Motivačně na žáky působilo
zaujetí vyučujících pro vyučovaný obor. V hospitovaných hodinách převládala samostatná
práce žáků pod vedením učitelů odborného výcviku. Žáci byli příkladně vedeni k využití


                                           4/8
teoretických znalostí při praktickém rozvoji dovedností, účelné práci s učebními pomůckami
a důsledně vedeni k používání odborné terminologie. Ve sledovaných skupinách byly
rozvíjeny kompetence žáků za účelem získání potřebných dovedností a návyků. Vhodně
zvolené organizační formy a metody se smysluplně střídaly. Vyučující během krátké
instruktáže ověřovali znalosti a dovednosti žáků, stanovili cíl a úkoly pro výuku daného dne,
zdůraznili nutnost dodržovat zásady bezpečnosti a ochrany zdraví. Výuka byla kvalitně
připravena a dobře organizačně zvládnutá. Hodnocení práce žáků probíhalo v průběhu
i na konci vyučovacího dne dle předem známých kritérií. Žákům byl dán dostatečný prostor
pro zhodnocení své práce a učitelé jim poskytovali zpětnou vazbu směřujíc í
k vyhodnocení posunu v praktických dovednostech. Nedílnou součástí výuky bylo
dodržování zásad bezpečnosti a ochrany zdraví a hygienických předpisů.
Výuka základů svařování a svářečských kurzů probíhá ve svařovně, kde se nachází svařovací
boxy. Pro výuku oborů masér jsou k dispozici masérny vybavené masážními lehátky. Pro
obor kuchař číšník jsou k dispozici cvičné kuchyně a barové učebny.


                          Hodnocení výsledků vzdělávání
Průběžné a celkové výsledky vzdělávání žáků jsou sledovány na jednáních pedagogické
rady, v jejich hodnocení převažuje efektivní analýza výuky a vzdělávání. Výsledky
vzdělávání žáků škola hodnotí klasifikací, vychází zejména z písemného, ústního zkoušení
a praktických dovedností. Využívá externí testování a vlastní srovnávací testy na úrovni
paralelních tříd, uvolněné úlohy z mezinárodních šetření a volně dostupná testování. Škola
poskytuje žákům a jejich zákonným zástupcům zpětnou vazbu formou průběžného
informování o výsledcích vzdělávání, využíván je školní informační systém i pravidelné
třídní schůzky. Cílenou podporou jsou žáci motivováni k dosažení jejich osobních možností.
Pro zajištění kvalitního praktického vyučování škola spolupracuje s partnerskými firma mi.
Uvedenou spolupráci škola navíc účelně využívá i jako zdroj informací pro hodnocení
dosahovaných výsledků vzdělávání, a to zejména v oblasti utváření a rozvoje požadovaných
odborných kompetencí žáků. Žáci se účastní exkurzí u zaměstnavatelů, realizovány jsou pro
ně přednášky odborníků z praxe, partneři škole poskytují výukové materiály, aktuální
informace z oborů apod. Pro zajištění odpovídající kvality výuky, zejména pak pro udržení
potřebného kontaktu s problematikou praxe, má důležitý význam také členství školy
v profesních sdruženích.
Zájem o vzdělávání v jednotlivých oborech je stabilní. Škola důsledně sleduje a hodnotí také
chování žáků. Využívá motivačního působení pochval pro jejich podporu ve studijním úsilí.
Nižší absence se vyskytuje u žáků maturitních oborů vzdělání. Vyšší míra neomluve né
absence se promítá do důsledného ukládání kázeňských opatření či hodnocení sníženým
stupněm z chování. Škola má jasně nastavená pravidla pro klasifikaci, při vysoké absenci
v určitém předmětu koná žák komisionální přezkoušení. Významným ukazatelem kvality
poskytovaného vzdělávání je úspěšnost žáků u závěrečných zkoušek. Žáci oborů vzdělání
s výučním listem dosahují v posledních dvou školních letech velmi dobrých výsledků
u závěrečných zkoušek, prospívá přibližně 95 % žáků. Významnou zpětnou vazbou je
porovnávání úspěšnosti žáků při zahraničních stážích a dále i sledování úspěšnosti
absolventů v dalším vzdělávání. U maturitních zkoušek a závěrečných zkoušek obdrželo
vyznamenání 32 % žáků. Výsledky žáků u maturitní zkoušky korespondují s jejich
studijními předpoklady a hodnocením v průběhu vzdělávání. Škola vykazovala ve školním
roce 2020/2021 úspěšnost 73% u maturitní zkoušky v porovnání s 80% úspěšností v rámci
skupiny oborů vzdělání celostátního průměru. V roce 2021/2022 byla úspěšnost žáků


                                            5/8
u maturitní zkoušky 100% oproti 71% úspěšnosti skupiny oborů vzdělání celostátního
průměru. Průběžně přijímaná a vyhodnocovaná opatření vedou k dosahování lepších
výsledků u maturitní zkoušky. Škola poskytuje žákům podporu formou doučování
a individuálních konzultací, zejména maturitních předmětů. Škola vytváří motivač ní
prostředí pro podporu talentovaných žáků a žáků s větším zájmem o studovaný obor. Škola
mj. pořádá celostátní soutěž Zlatý masér. V aktuálním školním roce probíhají přípravy
na další ročník této soutěže. Konaly se další odborné i sportovní soutěže mj. Prodavač online,
netradiční olympijské hry, soutěž v krájení zeleniny, čepování piva i turnaj ve stolním tenisu,
florbalu a vybíjené. Žáci mohou v rámci studia absolvovat specializovaný barmanský kurz,
čímž si mohou zvýšit svoji uplatnitelnost a konkurenceschopnost na trhu práce. Pro žáky
základních škol jsou každoročně organizovány dny otevřených dveří, zaměřené
na představení oborů vzdělání. Škola pořádá gastronomické akce pro veřejnost, prezentuje
ukázky stolování a přípravy pokrmů. Zajišťuje ucelenou informovanost odborné i laické
veřejnosti o kvalitě vzdělávací činnosti. Škola sleduje následné uplatnění svých žáků.
Ve školním roce 2020/2021 pokračovalo 30 % absolventů maturitních oborů ve studiu
na vysokých školách a vyšších odborných školách a 10 % zvolilo jinou formu studia. Zhruba
35 % žáků nalezlo zaměstnání v oboru, který vystudovali. Přibližně 40 % absolventů oborů
s výučním listem pokračuje v dalším studiu, téměř polovina si našla práci ve vystudova né m
oboru a dalších 20 % je zaměstnáno v jiných profesních oborech.


                                          Závěry
Vývoj školy
- Od poslední inspekční činnosti v únoru 2016 byly průběžně inovovány materiálně
  technické podmínky školy a ekonomické zázemí pro realizaci vzdělávacích programů.
- Byla rozšířena vzdělávací nabídka o obory vzdělání mechanik opravář motorových
  vozidel, reprodukční grafik a grafik pro média. Obor vzdělání sklenář a nástrojář se již
  nenabízí.
- Škola adekvátně reagovala na doporučení z poslední inspekční činnosti v oblasti primární
  prevence.
Silné stránky
- Promyšlený systém řízení školy a nadstandardní využívání dalších finančních zdrojů pro
  zkvalitnění výuky odborného vzdělávání.
- Dlouhodobě rozvíjené partnerské vztahy školy mají příznivý vliv na osvojování
  odborných kompetencí žáků a absolventů školy i na jejich dobrou uplatnitelnost na trhu
  práce a při dalším studiu.
- Úspěšnost žáků u závěrečných zkoušek v posledních dvou letech.
- Příkladný systém organizace a průběhu praktického vyučování s vysokým podílem
  produktivní činnosti žáků v podmínkách reálných pracovišť otevřených veřejnosti.
   Slabé stránky a/nebo příležitosti ke zlepšení
- Menší míra využití diferenciace a individualizace výuky, vyhledávání informac í
  v různých zdrojích, kritické myšlení a sebehodnocení.
- Nedostatečné prověření míry osvojených znalostí a dovedností v průběhu a závěru části
  vyučovacích hodin.



                                             6/8
Doporučení pro zlepšení činnosti školy
- Zaměřit se více v didaktické stránce výuky na strukturu vyučovací hodiny, především
  závěrečné shrnutí, hodnocení a sebehodnocení žáků a poskytovat žákům dostatečnou
  zpětnou vazbu o zvládnutí učiva, průběžně využívat formativní a motivační hodnocení.
- Diferencovat výuku s ohledem na aktuální úroveň znalostí a dovedností žáků, poskytovat
  žákům individuální podporu, využívat ve výuce jiné informační zdroje.
- Najít konstruktivní komunikaci, která povede k partnerské spolupráci, a to vedení
  školy - učitelé.
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 10 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Moravskoslezský inspektorát,
Matiční 20, 702 00 Ostrava, případně prostřednictvím datové schránky (g7zais9), nebo
na e- podatelnu csi.t@csicr.cz s připojením elektronického podpisu.


           Seznam dokladů, o které se inspekční zjištění opírají
 1.   Plán rozvoje škol DAKOL pro roky 2023–2025 ze dne 4. 1. 2023
 2.   Školní vzdělávací programy platné ve školním roce 2022/2023
 3.   Školní řád platný ve školním roce 2022/2023 s přílohami
 4.   Rozvrhy vyučovacích hodin platné ve školním roce 2022/2023 (vzorek)
 5.   Školní matrika a třídní knihy tříd vedené ve školním roce 2022/2023 (vzorek)
 6.   Personální dokumentace vybraných pedagogických pracovníků (vzorek), školní rok
      2022/2023 (vzorek)
 7.   Plány a přehledy dalšího vzdělávání pedagogických pracovníků, školní rok
      2022/2023
 8.   Výroční zpráva o činnosti školy za školní rok 2021/2022
 9.   Zápisy z jednání pedagogické rady a předmětových komisí, školní rok 2022/2023
      (vzorek)
10.   Dokumentace k oblasti výchovného poradenství a prevence rizikového chování žáků
      vedená ve školním roce 2022/2023 (vzorek)
11.   Dokumentace školy k zajištění bezpečnosti a ochrany zdraví žáků a finanč ním
      podmínkám školy vedená ve školním roce 2022/2023 (vzorek)
12.   Smlouva o zajištění školního stravování uzavřená mezi školou a provozovate le m
      s účinností od 1. 9. 2015



                                          7/8
                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Moravskoslezský inspektorát,
Matiční 20, 702 00 Ostrava, případně prostřednictvím datové schránky (g7zais9), nebo
na e-podatelnu csi.t@csicr.cz s připojením elektronického podpisu, a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Titul, jméno, příjmení, funkce
 PhDr. Ing. Ivana Teichmannová,
 školní inspektorka, vedoucí inspekčního týmu

 Ing. Magda Dirgasová, školní inspektorka

 Mgr. Sylva Kyselová, Ph.D., MBA,
 školní inspektorka
 PaedDr. Ivana Marková, Ph.D.,
 školní inspektorka

 Mgr. Šárka Šustková, školní inspektorka

 Mgr. Adriana Tošková,
 odbornice na gastro obory

 Bc. Marcela Zahradníková, kontrolní pracovnice




V




                                            8/8
