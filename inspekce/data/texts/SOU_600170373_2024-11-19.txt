                               Česká školní inspekce
                               Jihočeský inspektorát
                        Dukelská 23, 370 01 České Budějovice
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIC-1189/24-C
                                      Sp. zn. ČŠIC-S-220/24-C


Název                               Střední škola, České Velenice, Revoluční 220
Sídlo                               Revoluční 220, 378 10 České Velenice
E-mail                              info@sscv.cz
IČO                                 14 450 917
Identifikátor                       600 170 373
Právní forma                        příspěvková organizace
Zastupující                         RNDr. Milena Elsterová
Zřizovatel                          Jihočeský kraj
Místo inspekční činnosti            Revoluční 220, České Velenice
                                    Revoluční 257, České Velenice
                                    Vitorazská 88, České Velenice
Inspekční činnost na místě          19. 11. 2024 − 21. 11. 2024

Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle ustanovení § 174 odst. 2 písm. a), b) a c) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.


                                         Charakteristika
Střední škola, České Velenice, Revoluční 220 (dále „škola“) vykonává činnost střední školy,
školní jídelny a domova mládeže. Poskytuje střední vzdělávání zakončené maturitní
zkouškou ve čtyřletých oborech vzdělání 26-41-L/01 Mechanik elektrotechnik se
zaměřením na silnoproud a 66-41-L/01 Obchodník. Od školního roku 2022/2023 umožňuj í
obory 26-41-L/01 Mechanik elektrotechnik a 66-41-L/01 Obchodník po ukončení třetího
ročníku vykonat závěrečnou zkoušku a získat výuční list v oboru 26-52-H/01
Elektromechanik pro zařízení a přístroje, respektive 66-51-H/01 Prodavač, a následně
po ukončení čtvrtého ročníku zakončit studium maturitní zkouškou. Dále škola vyučuje žáky
ve tříletých učebních oborech zakončených závěrečnou zkouškou s výučním listem
26-52-H/01 Elektromechanik pro zařízení a přístroje, 37-52-H/01 Železničář a 66-51-H/01
Prodavač. V pětiletém dálkovém studiu zakončeném maturitní zkouškou škola vzdělává
žáky v oboru 37-41-M/01 Provoz a ekonomika dopravy. K termínu inspekční činnosti se zde
vzdělávalo 145 žáků v sedmi víceoborových třídách denního studia a 13 žáků v jedné třídě
dálkového studia. V domově mládeže bylo ubytováno celkem 60 žáků školy a 14 žáků
Schulzentrum Gmünd.


                         Hodnocení podmínek vzdělávání
Plán rozvoje školy na období 2022–2025 vychází z analýzy podmínek školy
i socioekonomické situace jejího okolí. Je založený na nadregionálním působení školy,
jedinečnosti a tradici poskytovaného odborného vzdělávání zaměřeného zejména na
železniční dopravu. I přes nevýhodné umístění školy v příhraniční oblasti a nízký zájem
o strojírenské obory se škole podařilo reagovat na pokles počtu žáků změnami školních
vzdělávacích programů a spoluprací s externími dopravními a strojírenskými partnery. Nižší
efektivitu vykazuje škola při řešení školní neúspěšnosti žáků. Ta způsobuje jejich vysokou
fluktuaci, případně předčasné odchody ze vzdělávání.
Organizace řízení odpovídá velikosti a typu školy, vedení školy tvoří ředitelka a její
zástupce. Součástí širšího vedení školy jsou vedoucí učitel praktického vyučování a vedoucí
vychovatel. Elektronický informační systém umožňuje efektivní komunikaci mezi aktéry
vzdělávání. Pro podporu výuky jsou aktivně využívány aplikace, v nichž jsou žákům
zpřístupněny výukové materiály. Kontrolní činnost včetně hospitační realizuje rovnoměrně
celé vedení školy. Účinnost zpětné vazby k práci pedagogů na základě hospitací byla
částečně omezena tím, že se hospitující se dostatečně nezaměřovali na metody a formy práce
směřující k vyšší aktivitě a vzájemné spolupráci žáků.
Předmětové komise jsou funkční a řeší potřebné organizační záležitosti spojené s průběhem
vzdělávání, méně didaktické, přínosná je spolupráce vyučujících odborných předmětů
a učitelů odborného výcviku, což umožňuje efektivní propojení teorie a praxe. Plně
kvalifikovaný pedagogický sbor prochází generační obměnou. Vedení školy podporuje
profesní růst pedagogů, který umožňují různé dotační a rozvojové programy i pobídky
externích partnerů zejména formou odborných školení a workshopů. Další vzdělávac í
aktivity jsou zaměřené zejména na oblast prevence patologických jevů. Ze sledovanýc h
hodin vyplynulo, že je třeba podpořit i vzdělávání zaměřené na rozvoj pedagogickýc h
a didaktických kompetencí vyučujících.
Od poslední inspekční činnosti došlo ke zkvalitnění materiálních podmínek vzdělává ní
zejména modernizací vybavení školních dílen a odborných učeben. Škola však dosud není
vybavena potřebnou didaktickou technikou ve všech učebnách pro teoretickou výuku.
Průběžná rekonstrukce budovy a obnova vybavení domova mládeže zvyšuje komfort
ubytování žáků.
Ke zkvalitnění vzdělávání přispívá spolupráce s mnoha externími partnery, efektivní
motivací pro žáky jsou i stipendijní pobídky partnerských subjektů.




                                           2/7
                          Hodnocení průběhu vzdělávání
Výuka probíhala v příjemné klidné atmosféře, mezi všemi aktéry vzdělávacího procesu byla
patrná důvěra a vzájemný respekt. Po obsahové stránce byla výuka v souladu s kurikulár ními
dokumenty a vyučující se soustředili především na propojení učiva s potřebami praxe.
Sledované hodiny byly připraveny a navazovaly na předchozí výuku. V úvodní části byla
patrná snaha vyučujících sdělit vzdělávací cíl nebo téma hodiny. Převládal frontální způsob
výuky s převažující aktivitou na straně učitele doplněný řízeným rozhovorem.
Zřídka byly zařazovány metody směřující k větší aktivizaci žáků nebo kooperativní činnosti,
které by rozvíjely jejich vzájemnou spolupráci a komunikaci. Žáci nebyli vedeni
k vyhledávání informací a kritickému myšlení, pouze minimálně se v hodinách vyskytla
práce s chybou, která by podpořila proces učení. Ve výuce byla zaznamenána didaktická
podpora digitálními technologiemi jen v odborných předmětech. Studijní materiály jsou
žákům poskytovány formou pracovních listů. Při řešení úloh byla často zařazena samostatná
práce žáků. Pracovní listy, zadání úloh k procvičování a jiné materiály jsou také sdíleny
v elektronickém prostředí. V rámci rozvoje občanských kompetencí žáků se klade důraz i na
environmentální výchovu, což potvrzuje získání titulu škola udržitelného rozvoje 2. stupně
pro léta 2025–2027.
Zadávané úlohy a otázky byly přiměřeně náročné, tempo výuky zpravidla respektovalo
schopnosti žáků. Většinou se dařilo podnítit diskusi mezi vyučujícím a žáky. Pedagogové
považují za důležité časté opakování a upevňování učiva přímo v hodinách. Při práci
s textem byla pouze ojediněle zaznamenána podpora čtenářské gramotnosti. Ve výuce
jazyků převažoval nácvik gramatiky na úkor aktivního mluvního projevu žáků, zřídka byla
zařazena práce se slovníkem a podpora komunikačních dovedností. Žáci byli motivo vá ni
k plnění zadaných úkolů verbálně i možností získat známku za aktivitu. Ze strany učitelů
byla žákům vždy poskytována zpětná vazba k aktuálnímu výkonu, v některých hodinách
bylo zaznamenáno sebehodnocení žáků.
Odborný výcvik se odehrával ve školních učebnách praktické výuky a u smluvního partnera.
Obsahově výuka navazovala na odborné teoretické předměty a zaměřovala se na rozvoj
požadovaných praktických dovedností a pracovních návyků spojených s výkonem budoucí
profese. Žáci zpravidla pracovali samostatně, byli vedeni k samostatnosti a podněcováni
k řešení dílčích pracovních problémů. Jejich pracovní tempo odpovídalo nácviku
konkrétních pracovních dovedností. Žákům byla poskytována zpětná vazba využite lná
k jejich dalšímu učení, která postihovala výkon, kvalitu a produktivitu práce.
Činnost domova mládeže vhodně navazuje na vzdělávání ve střední škole, úzká spolupráce
vychovatelů s třídními učiteli přispívá k prevenci rizikového chování i školní neúspěšnosti.
Žáci, včetně neubytovaných, mohou v hlavních teoretických předmětech využít doučování
učitelů nebo vrstevníků podle individuálních potřeb a zájmů. Rozvoj čtenářské gramotnosti
s důrazem na volitelnou četbu k maturitní zkoušce je cíleně podporován v rámci čtenářského
kroužku, případně filmových večerů, zaměřených na adaptace literárních děl. Odpočinkové
a tematicky zaměřené aktivity respektují stanovené výchovně-vzdělávací cíle tohoto
školského zařízení. Dostatek prostoru je poskytován osobnímu volnu. Pestré spektrum
oborově a sportovně zaměřených aktivit přispívá k rozvoji individuálních zájmů žáků
a nabízí smysluplné využití volného času.




                                            3/7
                          Hodnocení výsledků vzdělávání
V prvním kole přijímacího řízení pro školní rok 2024/2025 bylo po úspěšném složení
jednotné přijímací zkoušky přijato do obou oborů vzdělání s maturitní zkouškou 16 žáků
se ziskem zhruba třetiny a méně bodů z maxima 200 bodů. V oborech s výučním listem byli
žáci přijímání podle prospěchu na základní škole. Kvůli naplnění tříd bylo vypsáno celkem
šest kol přijímacího řízení napříč obory a tři žáci první ročník opakují. Do dvou
víceoborových tříd prvního ročníku tedy nastoupilo v aktuálním školním roce celkem
42 žáků. Jsou zde žáci s odpovídajícími studijními předpoklady i žáci, u nichž lze očekávat
potřebu pedagogické podpory.
Úroveň vzdělávání žáků v průběhu studia zjišťují vyučující pomocí standardníc h
hodnoticích nástrojů, využíváno je především písemné a ústní zkoušení. Vhodným
nástrojem je také motivační hodnocení v hodinách. Hodnocení výsledků vzdělávání je
zaměřeno zejména na znalosti žáků a propojení teoretické a praktické výuky. Výsledky
vzdělávání žáků jsou pravidelně sledovány vedením školy na úrovni tříd a jednotlivc ů
v rámci jednání pedagogické rady. Dobrou úroveň dosažených odborných kompetencí
prokazují žáci v oborech vzdělání s výučním listem při jednotné závěrečné zkoušce, přičemž
ústní části se účastní odborník z praxe. Hrubá neúspěšnost žáků školy ve společné části
maturitní zkoušky se v uplynulých letech snížila. Např. při maturitních zkouškách v roce
2024 jsou výsledky žáků ve srovnání s danou skupinou oborů za celou Českou republiku
srovnatelné (z dvaceti žáků jeden žáků maturitní zkoušku nekonal a jeden neuspěl). Většina
absolventů se uplatňuje přímo v praxi, menší počet žáků pokračuje i studiem na vysoké
škole. Vedení školy považuje za důležitou zpětnou vazbu o kvalitě poskytovaného
vzdělávání informace od absolventů o jejich další vzdělávací nebo profesní dráze.
Ve školním poradenském pracovišti působí výchovná poradkyně a metodička prevence.
Činnost školního poradenského pracoviště je funkční, založená na úzké spolupráci s celým
pedagogickým sborem a domovem mládeže, kde je ubytována velká část žáků školy.
Prevenci rizikového chování vnímá škola jako svou prioritu, zjištěné problémy jsou řešeny
bez odkladu, v závažnějších případech probíhá jednání s rodiči, o jednáních však škola
zřídka pořizuje záznam jako podklad pro další řešení či opatření. Četné preventivní aktivity
jsou realizovány v rámci výuky a ve spolupráci s externími partnery formou jednorázovýc h
akcí.
Škole se celkově daří zvládat míru absence u většiny žáků, nadále však nastávají případy
zejména v prvním a druhém ročníku, kdy žáci kvůli vysoké či neomluvené absenci
nezvládají učivo, nemají dostatek podkladů pro hodnocení a školu opouštějí předčasně.
Efektivním opatřením v těchto případech není ani změna oboru nebo opakování ročníku.
Školní strategie předcházení školní neúspěšnosti je v těchto případech málo účinná
i v důsledku nedostatečné vnitřní motivace žáků k učení. Doučování probíhá v tomto
školním roce pouze v případě potřeby a na individuální bázi. Plány pedagogické podpory,
které by mohly snížit riziko neúspěchu žáků, škola nezpracovává, individuální vzdělávac í
plány pro žáky se speciálními vzdělávacími potřebami mají spíše formální charakter.
Žáci jsou motivování k účasti na odborně zaměřených soutěžích. V uzavřeném školním roce
dosáhly dvě žákyně oboru Obchodník významných úspěchů v soutěži v aranžování,
a to ve zlatém a bronzovém pásmu. V zapojení do projektu Paměti národa dva žáci projevili
své občanské a sociální kompetence a zaujali i porotce z řad rozhlasových odborníků
příběhem pamětnice. Pod vedením experta probíhají v rámci vzdělávací nabídky školy také
přípravné kurzy k odborné zkoušce, (např. Signalista – výhybkář, nebo Výpravčí), které
mohou rozšířit kvalifikaci žáků.



                                            4/7
                                         Závěry
Vývoj školy
– Došlo k optimalizaci skladby oborů vzdělání, výmazu dlouhodobě nenaplňovaných oborů
  a k revizi školních vzdělávacích programů, vzrostl počet žáků školy.
– Byly ustanoveny pozice vedoucího učitele odborného výcviku a funkce projektové
  manažerky, školní poradenské pracoviště se rozšířilo o metodika prevence, pedagogický
  sbor prošel částečnou generační obměnou.
– Průběžně dochází k modernizaci materiálních podmínek školy a domova mládeže.
– Rozšířil se počet spolupracujících firem.
Silné stránky
– Pestrá nabídka zájmových aktivit v domově mládeže umožňuje žákům smysluplné trávení
  volného času, významně posiluje prevenci sociálně patologických jevů a v úzké
  spolupráci se školou se výrazně podílí na osobnostním rozvoji žáků. (4.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Učitelé nevyužívají v dostatečné míře metody a formy práce směřující k vyšší aktivitě
  a vzájemné spolupráci žáků. (4.2)
– Dostatečná pozornost není věnována formativnímu hodnocení a diferenciaci zadávaných
  úkolů s ohledem na maximální rozvoj potenciálu jednotlivce. (4.3)
– Vyhodnocování neúspěšnosti žáků je málo efektivní, práce s výsledky hodnocení je
  nesystematická, s minimálním dopadem na zkvalitňování vzdělávání a snižová ní
  neúspěšnosti žáků. (5.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Další vzdělávání pedagogů zaměřit v teoretické výuce na oblast aktivizujících forem
  a metod práce, diferenciace a formativního hodnocení a následně je aplikovat.
– Ve větší míře zařazovat metody a formy výuky podporující aktivní učení žáků.
– Uplatňovat diferenciaci učiva v závislosti na schopnostech, možnostech a nadání žáků.
– Zkvalitnit práci školního poradenského pracoviště při zpracování podpůrných opatření
  i individuálních vzdělávacích plánů, aktivněji vyhledávat žáky ohrožené školním
  neúspěchem a při jejich podpoře lépe využívat plány pedagogické podpory.
– Zajistit cílené, pravidelné doučování, o nabízených možnostech prokazatelně informo vat
  zákonné zástupce nezletilých a žáky.
– Vybavit učebny didaktickou technikou.




                                              5/7
                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Zřizovací listina vydaná Jihočeským krajem dne 27. 11. 2001 včetně dodatků č. 1 až
      10, poslední ze dne 23. 3. 2017
 2.   Jmenování do funkce ředitelky vydané Jihočeským krajem dne 3. 6. 2008 č. j. KUJCK
      16906/2008 OSMT s účinností od 1. 8. 2008
 3.   Jmenování na vedoucí pracovní místo ředitele školy vydané Jihočeským krajem č. j.
      KUJCK 65286/2019 dne 7. 6. 2019 s účinností od 1. 8. 2019
 4.   Rozhodnutí MŠMT vydané dne 11. 1. 2021 ve věci návrhu na zápis změny v údajích
      vedených v rejstříku škol a školských zařízení (výmaz oborů ze školského rejstříku)
      č. j. MSMT-39243/2020-4 s účinností od 1. 9. 2021
 5.   Výpis z rejstříku škol a školských zařízení k datu inspekční činnosti
 6.   Školní vzdělávací program „Mechanik elektrotechnik se zaměřením na silnoproud “,
      obor vzdělávání RVP 26-41-L/01 Mechanik elektronik, denní forma vzdělává ní,
      platný od 1. 9. 2022
 7.   Školní vzdělávací program „Obchod, doprava a služby“, obor vzdělávání RVP
      66-41-L/01 Obchodník, denní forma vzdělávání, platný od 1. 9. 2022
 8.   Školní vzdělávací program „Provoz a ekonomika dopravy“, obor vzdělávání RVP
      37-41-M/01 Provoz a ekonomika dopravy, denní forma vzdělávání, platný od 1. 9.
      2022
 9.   Školní vzdělávací program „Železničář“, obor vzdělávání RVP 37-52-H/01
      Železničář, denní forma vzdělávání, platný od 1. 9. 2022
10.   Školní vzdělávací program „Elektromechanik pro zařízení a přístroje“, obor
      vzdělávání RVP 26-52-H/01 Elektromechanik pro zařízení a přístroje, denní forma
      vzdělávání, platný od 1. 9. 2022
11.   Školní vzdělávací program „Prodavač – aranžér“, obor vzdělávání RVP 66-51-H/01
      Prodavač, denní forma vzdělávání, platný od 1. 9. 2022
12.   Školní vzdělávací program domova mládeže platný od 1. 9. 2024
13.   Školní řád pro školní rok 2024/2025
14.   Vnitřní řád domova mládeže platný od 1. 9. 2024
15.   Vnitřní řád školní jídelny platný od 1. 9. 2024
16.   Třídní knihy školní rok 2023/2024 a 2024/2025
17.   Školní matrika
18.   Rozvrh hodin pro školní rok 2024/2025
19.   Plán DVPP školní rok 2024/2025



                                          6/7
20.   Výroční zpráva o činnosti školy za školní rok 2023/2024
21.   Zápisy z jednání pedagogické rady školní rok 2023/2024 a 2024/2025
22.   Plán rozvoje školy na období 2022 – 2025
23.   Plán školy na školní rok 2024/2025
24.   Plán kontrol a hospitací 2024/2025
25.   Seznam literatury k maturitní zkoušce 2025
26.   Dokumentace školního poradenského pracoviště
27.   Personální dokumentace pedagogických pracovníků (týkající se odborné kvalifikace)
28.   Dokumentace týkající se oblasti bezpečnosti a ochrany zdraví včetně knihy úrazů
29.   Ekonomická dokumentace školy


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Lenka Petrová, školní inspektorka, vedoucí inspekčního týmu
 Bc. Vladimír Štipl, kontrolní pracovník
 Mgr. Jana Cipínová, školní inspektorka
 Mgr. Marie Adamová, školní inspektorka
11. 12. 2024




                                          7/7
