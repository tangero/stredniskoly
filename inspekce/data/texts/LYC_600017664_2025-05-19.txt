CSI0X00DSKL7




                                 Česká školní inspekce
                               Moravskoslezský inspektorát
                               Matiční 20, 702 00 Ostrava
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIT-1313/25-T
                                       Sp. zn. ČŠIT-S-330/25-T


Název                               AHOL - Střední odborná škola, s.r.o.
Sídlo                               náměstí Jiřího z Poděbrad 301/26,
                                    703 00 Ostrava-Vítkovice
E-mail                              aholsos@ahol.cz
IČO                                 25 379 569
Identifikátor                       600 017 664
Právní forma                        společnost s ručením omezeným
Zastupující                         Mgr. Michal Balaš
Zřizovatel                          JUDr. Josef Holík
                                    č.p. 362, 739 11 Pstruží
Místa inspekční činnosti            náměstí́ Jiřího z Poděbrad 301/26,
                                    703 00 Ostrava-Vítkovice
                                    Dušní 1106/8, 703 00 Ostrava-Vítkovice
Inspekční činnost na místě          19. 5. 2025 − 23. 5. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek,             průběhu a výsledků           vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                   Charakteristika
AHOL - Střední odborná škola, s.r.o. (dále jen škola) vykonává činnost střední školy, školní
jídelny a školní jídelny – výdejny. V době inspekční činnosti škola vzdělávala v oborech
vzdělání 53-41-H/01 Ošetřovatel, 53-44-M/01 Ortoticko-protetický technik, 63-41-M/01
Ekonomika a podnikání, 68-43-M/01 Veřejnosprávní činnost, 69-42-M/01 Oční optik,
75-41-M/01 Sociální činnost a 78-42-M/03 Pedagogické lyceum v denní formě ve 29 třídách
487 žáků, z toho 35 žáků se speciálními vzdělávacími potřebami. Pro jednoho žáka škola
zpracovala individuální vzdělávací plán. Večerní forma vzdělávání probíhá u oboru vzdělání
53-41-H/01 Ošetřovatel. V nabídce školy již není dálková forma vzdělávání u oboru
vzdělání 68-43-M/01 Veřejnosprávní činnost (od školního roku 2021/2022) a denní forma
vzdělávání u oboru vzdělání 75-41-M/01 Sociální činnost (od školního roku 2023/2024).
Od poslední inspekční činnosti v roce 2019 došlo ke stabilizaci počtu žáků a otevření nového
oboru vzdělání 69-42-M/01 Oční optik.


                         Hodnocení podmínek vzdělávání
Ředitel školy působí ve funkci od roku 2022. Řízení školy je funkční, část řídicíc h
kompetencí účelně delegoval na své dva zástupce. Přenos informací v rámci školy je
vzhledem k velikosti školy účinný, využívaný elektronický informační systém podporuje
rychlou a efektivní komunikaci všech aktérů vzdělávání. Pravidelné porady vedení
a pedagogické rady odpovídajícím způsobem posilují součinnost pedagogů. V koncepčních
dokumentech byly jasně definovány strategie vedoucí k realizaci stanovených cílů, které
škola naplňuje především v oblasti stabilizace pedagogického sboru, spolupráce se
sociálními partnery nebo snížení předčasného ukončování vzdělávání žáků. Dlouhodobé cíle
se zaměřují na výsledky a kvalitu vzdělávání. Ředitel školy se závěry z předchozí inspekční
činnosti v roce 2019 zabýval a přijal vhodná opatření především ke zlepšování výsledků
vzdělávání, k podpoře školní neúspěšnosti žáků a snižování absence. Žákovský parlament
se zapojuje do organizování různorodých aktivit, posiluje komunikaci mezi vedením školy
a žáky a podporuje jejich aktivní účast na dění ve škole.
Složení pedagogického sboru umožňuje plnit záměry a cíle školních vzdělávacích programů.
K vyšší efektivitě vzdělávání vedlo i účelné další vzdělávání pedagogických pracovníků
s důrazem na získávání nových odborných znalostí. Plánování vzdělávání vycháze lo
zejména z potřeb školy, ale i jednotlivých učitelů nebo předmětových sekcí a bylo zaměřené
na vedení třídnických hodin, wellbeing nebo kyberšikanu. Jeho realizací byly cíleně
prohlubovány nejen odborné a metodické znalosti a dovednosti, ale i praktické zkušenosti
vyučujících. Vzhledem k výsledkům hospitační činnosti vedení školy by bylo vhodné se
v dalším období zaměřit více na inovativní metody a formy výuky, zavádění prvků
kritického myšlení a větší podporu čtenářské gramotnosti. Začínajícím učitelům je
poskytována vhodná podpora. Práce předmětových komisí zabývající se všemi oblastmi
vzdělávacího procesu je funkční.
Školní poradenské pracoviště se věnuje především žákům se speciálními vzdělávac ími
potřebami a prevencí sociálně patologických jevů. Jednotliví členové spolu navzájem účelně
spolupracují, vzniklé problémy cíleně řeší s třídními učiteli i dalšími vyučujícími. Škola
průběžně sleduje případné signály všech forem rizikového chování a má jasně nastavená
pravidla a postupy pro jejich řešení.
Ředitel školy aktivně vyhledává a dlouhodobě realizuje několik projektů, čímž posiluje
kvalitu materiálního zázemí vzdělávání a nachází další specifickou podporu např.


                                            2/8
v oblastech personálních podmínek (kariérový poradce, speciální pedagog, sociální
pedagog, koordinátor spolupráce školy a zaměstnavatele), vzdělávání pedagogickýc h
pracovníků, rozvoje talentovaných žáků, soutěží, adaptačních pobytů nebo zvyšování úrovně
znalostí cizího jazyka. V rámci prevence digitální propasti škola využila finanční prostředky
na mobilní digitální technologie pro vytvoření tzv. mobiliáře, ze kterého škola zapůjčuje
znevýhodněným žákům základní digitální vybavení.
Škola systematicky usiluje o bezpečnost a zdraví žáků. Žáci jsou pravidelně seznamová ni
s možnými riziky. Škola organizuje cvičné požární poplachy pro zajištění nácviků činností
při mimořádných událostech. Vedení školy věnuje pozornost úrazové prevenci, což se
příznivě projevuje v nízké míře úrazovosti. V průběhu inspekční činnosti byly vstupy do
budovy školy zajištěny kamerovým systémem.
Školní stravování žáků zajišťuje vlastní školní jídelna a školní jídelna – výdejna, která
zároveň poskytuje stravování žákům a studentům jiných právních subjektů. Při sestavování
jídelních lístků používá nastavený trend pestré a nutričně vyvážené stravy v souladu se
zásadami zdravé výživy a s ohledem na plnění výživových norem pro školní stravování.
Vytváří zdravé stravovací návyky s důrazem na vyváženou a plnohodnotnou stravu,
pravidelně jsou zařazovány pokrmy z ryb, luštěnin, zeleniny a ovoce, při přípravě pokrmů
využívá i netradiční potraviny. Žáci mají také možnost ohřevu vlastního jídla.


                          Hodnocení průběhu vzdělávání
Během inspekční činnosti byla sledována výuka ve všeobecně vzdělávacích i odborných
předmětech a v praktickém vyučování. Výuka se vyznačovala příjemnou a podnětnou
pracovní atmosférou, která přispívala k aktivnímu zapojení žáků. Pedagogové uplatňova li
partnerský přístup, který podporoval otevřenou komunikaci, vzájemný respekt a důvěru
mezi učiteli a žáky. Tento přístup měl pozitivní vliv na rozvoj sociálních a komunikač níc h
kompetencí žáků, a zároveň vytvářel prostředí, ve kterém se žáci cítili bezpečně
a motivovaně v procesu učení. V některých hodinách bylo patrné, že učitelé cíleně
podporovali spolupráci mezi žáky, čímž přispívali k rozvoji týmové spolupráce a budování
pozitivního třídního klimatu.
Vzdělávací cíle ve výuce všeobecně vzdělávacích předmětů byly především zaměřeny na
dosahování očekávaných výstupů uvedených ve školních vzdělávacích programech a na
rozvoj či upevnění znalostí a dovedností žáků. Nejčastější formou výuky byl výklad učitele,
který byl kombinován se samostatnou prací žáků nebo prací ve dvojicích, zatímco skupinová
práce byla zařazována jen zřídka. Žákům byly často předkládány hotové informace ,
kdy většinově pracovali pouze s jedním zdrojem, což omezovalo rozvoj jejich kritického
myšlení. Příležitosti pro porozumění textu, interpretovat ho, a dále s ním pracovat byly
využívány ojediněle. Digitální technologie byly ve výuce využívány efektivně. Na konci
vyučovací hodiny učitelé obvykle shrnuli probírané učivo, přičemž žáci se do hodnocení cíle
hodiny zapojovali jen omezeně. Oblast sebehodnocení a vzájemného hodnocení žáků, která
by podporovala jejich odpovědnost za vlastní výkon, tak nebyla dostatečně rozvíjena.
Zařazení většího množství aktivit podporujících samostatné myšlení, práci s více zdroji
a vzájemnou spolupráci by mohlo významně přispět k rozvoji klíčových kompetencí žáků
a zvýšit jejich aktivní zapojení do výuky.
Propojování teoretických poznatků s praktickými zkušenostmi ve výuce odborných
předmětů výrazně přispívalo k efektivnějšímu rozvoji odborných kompetencí žáků, kteří byli
schopni aplikovat získané znalosti a dovednosti na konkrétní situace. Významným přínosem
byly odborné znalosti a praktické zkušenosti pedagogů, dokázali svoji odbornost účelně


                                            3/8
využívat v diskusi se žáky, což příznivě podporovalo motivaci žáků k zapojení do výuky.
Přirozeně rozvíjeli u žáků jejich schopnost obhajovat odpovědi na položené otázky,
návodnými doplňujícími dotazy rozvíjeli prvky kritického myšlení. Pozitivem bylo
používání vhodně zvolených pracovních listů. Pouze v části hodin učitelé pracovali s cílem
hodiny a na jejím závěru vyhodnotili, zda byl splněn. Diferenciace učiva a práce se žáky se
speciálními vzdělávacími potřebami nebo nadanými nebyla uplatňována v dostatečné míře.
Průběžné nebo závěrečné hodnocení, které by žákům poskytlo zpětnou vazbu o jejich
aktuálních znalostech a úspěšnosti v dosahování stanovených cílů, bylo ve výuce
zaznamenáno pouze výjimečně.
Praktické vyučování probíhalo jak na školních pracovištích, tak na pracovištích smluvníc h
partnerů. Škola klade důraz na propojení výuky s reálným pracovním prostředím, což
přispívá k vyšší kvalitě vzdělávání a lepší připravenosti absolventů pro trh práce. Sledovaná
výuka praktického vyučování měla vysokou odbornou úroveň, učitelé a instrukto ř i
projevovali velkou míru empatie a respektu vůči žákům. Žáci byli vedeni k dodržování
pravidel bezpečnosti při práci a vhodnému používání ochranných pomůcek tam, kde jich
bylo potřeba. Zadávali jim úkoly s odpovídající náročností s ohledem na jejich individuá lní
schopnosti a dovednosti. Převažovala samostatná individuální práce, u některých oborů byly
skupiny žáků vedeny naopak ke spolupráci, která se jim dařila velmi dobře. Učitelé
v hodinách učební praxe vedli žáky k odpovědnosti za kvalitu odvedené práce, učili je
pracovat úsporně a maximálně využívat zpracovávaný materiál. Výuku vhodným způsob em
propojovali s reálnou praxí nebo konkrétní zakázkou. Kvalitu práce žáků učitelé hodnotili
v průběhu a někteří na konci pracovního dne zpravidla slovní formou, někteří i známkou,
dostatečný prostor byl vytvářen i pro vlastní či vzájemné hodnocení žáků.


                          Hodnocení výsledků vzdělávání
Škola průběžně sleduje individuální vzdělávací výsledky žáků. Pro ověřování jejich dílčích
znalostí a dovedností využívá standardní interní hodnotící nástroje. Výsledky vzdělává ní
eviduje škola v elektronickém informačním systému, který je dostupný všem aktérům
vzdělávání. Celkové i průběžné hodnocení žáků vychází z požadavků vymeze nýc h
v učebních osnovách vyučovacích předmětů. Sumarizace a přehledné zpracování
individuálních i skupinových výsledků vzdělávání žáků tak poskytuje dostatečný přehled za
celé vzdělávací období. Na pravidelných týdenních poradách jsou řešeni žáci se slabším
prospěchem nebo zvýšenou absencí a je jim následně poskytována podpora s využitím
individuálních konzultací a doučování. Externí testování škola nerealizuje, ale má nastavené
dvakrát ročně své vlastní ročníkové testování z maturitních předmětů. Výsledky analyzuje
na úrovní vedení i předmětových komisí a přijímá následně opatření pro žáky ohrožené
školním neúspěchem. Pro objektivizaci úrovně dosažených výsledků využívá škola také
hodnocení výsledků u maturitní a závěrečné zkoušky nebo zpětnou vazbu od
zaměstnavatelů, kde žáci realizují praktické vyučování.
Výsledky vzdělávání jsou v posledních letech stabilní. Ve školním roce 2023/2024 prospělo
40 % žáků s vyznamenáním. Podíl žáků, kteří neprospěli a opakují ročník, byl kolem 1 %.
Průměrný prospěch žáků je 1,7, horších výsledků dosahují žáci především v odborných
předmětech. Průměr omluvených hodin na žáka byl 160 hodin, neomluvené hodiny byly
zaznamenány u 19 žáků a řešeny kázeňskými opatřeními. Škola ukotvila pravidla pro
optimální docházku ve školním řádu a pravidelným informováním zákonných zástupců
o absenci žáků ji úspěšně snižuje. K udělování výchovných opatření přistupují pedagogové
uvážlivě, pochvaly převažuji nad kázeňskými opatřeními. Žáci jsou motivo vá ni
k dosahování dobrých studijních výsledků vlastními motivačními nástroji (Zlatá plaketa


                                            4/8
zakladatele školy AHOL – nejlepší žáci školy dostanou finanční odměnu a po ročnících je
podle prospěchu udělováno ocenění ředitele).
Kvalita dosažených výsledků vzdělávání se promítá do výsledků maturitní zkoušky.
Ve školním roce 2023/2024 ve společné části maturitní zkoušky byla celková úspěšnost
92 %, v profilové části uspěli všichni žáci. U jednotné závěrečné zkoušky prospělo
s vyznamenáním 79 % žáků. Škola na začátku čtvrtého ročníku zavedla cvičné didaktické
testy z českého a anglického jazyka, jejich výsledky analyzuje na úrovní vedení
a předmětových sekcí a po konzultacích se zákonnými zástupci a žáky, jim pak navrhuje
doučování nebo individuální konzultace. Pro neúspěšné žáky v jarním termínu maturitní
zkoušky nabízí také možnost doučování v období prázdnin (dva týdny v srpnu). Účinnost
těchto zavedených opatření bude možné ověřit až podle úspěšnosti žáků u maturitní zkoušky
v následujících obdobích.
Škola průběžně sleduje chování žáků, oceňuje jejich úspěchy (zejména při reprezentaci
školy), aktivní přístup ke vzdělávání a přijímá opatření k posílení kázně při neplnění
povinností stanovených školním řádem. Nejčastěji řešenými problémy jsou psychické
problémy jedinců nebo vztahy v kolektivu. Preventivní program je integrován do běžné
výuky nebo projektových dní. Pro první ročníky je pořádán adaptační pobyt, v průběhu
školního roku Den pro zdraví a další aktivity vedoucí k wellbeingu žáků i učitelů. Dvakrát
ročně formou dotazníkového šetření škola zjišťuje klima i celkové vztahy ve škole, jednou
ročně jsou oslovováni zákonní zástupci, aby se vyjádřili k dění ve škole a popř. se zapojili
do zlepšování kvality vzdělávání. V rámci kariérového poradenství je standardně
poskytována podpora při výběru jejich dalšího studia nebo zaměstnání, v této oblasti škola
vykazuje funkční spolupráci se sociálními partnery, na jejichž pracovištích žáci školy
realizují praktické vyučování.
Rozvoj klíčových kompetencí žáků je příznivě podporován jejich zapojením do sportovních
a odborných soutěží na regionální i celorepublikové úrovni, kde se jim podařilo dosáhnout
významných úspěchů. Žáci jsou dlouhodobě úspěšní v soutěži Středoškolské odborné
činnosti nebo Ošetřovatelské soutěži. Velkým přínosem je bilingvní výuka napříč předměty
i obory, která vede k rozvoji jazykových kompetencí. Žáci jsou podporováni k získání
mezinárodního certifikátu z anglického jazyka (úspěšným žákům škola zaplatí náklady na
získání certifikátu). Pro základní školy je pořádána již několik let soutěž v anglickém jazyce
Amazing race. Školní pěvecký sbor funguje jako volnočasová aktivita, která přináší žákům
nejen umělecké zážitky, ale také přispívá k osobnostnímu rozvoji a posiluje sociální vztahy
mezi účastníky. Úspěšně škola také navazuje spolupráci se zahraničními školami nebo se
zaměstnavateli v regionu.


                                          Závěry
Vývoj školy
– Od poslední inspekční činnosti v roce 2019 došlo k otevření nového oboru vzdělání
  69-42-M/01 Oční optik.
– Pedagogický sbor i počet žáků se v posledních letech stabilizoval.
– Škola postupně renovuje učebny a obnovuje materiální vybavení odborných učeben.
– Ředitel školy přijal účinná opatření ke všem zjištěním z předchozí inspekční činnosti.
Silné stránky
– Rozvoj odborných kompetencí prostřednictvím spolupráce se sociálními partnery (1.5)


                                             5/8
– Podpora jazykového vzdělávání bilingvní výukou a a přípravou na mezinárodní jazykové
  certifikáty. (5.2)
– Škola vytváří motivační prostředí k dosahování dobrých výsledků a k prohlubová ní
  odborných kompetencí žáků. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Využití užšího spektra metod a forem výuky, nepropojení práce s cílem hodiny v úvodu
  a v závěru výuky a práce s informačními zdroji v menší míře zaměřená na podporu
  kritického myšlení nebo čtenářské gramotnosti. (4.2)
– Ve výuce byla v menší míře využívaná diferenciace zohledňující individuální možnosti
  žáků. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Využívat širší spektrum metod a forem výuky.
– Reflektovat a zdůvodňovat v úvodní a závěrečné fázi vyučovací jednotky systematick o u
  souvislost mezi činnostmi žáků a stanovenými výukovými cíli.
– Podporovat kritické myšlení a čtenářskou gramotnost pomocí různých informač níc h
  zdrojů.
– Nabízet žákům úlohy odlišné kognitivní náročnosti.
– Cíleně rozvíjet oblast sebehodnocení a vzájemného            hodnocení žáků, která by
  podporovala jejich odpovědnost za vlastní výkon.
– Využívat ke zkvalitnění práce pedagogů vzájemné hospitace.
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 10 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).




                                            6/8
           Seznam dokladů, o které se inspekční zjištění opírají
 1.   Koncepce rozvoje školy na období 2022–2027
 2.   Školní vzdělávací programy platné ve školním roce 2024/2025
 3.   Dokumentace k přijímání a ukončování vzdělávání závěrečnou a maturitní zkouškou
      ve školním roce 2023/2024 (vzorek)
 4.   Dokumentace k řízení školy –zápisy z kontrolní a hospitační činnosti vedené ve
      školním roce 2024/2025 (vzorek)
 5.   Evidence žáků (školní matrika) včetně výsledků vzdělávání žáků vedené ve školním
      roce 2024/2025 (vzorek)
 6.   Záznamy z jednání pedagogické rady vedené ve školním roce 2024/2025 (vzorek)
 7.   Třídní knihy a rozvrh vyučovacích hodin platné ve školním roce 2024/2025 (vzorek)
 8.   Výroční zpráva o činnosti školy za školní rok 2023/2024
 9.   Dokumentace o dosaženém vzdělání pedagogických pracovníků vedená ve školním
      roce 2024/2025 (vzorek)
10.   Dokumentace k organizaci praktického vyučování vedená ve školním roce 2024/2025
      (vzorek)
11.   Zápisy předmětových sekcí vedené ve školním roce 2024/2025 (vzorek)
12.   Plán dalšího vzdělávání pedagogických pracovníků po jednotlivých sekcích ve
      školním roce 2024/2025
13.   Plán práce a dokumentace školního poradenského pracoviště vedené ve školním roce
      2024/2025 (vzorek)
14.   Dokumentace související se zajištěním bezpečnosti a ochrany zdraví žáků při
      poskytování vzdělávání vedená ve školním roce 2024/2025 (vzorek)
15.   Dokumentace vztahující se k finančním podmínkám školy a zajištění školního
      stravování pro školní rok 2024/2025 k datu inspekční činnosti (vzorek)




                                         7/8
                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Mgr. Ing. Martina Colledani, školní inspektorka, vedoucí inspekčního týmu
 Mgr. Šárka Šustková, školní inspektorka
 Mgr. Dagmar Šírová, školní inspektorka
 PaedDr. Ivana Marková, Ph.D., školní inspektorka
 PhDr. Hana Hanusková, odbornice na zdravotnické vzdělávání
 Bc. Marcela Zahradníková, kontrolní pracovnice
10. 6. 2025




                                          8/8
