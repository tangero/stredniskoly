                                 Česká školní inspekce
                               Moravskoslezský inspektorát
                               Matiční 20, 702 00 Ostrava
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIT-2081/23-T
                                      Sp. zn. ČŠIT- S-399/23 T


Název                               Střední škola, Bohumín, příspěvková organizace
Sídlo                               Husova 283, 735 81 Bohumín
E-mail                              sekretariat@sosboh.cz
IČO                                 66 932 581
Identifikátor                       600 016 668
Právní forma                        příspěvková organizace
Zastupující                         Ing. Liběna Orságová
Zřizovatel                          Moravskoslezský kraj
Místo inspekční činnosti            Čáslavská 420, Bohumín-Nový Bohumín
                                    Husova 283, Bohumín-Nový Bohumín
                                    Husova 289, Bohumín-Nový Bohumín
                                    Jeremenkova 66, Bohumín-Pudlov
                                    Masarykova 365, nám. T. G. Masaryka 938, Bohumín
                                    Janáčkova 715, Bohumín
                                    Revoluční 32, Bohumín-Nový Bohumín
Inspekční činnost na místě          31. 10. 2023 − 3. 11. 2023

Inspekční činnost byla zahájena doručením oznámení o inspekční činnosti.

                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Střední škola, Bohumín, příspěvková organizace (dále „škola“) poskytuje ve školním roce
2023/2024 střední vzdělání s maturitní zkouškou v oborech vzdělávání 37-41-M/01 Provoz
a ekonomika dopravy, 75-41-M/01 Sociální činnost a v nástavbovém oboru vzdělání
64-41-L/51 Podnikání v denní i v dálkové formě vzdělávání. Dále vzdělává žáky v oborech
středního vzdělávání s výučním listem 23-51-H/01 Strojní mechanik, 23-56-H/01 Obráběč
kovů, 23-68-H/01 Mechanik opravář motorových vozidel, 26-51-H/01 Elektrikář,
37-52-H/01 Železničář, 65-51-H/01 Kuchař číšník a 69-51-H/01 Kadeřník.
K termínu inspekční činnosti střední školu navštěvovalo 514 žáků, z toho 52 v dálkové
formě vzdělávání. Speciální vzdělávací potřeby byly identifikovány u 22 žáků, z toho jeden
žák se vzdělával podle individuálního vzdělávacího plánu. V rámci dalšího odborného
vzdělávání škola nabízí a realizuje různé profesní kvalifikace i rekvalifikace. Vzdělává ní
žáků v teoretické výuce je realizováno ve dvou budovách a praktické vyučování probíhá
na dalších čtyřech místech a u sociálních partnerů v širokém okolí.
Škola má vlastní školní jídelnu, na kterou je navázána školní restaurace a kavárna. O své
činnosti informuje na internetových stránkách www.sosboh.cz.


                         Hodnocení podmínek vzdělávání
Ředitelka školy (dále „ředitelka“) vytyčila hlavní a dílčí cíle v dokumentu Koncepce rozvoje
školy. Cíle se daří efektivně naplňovat především v oblastech zlepšování materiálně
technických podmínek, spolupráce se sociálními partnery a prezentací školy jako instituce,
která je otevřená široké veřejnosti. Na potřeby pracovního trhu reagovala škola zavedením
oboru vzdělání Železničář, ve kterém se začali vzdělávat žáci od školního roku 2021/2022.
Při vyhodnocování jednotlivých strategií se opírá o vlastní SWOT analýzu.
Ředitelka část řídicích a kontrolních kompetencí účelně delegovala na své dvě zástupkyně
pro teoretické vyučování a dva vedoucí učitele odborného výcviku. Přenos informací mezi
vedením školy a ostatními pedagogickými pracovníky je funkční a probíhá prostřednictvím
elektronického systému nebo operativní osobní komunikaci. Pravidelné porady širšího
vedení školy jsou vhodně nastavené. V řízení školy metodicky pomáhá tzv. „tým Inovátorů“,
(složený z řad vlastních pedagogů), který přináší zajímavé podněty k chodu organizace.
Nedostatky v řízení školy se projevily v kontrolní činnosti. Při organizaci vzdělávání tělesné
výchovy v přesunu na sportoviště škola nezohlednila potřebnou časovou dotaci,
což negativně ovlivňovalo průběh výuky. Dále se vyskytl problém v poskytovaném místě
vzdělávání, které nebylo uvedeno v rejstříku škol, a plnění výživových norem školní jídelny
u požadovaných hodnot komodity ovoce. Předmětové komise jsou poradně metodickým
orgánem, ale ve svých činnostech se zabývají převážně organizačními záležitostmi. V jejich
činnosti chybí reálné podchycení vzájemné spolupráce mezi předmětovými komisemi
a efektivní spolupráce při analýze výsledků vzdělávání nebo hodnocení využívání metod
a forem výuky v jednotlivých oblastech. Při zjištění problémů ve vzdělávání jednotlivýc h
žáků jde jen o pouhé konstatování, s absencí přijatých opatření. Plán dalšího vzdělává ní
pedagogických pracovníků vychází z potřeb školy a jednotlivých pedagogů, ale jde spíše
jen o odborně zaměřené vzdělávání. Škola poskytuje jen v menší míře podporu vyučujíc ím,
kteří vyučují předměty, pro které nejsou dostatečně odborně způsobilí (např. jejich účastí
na jednáních předmětových komisí, dalším vzděláváním pedagogických pracovníků,
zvýšenou metodickou hospitační činností atd.). Chybí další vzdělávání pedagogů týkající
se dopadů na zlepšování kvality průběhu výuky teoretického vzdělávání, jako jsou


                                             2/9
kooperativní práce, využívání různých informačních zdrojů, využívání vhodných aplikací
nebo informačních technologií atd.
Ve školním roce 2023/2024 působí ve škole čtyři začínající učitelé, kteří dostávají od svých
uvádějících učitelů adekvátní podporu. Hospitační činnost je vedením školy realizo vá na
plánovitě a v dostatečném rozsahu. Z hospitačních záznamů vyplývá, že jsou vyhotoveny
záznamy s průběhem a výsledkem hospitací, ale chybí doporučení přijatých opatření a jejich
následná aplikace pro zlepšování kvality průběhu výuky. Neprobíhají ani vzájemné náslechy
učitelů pro sdílení dobré praxe.
Činnost školního poradenského pracoviště (dále „ŠPP“) zabezpečuje výchovná poradkyně
a školní metodička prevence. Školního psychologa, který by měl ve škole velké uplatnění,
ŠPP aktuálně nemá (jeden ze zaměstnanců se připravuje na tuto funkci studiem). Pracoviště
zajišťovalo péči o žáky se speciálními vzdělávacími potřebami ve spolupráci se školskými
poradenskými zařízeními. Výchovná poradkyně adekvátně seznamovala ostatní pedagogy
s podpůrnými opatřeními těchto žáků a společně vyhodnocovali účinnost poskytovanýc h
opatření, tyto aktivity se ve výuce teoretického vyučování neprojevily v dostatečné míře.
Preventivní strategie se vhodně promítala do dění ve škole, se zpracovanou strategií v oblasti
prevence školního neúspěchu žáků se aktivně pracuje. Všechny realizované programy byly
cíleně zaměřeny nejen tímto směrem, ale i na oblasti vzdělávací a sociální. Tyto aktivity
se realizují ve spolupráci s externími partnery (například Renarkon, Bílý kruh bezpečí,
Slezská diakonie, Městská policie, Policie České republiky apod.). Realizova nými
aktivitami a včasným řešením problémů se škole dobře dařilo předcházet negativním
projevům chování žáků. Jako prevence se také osvědčilo pořádání pravidelných třídnick ýc h
hodin zaměřených na eliminaci rizikového chování, vytváření pozitivních vztahů a řešení
neúspěchů žáků ve vzdělávání. Pozitivní vliv má zavedená diagnostika tříd ve formě
skupinových činností v problematice školního klimatu, kdy probíhají skupinové aktivity
v každé třídě jedenkrát za pololetí. Pravidelně pořádané Dny prevence se tematicky zaměřují
na aktuální problémy (vztahy, problémy se stresem nebo užívání drog). V poslední době
se ŠPP ve spolupráci s žáky a policií podařilo podchytit problémy spolužáka a následně
vhodně pracovat s třídním kolektivem. Výchovná poradkyně věnuje značné úsilí motivac i
žáků ke studiu se znevýhodněným sociálním statusem.
Materiálně technické podmínky školy se daří průběžně zkvalitňovat. Zmodernizována jsou
obě školní pracoviště pro teoretické vyučování včetně jednotlivých učeben, prostředků
informačních a komunikačních technologií, oddychových a sportovních koutků. Pracoviště
odborného výcviku fungují také jako provozovny pro zákazníky z řad veřejnosti (dvě
kadeřnictví, restaurace a kavárna nebo autodílna), kde žáci pracují pod dohledem učitelů
odborného výcviku, učí se komunikovat se zákazníky a vést administrativní agendu, mají
možnost si vyzkoušet různé druhy materiálů i pracovních postupů. Žáci absolvují praktické
vyučování také na mnoha pracovištích u sociálních partnerů. V praktické výuce řemeslnýc h
oborů škola využívá zastaralé prostory, které nejsou příliš podnětné, ale umožňují
naplňování školních vzdělávacích programů v požadovaném rozsahu. Vedení školy
dlouhodobě usiluje o vybudování moderního zázemí pro odborný výcvik všech
poskytovaných oborů vzdělávání přímo v areálu školy na ulici Husova.
Teoretická výuka probíhá ve dvou budovách vzdálených od sebe přibližně 400 metrů. Škola
toto při tvorbě rozvrhu hodin zohledňuje a nastavuje jej tak, aby docházelo k přechodům
žáků jen v menší míře. Přesto bylo v době inspekční činnosti zaznamenáno, že žáci
přecházeli mezi budovami i v době pětiminutové přestávky, což nebylo vhodné vzhlede m
k zajištění optimálních psychohygienických podmínek žáků a k zajištění jejich bezpečnosti.
Naopak v oblasti samotné bezpečnosti a ochrany zdraví jsou žáci pravidelně poučováni


                                             3/9
a seznamováni s riziky. Škola každoročně vyhodnocuje úrazovost žáků, převládají úrazy
vzniklé při tělovýchovných aktivitách a při praktickém vyučování. V případě úrazu dochází
následně k opětovnému poučováni žáků o pravidlech bezpečného chování s cílem
předcházet vzniku úrazů a snižovat jejich počet. V minulém školním roce 2022/2023 došlo
ve srovnání s předchozím školním rokem k poklesu úrazů.


                         Hodnocení průběhu vzdělávání
Průběh vzdělávání v teoretickém vyučování byl sledován v obou místech poskytovaného
vzdělávání napříč realizovanými obory vzdělání, všeobecně vzdělávacími i odbornými
předměty.
Společným rysem všech sledovaných hodin v teoretických vyučovacích předmětech
všeobecného i odborného zaměření byla pozitivní atmosféra založená na vzájemné m
respektu. Výuka byla vedena převážně frontálním způsobem s průběžně využíva no u
samostatnou prací žáků. Formy výuky ve skupinách či dvojicích byly zařazovány výjimeč ně.
Výklad učitele byl v některých hodinách doplněn prezentací výukového obsahu s využitím
didaktické techniky a tištěnými texty. K náročnější komunikaci formou diskuze nebo
k výměně názorů žáci nebyli vedeni, stejně tak měli jen výjimečně příležito st
k samostatnému vyhledávání a zpracování informací. Kritické myšlení u žáků nebylo
podporováno obhajobou jejich názorů, ani účelným rozvíjením práce s chybou. Také jejich
podpora prostřednictvím diferenciace a individualizace ve vzdělávání nebyla optimálně
využívána. Práce s výukovými cíli byla nedostatečná a neumožňovala jejich vyhodnoce ní
v závěru hodiny, kdy většinou docházelo jen ke stručnému shrnutí učiva.
Hodiny českého jazyka byly založeny na frontálním výkladu a řízeném dialogu,
což neumožňovalo adekvátní využití studijního potenciálu žáků. Vyučující žáky motivova li
k plnění zadaných úkolů, poskytovali podporu při potížích, ale nedostatečně uplatňova li
zpětnou vazbu žákům o míře zvládnutí zadaných úkolů. V anglickém jazyce se uplatňova ly
i kooperativní formy práce, v těchto sledovaných hodinách měli žáci dostatek příležitos tí
i k efektivnímu samostatnému projevu. V některých hodinách anglického jazyka byl při
vzdělávání přítomen rodilý mluvčí, který vhodně doplňoval výuku ve spolupráci s dalším
pedagogem. Tato spolupráce byla přínosná a vhodně propojená s tématem hodiny. Vyučujíc í
ve výuce jazyků nevyužívali efektivně didaktickou techniku, která by však vzhlede m
k tematickým celkům byla přínosná.
Průběh vzdělávání ve vyučovacích hodinách matematiky vykazoval rozdílnou úroveň
v závislosti na zkušenostech jednotlivých vyučujících. Efektivnější byly ty vyučovac í
hodiny, kdy vyučující poskytovali žákům zpětnou vazbu k jejich práci, zařazovali praktické
příklady z reálných situací a praxe. Naopak méně účinné bylo v některých případech využití
digitálních technologií k prezentaci nového učiva nebo frontální výuky jen s minimá lním
zapojením žáků do práce na řešených příkladech.
Ve vyučovacích hodinách informatiky pracovali žáci na problémových úlohách, měli sami
možnost zvolit si náročnost řešené úlohy. Hodiny, kde se podařilo nastavit cíl a pracovat
s ním správně po celou dobu, tak vykazovali výbornou úroveň. Zde byla správně
propojována teorie s praxí a žáci měli možnost vyhledávat informace nebo si prakticky
ověřovat jednotlivá fakta. Ne ve všech případech však vyučující žáky vhodně podporovali
v dalším postupu tím, že žákům předložili řešení dané úlohy.
Ve sledovaných hodinách tělesné výchovy se vyučující zaměřili na rozvoj pohybových
dovedností a individuálních herních činností žáků v basketbale. Vyučující poskytovali


                                           4/9
žákům průběžně zpětnou vazbu. V některých vyučovacích hodinách měli žáci možnost
zapojit se do vedení činností v rámci přípravy na vyučovací jednotku nebo v rámci zklidně ní
organismu na závěr. Časovou dotaci výuky se nedařilo efektivně využít ve všech
vyučovacích hodinách. Jen ojediněle dodržovali vyučující základní bezpečnostní pravidla
ve výuce tělesné výchovy v podobě důsledné kontroly správného ustrojení žáků (prstýnky,
řetízky, hodinky aj.).
Výuka teoretických odborných předmětů byla vedena odborně a věcně správně s použitím
vhodných příkladů uplatnění znalostí a dovedností z předmětu v reálných situacíc h.
Pozitivním rysem realizované výuky bylo její vedení ve vzájemných mezipředměto výc h
souvislostech, zejména ve vztahu k využití poznatků v praxi. Část vyučujících jsou
odborníci z praxe, což mělo pozitivní dopad na odborné kompetence žáků. Hodiny byly
vedeny převážně formou výkladu (s převahou aktivity učitelů), příp. s využitím didaktic ké
techniky pro podporu názornosti. Uplatňovaná škála metod a forem výuky byla méně pestrá,
ve většině hodin chyběly činnosti podporující kooperaci žáků. Tam, kde se podařilo zvýšit
názornost výuky účelným využitím didaktické techniky nebo pomocí trojrozměr nýc h
pomůcek, se žáci účelněji zapojovali do průběhu výuky. Diferencovaná výuka zaměřená
na žáky se speciálními vzdělávacími potřebami v hodinách nebyla zřetelná. Vyučujíc í
žákům poskytovali většinou okamžitou slovní zpětnou vazbu, jen výjimečně vedli žáky
k sebehodnocení nebo vzájemnému žákovskému hodnocení. Pouze ojediněle žáci v závěru
zhodnotili s učitelem proběhlou hodinu s ohledem na jejich dosažený pokrok.
Učební praxe žáků 3. ročníku oboru vzdělání Sociální činnost je realizována jeden den
v týdnu na smluvních pracovištích se sociálním zaměřením. Žáci ve sledované výuce vhodně
aplikovali své teoretické znalosti a dovednosti v reálném prostředí.
V rámci hospitační činnosti byl sledován odborný výcvik žáků ve všech oborech nabízenýc h
školou. Šlo o školní pracoviště například u oboru Kadeřník nebo Kuchař-číšník
a u řemeslných oborů. Dále byla sledována praktická výuka na provozním pracovišti
smluvního partnera, kde žáci pracovali pod vedením instruktorů. Materiální zázemí výuky
navštívených oborů vytváří odpovídající podmínky pro naplňování požadavků profilu
absolventů. Škola má navázanou velmi dobrou spolupráci s řadou sociálních partnerů, kteří
pomáhají nejen s materiálním zajištěním výuky, ale především s reálným zapojením žáků
do svých provozů, což napomáhá k optimálnímu rozvíjení jejich odborných kompetencí.
Sledovaná výuka v odborném výcviku měla vždy stanovené konkrétní výukové cíle ,
se kterými se efektivně pracovalo. Zvolené postupy, metody a formy podporovaly rozvoj
vědomostí a zejména praktických dovedností žáků, které byly vhodně nastaveny vzhlede m
k obsahu učiva i stanoveným cílům školních vzdělávacích programů. Učební činnosti byly
diferencovány podle možností a výkonnosti jednotlivých žáků. U většiny žáků byla při
plnění zadaných úkolů patrná samostatnost s požadovaným zvládnutím pracovních operací.
Učitelé v odborném výcviku jsou zdatní nejen po odborné stránce, ale i v sociální oblasti,
což u žáků zvyšuje motivaci pro studium a jeho úspěšné ukončení.


                          Hodnocení výsledků vzdělávání
Vedení školy pravidelně sleduje a vyhodnocuje dosahované výsledky vzdělávání žáků.
Uplatňovány jsou standardní evaluační nástroje s využitím forem písemného a ústního
ověřování žákovských vědomostí a dovedností v teoretickém vyučování, ojediněle
i s využitím portfolií.
Průběžné výsledky vzdělávání žáků oborů vzdělání s výučním listem za období posledních
tří let jsou vyrovnané. Úspěšnost žáků při ukončování vzdělávání ve školním roce 2020/2021


                                            5/9
a 2021/2022 se pohybuje od 92 % do 94 %. V loňském školním roce 2022/2023 prospěli
všichni žáci u závěrečných zkoušek. Analýzou výsledků vzdělávání žáků v maturitníc h
oborech vzdělání vyplývá, že ve školním roce 2021/2022 prospělo 80 % ze 44 žáků,
a ve školním roce 2022/2023 prospělo 78 % ze 44 žáků. Škola monitoruje příčiny školního
neúspěchu žáků (na pedagogické radě a v ŠPP) a snaží se s nimi efektivně pracovat. Žáci,
kteří nebyli úspěšní na konci školního roku opakují ročník nebo přecházejí na méně náročný
obor vzdělání, škola se snaží tyto žáky motivovat k úspěšnému dokončení oboru, za tímto
účelem jim poskytuje doučování a individuální konzultace. Prospěchová složka stipendia
poskytovaná zřizovatelem a mnoha sociálními partnery je školou účelně využívá na
ke zlepšení průběžných výsledků žáků i ke zvýšení jejich motivace ve vzdělávání (podpora
docházky i náboru do oborů vzdělání).
Zákonným zástupcům škola poskytuje průběžné informace o výsledcích vzdělává ní
a zveřejňuje aktuality týkající se její činnosti. Pedagogové vytvářejí prostředí pro zapojení
žáků do individuálních a týmových soutěží podporující jejich zájem i nadání. Nadanější žáci
nebo žáci se zvýšeným zájmem o studovaný obor jsou aktivními účastníky v různých
soutěžích a přehlídkách, kde dosahují výborných výsledků. Škola provozuje školní sportovní
klub, dále baristický kroužek, se kterým získali 3. místo v soutěži „Mistr kávy“ – junior,
v soutěži „Svačina roku“ Rio mare postoupili do celostátního kola v Praze. V průběhu
inspekční činnosti žáci oboru vzdělání Kuchař-číšník vyhráli 1. místo v soutěží
„Svatomartinská husa“, vyhlášenou městem Frenštát pod Radhoštěm a tamější hotelovou
školou. Také akce, které jsou pořádané školu pro široku veřejnost (například Bohumínské
grilování), mají velký úspěch a dopad do sociálních i odborných kompetencí žáků.
Předpokladem úspěšné přípravy a uplatnění absolventů je aktivní forma spolupráce
s profesními svazy a s externími partnery při zajištění části praktického vyučování žáků,
zapojení odborníků do výuky i závěrečných zkoušek. Prostřednictvím projektu Erasmus+
mají žáci vybraných oborů vzdělání příležitost získávat pracovní zkušenosti a posílit své
jazykové kompetence na stážích v zahraničí (Itálie, Maďarsko). Také projekt příhranič ní
spolupráce v Polsku s odbornou školou je přínosem pro výměnu zkušenosti z řad pedagogů
a žáků.


                                         Závěry
Vývoj školy
– Od minulé inspekční činnosti konané v roce 2017 jsou nově jmenovaní zástupci školy
  v teoretickém vyučování a vedoucí učitelé odborného výcviku
– Otevření učebního oboru s výučním listem Železničář
– Rekonstrukce budovy teoretického vyučování na ulici Čáslavská
– Rekonstrukce kadeřnického salónu školy
– Nové vybavení odborných učeben i běžných tříd
– Zřízení klidových a relaxačních zón
– Zavedení stáží pedagogů u sociálních partnerů
– Zrušení domova mládeže




                                            6/9
Silné stránky
– Škola dlouhodobě udržuje a rozšiřuje spolupráci s velkou škálou sociálních partnerů
  a jednotliví partneři se velkou měrou podílejí na činnosti školy, což má pozitivní dopad
  na rozvoj odborných i sociálních kompetencí žáků. (1.5)
– Průběh a výsledky výuky v odborném výcviku vykazují požadovanou úroveň a učitelé
  mají jasně nastavená pravidla i vhodné metodické vedení žáků s dopadem do odpovídajíc í
  kvality odborného vzdělávání. (4.1)
– Účast a úspěchy žáků školy v odborných soutěžích přispívají k rozvoji jejich nadání
  i samotné motivaci ke studiu. (6.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (příležitosti ke zlepšení)
– Organizace vzdělávání nevytváří optimální podmínky pro psychohygienu žáků s ohledem
  na nevhodnou časovou organizaci při přechodu žáků mezi budovami školy. (1.3)
– Nastavený kontrolní systém není zcela účinný v oblastech organizace průběhu vzdělává ní
  a činnosti školní jídelny. (2.3)
– Žáci byli nedostatečně vedeni k vyhledávání, vyhodnocování a používání informac í
  z různých zdrojů a práci s cíli, s negativním dopadem na efektivní rozvoj jejich klíčovýc h
  kompetencí. (4.2)
– V převážné části hodin teoretického vyučování převládalo frontální pojetí výuky, bez
  aktivního zapojení žáků. Nedocházelo k diferenciaci výuky vedoucí k optimalizac i
  rozvoje studijního potenciálu žáků. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Zaměřit se ve výuce na práci se vzdělávacími cíli v hodinách, podněcování ke kritickému
  myšlení, využívání různých informačních zdrojů jednotlivými žáky a účelné využívá ní
  diferenciace učiva.
– Vytvořit koncepční plán vzdělávání pro zvýšení úrovně výuky.
– Podporovat v rámci dalšího vzdělávání pedagogických pracovníků vzdělávání v oblasti
  aktivizačních metod a forem výuky, práci s cíli v hodinách, využívání více informač níc h
  zdrojů a následně podporovat vzájemné sdílení dobré pedagogické praxe.
– Efektivně využívat informační technologie ve výuce a v tomto směru motivovat i samotné
  žáky.
– Při hospitační činnosti vedením školy nastavit a přijmout adekvátní opatření ke zlepšení
  kvality výuky a následně je i analyzovat a vyhodnocovat.
– Využívat aktivně vzájemné náslechy mezi pedagogy jako nástroj k posunu kvality
  v průběhu vzdělávání, pro inspiraci a sdílení zkušeností.
– Upravit organizaci vzdělávání v tělesné výchově tak, aby při přesunech                byla
  minimalizovaná časová ztráta s dopadem do průběhu výuky.
– Zaměřit se na dodržování základních bezpečnostních pravidel ve výuce tělesné výchovy
  v podobě důsledné kontroly správného ustrojení žáků.


                                            7/9
– Nastavit účinný kontrolní systém v organizaci vzdělávání a chodu školní jídelny.


                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 15 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Školní řád Střední školy Bohumín platný ve školním roce 2023/2024 včetně dodatků
 2.   Školní vzdělávací programy pro střední vzdělávání všech oborů vzdělání platné
      ve školním roce 20232/2024
 3.   Výkaz o střední škole M8 podle stavu k 30. 9. 2023
 4.   Školní elektronický informační systém vedený ve školním roce 2023/2024
 5.   Výroční zpráva o činnosti školy za školní roky 2020/2021, 2021/2022 a 2022/2023
 6.   Koncepce rozvoje školy
 7.   Organizační struktura školy
 8.   Dokumentace k dalšímu vzdělávání pedagogů vedená ve školním roce 2021/2022
      a 2022/2023
 9.   Rozvrh vyučovacích hodin platný ve školním roce 2023/2024
10.   Záznamy z jednání pedagogické rady vedené ve školním roce 2022/2023 a 2023/2024
11.   Záznamy z jednání předmětových komisí ve školním roce 2022/2023 a 2023/2024
12.   Dokumentace ke kontrolní činnosti školy vedená ve školním roce 2022/2023
      a 2023/2024 (plány a přehledy kontrolní a řídící činnosti, hospitační záznamy)
13.   Personální dokumentace vedená ve školním roce 2023/2024
14.   Dokumentace školního poradenského pracoviště ve školním roce 2022/2023
      a 2023/2024 (dokumentace k třídnickým hodinám, plán činnosti výchovné
      poradkyně, evidence žáků se speciálními vzdělávacími potřebami, strategie
      předcházení školní neúspěšnosti, preventivní program školy, preventivní strategie
      školy, krizový plán)
15.   Přehledy klasifikace školy vedené za jednotlivá klasifikační období školních roků
      2020/2021 až 2022/2023
16.   Výsledky maturitních zkoušek, stav po podzimním zkušebním období, roky 2021
      a 2022 a po jarním zkušebním období, rok 2023
17.   Výsledky závěrečných zkoušek na konci zkušebního období 2021, 2022 a 2023
18.   Dokumentace vedená k praktickému vyučování
19.   Smlouvy školy platné ve školním roce 2023/2024 (o podnájmu prostor pro výuku
      v tělocvičně, o zajištění školního stravování, o zajištění odborné praxe žáků
      u sociálních partnerů)



                                           8/9
20.   Dokumentace školy k hodnocení ekonomických podmínek, zajištění bezpečnosti
      a ochrany zdraví žáků
21.   Inspekční zpráva č.j. ČŠIT-1589/17-T


                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 PhDr. Jiří Wasserburger, školní inspektor, vedoucí inspekčního týmu
 Mgr. Jakub Mojžíš, školní inspektor
 Mgr. Adéla Kulová, školní inspektorka
 Mgr. Sylva Kyselová, Ph.D., MBA, školní inspektorka
 Ing. Hana Maľarová, školní inspektorka
 Bc. Marcela Zahradníková, kontrolní pracovnice
20. 11. 2023




                                          9/9
