                                Česká školní inspekce
                                Liberecký inspektorát
                          Masarykova 801/28, 460 01 Liberec
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIL-1014/23-L
                                       Sp. zn. ČŠIL-S-179/23-L


Název                               Střední zdravotnická škola a Střední odborná škola,
                                    Česká Lípa, příspěvková organizace
Sídlo                               28. října 2707, 470 06 Česká Lípa
E-mail                              sekretariat@skolalipa.cz
IČO                                 14 451 018
Identifikátor                       600 010 104
Právní forma                        příspěvková organizace
Zastupující                         Mgr. Hana Kubátová Ortová
Zřizovatel                          Liberecký kraj
Místa inspekční činnosti            28. října 2707, Česká Lípa
                                    Lužická 588, Česká Lípa
                                    Svojsíkova stezka 2945, Česká Lípa
Inspekční činnost na místě          28. 11. 2023 − 1. 12. 2023

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání, naplňování školních
vzdělávacích programů a jejich souladu s právními předpisy, případně s rámcovými
vzdělávacími programy podle § 174 odst. 2 písm. b) a c) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.
                                    Charakteristika
Střední zdravotnická škola a Střední odborná škola, Česká Lípa, příspěvková organizace
(dále „škola“, „instituce“) vykonává činnost střední školy s nejvyšším povoleným počtem
1464 žáků. Aktuálně poskytuje vzdělávání na třech adresách v České Lípě a řadí se mezi
největší střední školy v Libereckém kraji.
Ve školním roce 2023/2024 nabízí studium ve 20 oborech vzdělání zakončených závěrečnou
nebo maturitní zkouškou v denní formě vzdělávání. Pestrá vzdělávací nabídka je od školního
roku 2021/2022 rozšířena o zdravotnické obory Praktická sestra a Ošetřovatel. V souvislos ti
s tím byl změněn název školy (původně Střední odborná škola a Střední odborné učiliště,
28. října 2707, Česká Lípa, příspěvková organizace).
Zájem uchazečů o studium ve škole roste. K datu inspekční činnosti se ve 44 třídách
vzdělávalo 1055 žáků, z toho 38 se speciálními vzdělávacími potřebami a 39 s odlišným
mateřským jazykem. Nejvyšší povolený počet žáků školy byl naplněn ze 72 %.
Škola je členem Okresní agrární komory, Asociace kuchařů a cukrářů ČR, z. s., Sdružení
učňovských zařízení ČR, z. s. a Asociace zdravotnických škol ČR, z. s. Od školního roku
2019/2020 je Centrem odborného vzdělávání Libereckého kraje pro oblast služeb. Během
studia mohou žáci získat svářečský průkaz a řidičská oprávnění skupiny B, C a T. Škola
přijímá zakázky od firem a klientů z řad veřejnosti, je autorizovanou osobou pořádající
rekvalifikační kurzy.


                          Hodnocení podmínek vzdělávání
Ředitelka školy (dále „ředitelka“) působí ve vedoucí funkci od roku 2017, naposledy v ní
byla potvrzena v roce 2023. S institucí je dlouhodobě profesně spjata a její vysoké pracovní
nasazení a manažerské schopnosti pozitivně ovlivňují systém řízení, efektivní plánování
i funkčně nastavenou organizační strukturu. Vedení školy tvoří účinně spolupracující tým
s přesně vymezenými pravomocemi a povinnostmi. Vzhledem k velikosti školy ředitelka
významnou část svých kompetencí delegovala na svých šest zástupců pověřených řízením
jednotlivých pracovišť a úseků. Hospitační činnost členů vedení školy probíhá plánovitě
a intenzivně, v rámci školy jsou sjednocena pravidla pro sledování vzdělávacích cílů a jejich
naplňování. Propracovaný je systém hodnocení a odměňování jednotlivých pedagogů.
Hlavní vizí ředitelky formulovanou v koncepčních materiálech je vytvořit ze školního areálu
moderní centrum odborného vzdělávání v regionu, což se postupně daří díky aktivní
prezentaci školy na veřejnosti a velmi dobré spolupráci se zřizovatelem. Další prioritou je
zvýšit poptávku uchazečů o vzdělávání stabilní a vyváženou oborovou nabídkou
podpořenou velmi dobrými prostorovými a materiálními podmínkami.
K naplňování koncepčních záměrů a zkvalitnění své činnosti škola efektivně využívá cíleně
zaměřenou aktivní spolupráci se sociálními a profesními partnery. Organizace odborné
praxe a odborného výcviku na pracovištích potenciálníc h zaměstnavatelů je založena na
stabilních partnerských vztazích s více než čtyřiceti firmami a institucemi. Mezi klíčové patří
Škoda Auto, a.s., Agrární Rada Libereckého kraje, Zemědělské a obchodní družstvo,
Nemocnice s poliklinikou Česká Lípa, a.s., firma FESTOOL s.r.o., ZOD Brniště aj. Aktivní
a vzájemně podnětná je spolupráce se žákovskou radou. Od poslední inspekční činnosti
škola navázala intenzivní spolupráci se základními školami v regionu formou celodenníc h
projektových dnů, od roku 2021 vydává školní bulletiny.




                                             2/9
Podporu osobnostního rozvoje žáků zajišťuje škola také prostřednictvím školního
poradenského pracoviště, ve kterém působí čtyři zkušené výchovné poradkyně a metodička
prevence. Jejich činnost zahrnuje pružnou spolupráci s učiteli při identifikaci individuálníc h
vzdělávacích potřeb žáků, včasné informování a metodické vedení kolegů, pomoc žákům při
řešení jejich výukových i osobních problémů a péči o žáky se speciálními vzdělávac ími
potřebami. Školní poradenské pracoviště pořádá cílené programy prevence pro jednotlivé
třídy či skupiny žáků na všech pracovištích a v případě výskytu rizikového chování zajišťuje
sekundární prevenci a intervenci odborníků. Osvědčeným nástrojem je každoroční mapování
školního klimatu prostřednictvím sociometrického průzkumu za účasti externího
spolupracovníka. Poradenské služby jsou prezentovány na webových stránkách školy.
Promyšlená práce vedení školy se odráží v dobrých personálních podmínkách. Přímou
pedagogickou činnost vykonává ve škole 114 pedagogických pracovníků, z nichž většina
splňuje předpoklady odborné kvalifikace. Předností pedagogického sboru jsou odborná
erudice a propojenost učitelů s reálnou praxí. Od školního roku 2023/2024 je ve škole
nastaven jednotný systém uvádějícího učitele pro začínající pedagogy s následným
vyhodnocením a korekcí dle potřeb školy. Další vzdělávání pedagogických pracovníků je
zaměřeno především na splnění požadavku na jejich odbornou kvalifikaci a rozšíření
odbornosti napříč všemi oblastmi vzdělávání. Vedení školy klade důraz i na vlastní
osobnostní rozvoj cílený zejména na řízení lidských zdrojů a orientaci ve školské legislativě.
Od posledního inspekčního hodnocení se významně zlepšily prostorové a materiá lní
podmínky školy. Instituce sídlí ve výhodně propojeném areálu na okraji města, který je
ve vlastnictví zřizovatele. Jeho součástmi jsou hlavní budova teoretické i praktické výuky,
pracoviště v ulici Lužická a nově vybudované centrum odborného vzdělávání. Další školní
areál využívaný pro odborný výcvik je situován v ulici Svojsíkova stezka. Škola disponuje
moderním vybavením, ve svém areálu provozuje školní prodejnu, kadeřnictví, autoservis,
svářečskou školu atd., jejichž zázemí je využíváno při praktickém vyučování. V období od
poslední inspekční návštěvy proběhly rozsáhlé rekonstrukce a modernizace jednotlivýc h
budov jak v sídle školy, tak na blízkém pracovišti v ulici Lužická. Škola nově hospodaří na
cvičných školních pozemcích. Žáci se vzdělávají v podnětném a udržovaném prostředí, které
se pozitivně odráží na formování jejich osobnosti.
Ekonomická stabilita a vyrovnané hospodaření umožňují zajištění výchovně vzdělávac ího
procesu i provozu školy a trvalé zkvalitňování materiálních podmínek. Mezi důležité
finanční zdroje patří finanční prostředky získané z rozsáhlé doplňkové činnosti (pronájmy
prostor, autoškola, činnost autoservisu a školní prodejny aj.). Neméně důležitý je finanč ní
příjem z projektové činnosti. Bezpečnost a ochranu zdraví žáků vnímají zaměstnanci školy
intuitivně. Podmínky k zajištění bezpečnosti žáků jsou stanoveny ve školním řádu i v řádech
jednotlivých odborných pracovišť a žáci jsou s nimi na začátku školního roku a průběžně
seznamováni. Škola vyhledává, analyzuje a vyhodnocuje bezpečnostní rizika, je však nutné
důsledně přijímat opatření k jejich odstraňování popř. eliminaci. Vstupní prostory školy jsou
zajištěny proti vniknutí cizí osoby.


                           Hodnocení průběhu vzdělávání
Všechny sledované hodiny byly dobře připravené. Učitelé respektovali osobnost žáků, jejich
vystupování bylo korektní a profesionální. Výuka probíhala v otevřené a přátelské edukační
atmosféře, aktivizovat žáky k samostatné činnosti se dařilo s různou mírou úspěšnosti. Jen
výjimečně byly využity příležitosti k vzájemnému hodnocení a sebereflexi dosaženého
učebního pokroku žáků.


                                             3/9
V hodinách českého jazyka a literatury byla zřejmá pečlivá příprava vyučujících opírající se
o bohaté pedagogické zkušenosti. Převažoval frontální způsob výuky, dařilo se motivo vat
a zapojit téměř všechny žáky prostřednictvím pracovních listů a efektivní prací s uměleck ým
textem a chybou. Názornost byla vhodně podpořena prezentací či poslechem. Zřetelné bylo
propojení teoretických znalostí s využitím v praktickém životě, s osobním prožitkem
a zkušeností žáků. Ve výuce maturitních oborů byla patrná systematická komplexní příprava
ke všem částem maturitní zkoušky. Úroveň vyjadřovacích a argumentačních schopností
žáků byla rozdílná, vedení k souvislejšímu vyjadřování, přesnější formulaci odpovědí
a samostatnému verbálnímu projevu je příležitostí ke zlepšení. Žáci využívají nově
vybudovanou školní knihovnu, jejíž knižní fond je pravidelně doplňován.
Průběh vzdělávání v hodinách cizích jazyků (anglický, německý) byl pozitivně ovlivně n
dobrými personálními a prostorovými podmínkami a průběžně inovovanou materiá lní
podporou. Společným rysem byla komunikativní atmosféra založená na vzájemné důvěře
a respektu. Hospitované hodiny se vyznačovaly logickou stavbou, pestrým a dynamick ým
střídáním činností a využíváním aktivizujících prvků. V polovině hospitovaných hodin byly
zařazeny úkoly v návaznosti na poslech s porozuměním, učitelé úspěšně motivovali žáky
vzhledem k příslušnému oboru a budoucímu povolání. Účelným využitím didaktické
techniky a kvalitním mluveným projevem pedagogů byly účinně rozvíjeny interaktivní
řečové dovednosti žáků. Přirozený zájem o cizí jazyk a zdravou soutěživost podpořilo
využití didaktické hry.
Ve sledované výuce matematiky učitelé volili rozsah a náročnost učiva s ohledem na
kategorii vzdělávacího oboru, vnitřní diferenciace zohledňující individuální možnosti
a schopnosti žáků byla využita jen náznakově. Při opakování převažovaly typové příklady
s nácvikem dílčích postupů. I s ohledem na přípravu žáků k maturitní zkoušce scházely
komplexnější úlohy vyžadující od žáků samostatnou analýzu, volbu strategie řešení
a pochopení dané problematiky v širších souvislostech. Méně často byly zařazeny
kooperativní formy učení. Zdařile v tomto směru podporovaly aktivitu a rozvíje ly
vzájemnou spolupráci žáků činnosti zařazené ve sledovaných hodinách chemie, výr azně
motivují roli mělo využití nápaditého experimentu ve fyzice.
Ve výuce teoretických odborných předmětů napříč obory vzdělání se vhodně střídal odborný
výklad se samostatnou prací žáků. Názornost výuky a odkazy na dovednosti získané
v praktickém vyučování usnadňovaly žákům pochopení teoretického učiva. Žáci byli
prostřednictvím mezipředmětových vztahů vedeni k uvažování v souvislostech. Při časově
rozsáhlejším výkladu však byli spíše pasivními příjemci informací. Snaha o jejich aktivizac i
pomocí problémových otázek byla jen částečně úspěšná, žáci na ně reagovali zpravidla
stručně a učitelé obsahově bohatší komunikaci vyžadovali ojediněle. Iniciativnější zapojení
do výuky bylo patrné v případech, kdy se teoretická výuka odkazovala na zkušenosti žáků
z reálné praxe či běžného života. Příkladná v tomto směru byla např. sledovaná výuka
předmětu Ochrana životního prostředí. Pozitivem byl zájem žáků o studovaný obor, který se
projevoval jejich dobrou orientací v aktuálních problémech.
Praktické vyučování je silnou stránkou školy. Hospitovaný odborný výcvik probíhal ve
školních dílnách rozmístěných na všech pracovištích školy a v odborných učebnách, které
jsou vhodně napojeny na školní prodejnu, restauraci, kadeřnický salon, autoservis,
svářečskou školu, truhlářské dílny atd. Bylo patrné úzké propojení teoretického obsahu
s praktickou aplikací. Žáci pracovali samostatně, vyučující jim podle potřeby individuá lně
pomáhali, upozorňovali na případné chyby a poskytovali precizní instruktáž. Převládala
pozitivní pracovní atmosféra. Při činnostech bylo vhodně zohledněno pracovní tempo žáků
i rozdílná míra osvojení procvičovaných dovedností. Žáci byli cíleně vedeni k přesnosti,



                                            4/9
pečlivosti a dodržování pořádku na pracovištích. Při práci s potravinami byly dodržovány
hygienické zásady a udržována čistota, při využití nářadí, přístrojů a simulačních panelů
v technických oborech žáci dodržovali zásady bezpečnosti práce. Sledované činnosti byly
účelně organizovány, při práci ve dvojici nebo v menších skupinách žáci rozvíjeli své
komunikační dovednosti a vzájemnou spolupráci.


                          Hodnocení výsledků vzdělávání
Škola přijímá ke střednímu vzdělávání žáky s ukončenou povinnou školní docházkou.
V maturitních oborech vzdělání jsou pro přijetí uchazečů rozhodující zejména jejich
výsledky u jednotné přijímací zkoušky, v oborech zakončených závěrečnou zkouškou
výsledky předchozího vzdělávání.
Škola sleduje a vyhodnocuje vzdělávací výsledky žáků průběžně i na konci jednotlivýc h
klasifikačních období. Standardně o nich informuje zákonné zástupce nezletilých žáků
a rodiče (případně další oprávněné osoby) zletilých žáků především prostřednictvím
elektronického informačního systému, o jehož fungování je na počátku studia transparentně
informuje. Mimo to mají zákonní zástupci žáků možnost získat informace na pravidelnýc h
třídních schůzkách a prostřednictvím individuální komunikace.
V posledních dvou školních letech prospělo s vyznamenáním na konci druhého pololetí
v průměru 7 %, prospělo 82 % a neprospělo 11 % žáků. Pozitivní je, že podíl
neprospívajících žáků ve školním roce 2022/2023 meziročně poklesl ze 13 % na 9 %. Míra
školní neúspěšnosti žáků úzce souvisí s celkovou mírou jejich absence, kterou se rovněž ve
školním roce 2022/2023 podařilo meziročně snížit, a to z předchozích 94 na 77 zameškanýc h
hodin na žáka. Klesl i průměrný počet neomluvených hodin na žáka z 12 ve školním roce
2021/2022 na 7 ve školním roce 2022/2023. Pozitivní trend je mj. výsledkem opatření
v oblasti pravidel hodnocení výsledků vzdělávání žáků (stanovení minimální docházky jako
podmínky k hodnocení žáka).
Škola se snaží minimalizovat předčasné odchody ze vzdělávání. Žákům s dobrou motivac í
ke vzdělávání obvykle umožňuje opakování ročníku, případně přestup na studijně méně
náročný obor. V posledních dvou školních letech využilo jedné z těchto možností celkem
75 žáků.
Škola analyzuje výsledky žáků u závěrečné a v obou částech maturitní zkoušky a přijímá
opatření k jejich zlepšení. Pro žáky všech čtyřletých a tříletých oborů vzdělání zavedla
systém ročníkových prací, které posilují dovednosti potřebné ke komplexnímu řešení
problémů, chápání učiva v souvislostech a obhajobě vlastních postupů směřujících ke
zvýšení úspěšnosti především u praktické závěrečné zkoušky a v profilové části maturitní
zkoušky. Významným opatřením pro zvýšení úspěšnosti žáků ve společné části maturitní
zkoušky je zavedený systém srovnávacích testů z českého jazyka a literatury a z anglické ho
jazyka.
Úspěšnost žáků učebních oborů je u závěrečné zkoušky dlouhodobě vysoká (89 % v řádném
a celkem 95 % po opravném termínu). V období od poslední inspekční činnosti došlo
k dílčímu zlepšení úspěšnosti žáků ve společné části maturitní zkoušky. V celorepubliko vé m
srovnání v rámci dané skupiny oborů dosahují dlouhodobě výrazně nadprůměrné úspěšnosti
ve zkušebních předmětech český jazyk a literatura a anglický jazyk žáci oboru vzdělání
Ekologie a životní prostředí (v posledních třech školních letech 100% úspěšnost). Úspěšnost
žáků oboru vzdělání Hotelnictví ve stejném období vykazovala v obou uvedených
zkušebních předmětech výrazné výkyvy od podprůměrných po výrazně nadprůměrné


                                            5/9
hodnoty, přičemž převážně nadprůměrné úspěšnosti dosahovali ve zkušebním předmětu
anglický jazyk. Dlouhodobě převážně podprůměrné úspěšnosti dosahují v rámci
celorepublikového srovnání žáci nástavbového studia. Problematická je otázka zkušebního
předmětu matematika. Žáci školy volí tento zkušební předmět jen sporadicky, přičemž jejich
úspěšnost je nízká (v posledních třech školních letech uspěli dva z celkem sedmi
přihlášených žáků). Přijatá opatření dosud nebyla v oblasti matematiky účinná.
Škola podporuje specifické zájmy a talent žáků prostřednictvím odborných soutěží či
přehlídek v řadě oborů, přičemž míra zapojení žáků se v jednotlivých oborech liší. Příkladná
je v tomto smyslu podpora žáků vzdělávacího oboru Ekologie a životní prostředí. Podíl
zapojených žáků výrazně zvyšují interní školní soutěže. Celkově převažují činnosti v rámci
odborného vzdělávání. Ve všeobecně vzdělávacích předmětech je nadprůměrná aktivita
vyučujících v oblasti jazykového vzdělávání. Kromě soutěží posilují rozvoj jazykovýc h
dovedností a mobilitu žáků exkurze a jazykové zájezdy do Spojeného království, od roku
2022 realizace odborné praxe oboru Hotelnictví v Itálii či dlouhodobá intenzivní spolupráce
s partnerskou školou Fachschule für Landwirtschaft Zwickau.
Od poslední inspekční návštěvy došlo po mnohaleté přestávce k realizaci sportovních kurzů
(lyžařský a vodácký), které mají mj. i pozitivní dopad na formování třídních kolektivů
a posilují sounáležitost žáků se školou. Formování osobnosti žáků rovněž rozvíjí jejich účast
na charitativních akcích, případně jejich zapojení do organizace Ekologické olympiády pro
žáky základních škol.


                                         Závěry
Vývoj školy
– Od školního roku 2021/2022 je vzdělávací nabídka školy rozšířena o obory vzdělání
  Praktická sestra a Ošetřovatel, v návaznosti na to se změnil název školy.
– V roce 2019 se škola stala Centrem odborného vzdělávání Libereckého kraje pro oblast
  služeb.
– Zvýšila se propagace školy na veřejnosti (spolupráce se základními školami, vydávání
  školních bulletinů).
– Škola zásadním způsobem obnovila a zmodernizovala materiální vybavení všech
  odborných pracovišť.
– Od poslední inspekční činnosti se podařilo snížit absenci a předčasné odchody žáků
  ze vzdělávání.
– Zlepšily se dílčí výsledky žáků některých čtyřletých oborů vzdělání ve společné části
  maturitní zkoušky.
Silné stránky
– Promyšlený systém řízení školy se promítá do kvalitních podmínek ke vzdělává ní
  v oblasti materiální, personální a finanční. 2.1
– Široká síť sociálních partnerů podporuje osobnostní a sociální rozvoj žáků a přispívá
  ke zvýšení kvality a atraktivity odborného vzdělávání. 1.5
– Zavedený systém ročníkových prací a srovnávacích testů podporuje rozvoj
  komunikačních dovedností a klíčových kompetencí k řešení problémů a připravuje žáky
  k závěrečné, resp. maturitní zkoušce. 2.1


                                            6/9
– Příkladné je propojení odborné teoretické výuky s praktickým vyučováním. Obsah
  navazuje na požadavky z praxe a vhodně připravuje absolventy školy na jejich budoucí
  uplatnění na trhu práce. 4.1
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– V některých hodinách teoretické výuky byla patrná nižší míra aktivizace žáků a podpora
  jejich kooperativních dovedností. 4.2
– Výsledky žáků nástavbového studia ve společné části maturitní zkoušky jsou v rámci
  celorepublikového srovnání podprůměrné. 5.2
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Ve větší míře využívat příležitosti ke vzájemnému hodnocení a sebereflexi dosaženého
  učebního pokroku žáků.
– Ve výuce matematiky se neomezovat pouze na nácvik dílčích dovedností, ale zařazovat
  úlohy vyžadující hlubší pochopení problému v daných souvislostech.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Zřizovací listina č.j.: ZL-10/2023-Š, ze dne 27. 6. 2023, text ZL přijat usnesením
      č. 273/23/ZK Zastupitelstva Libereckého kraje dne 27. 6. 2023, s účinností ode dne
      1. 7. 2023
 2.   Jmenování na vedoucí pracovní místo ředitelky Střední zdravotnické školy a Střední
      odborné školy Česká Lípa, p. o. na základě usnesení Rady LK č. 1100/23/RK, ze dne
      20. června 2023, s účinností od 1. 10. 2023
 3.   Usnesení Krajského soudu Ústí nad Labem o návrhu na zápis změny příspěvkové
      organizace do obchodního rejstříku, ze dne 25. února 2020 (název příspěvkové
      organizace)
 4.   Rozhodnutí čj. OŠMTS-007/2020-RZS Spis. Zn. OŠM 1419/2019/OOAK, ze dne
      21. 2. 2020 ve věci změny zápisu do rejstříku škol a školských zařízení (nejvyšší počty
      žáků oborů vzdělání Ošetřovatel, Praktická sestra), s účinností od 1. 9. 2020
 5.   Rozhodnutí č.j. KULK 81825/2021 Spis. zn. OŠM 586/2020 OOAK, ze dne
      23. 11. 2021ve věci změny zápisu do rejstříku škol a školských zařízení (stanovení


                                            7/9
      počtu žáků v jednotlivých povolených oborech vzdělávání a formách vzdělává ní),
      s účinností od 1. 9. 2022
 6.   Rozhodnutí č.j. MSMT-4999/2023-3 ze dne 23. 3. 2023 ve věci návrhu na zápis
      změny v údajích vedených v rejstříku škol a školských zařízení, s účinností
      od 1. 9. 2023 (výmaz z rejstříku škol a školských zařízení)
 7.   Koncepce rozvoje školy, ze dne 4. 5. 2023
 8.   Plnění koncepce školy stanovené na roky 2017 - 2023
 9.   Plán hospitací, školní rok 2023/2024
10.   Plán dalšího vzdělávání pedagogických pracovníků, školní rok 2023/2024
11.   Školní vzdělávací programy, platné ve školním roce 2023/2024
12.   Školní řád, platný ve školním roce 2023/2024
13.   Rozvrh vyučovacích hodin všech tříd, platný ve školním roce 2023/2024
14.   Zápisy z jednání školské rady, školní rok 2023/2024
15.   Zápisy z jednání pedagogické rady (klasifikační porady), vedené ve školním roce
      2023/2024 dle stavu k datu inspekce
16.   Zápisy z jednání metodických komisí, školní rok 2022/2023
17.   Zápisy z provozních porad, vedené ve školním roce 2023/2024
18.   Zápisy z klasifikačních porad, vedené ve školním roce 2023/2024
19.   Přehled hospitační činnosti ve školním roce 2022/2023
20.   Třídní knihy všech tříd/skupin, vedené ve školním roce 2023/2024 (vzorek)
21.   Školní matrika, vedená v elektronické podobě ve školním roce 2023/2024
22.   Souhrnná dokumentace k výchovnému poradenství a prevenci rizikového chování
      žáků, vedená ve školním roce 2023/2024
23.   Soubor dokumentů „Smlouva o praktickém vyučování“, vedených ve školním roce
      2023/2024 (vzorek)
24.   Souhrnná dokumentace k ukončování vzdělávání, vedená k datu inspekce
25.   Souhrnná dokumentace k přijímacímu řízení na školní rok 2023/2024
26.   Výroční zprávy o činnosti školy za školní roky 2021/2022 a 2022/2023
27.   Personální dokumentace pedagogických pracovníků (doklady o dosaženém vzdělání)
28.   Souhrnná dokumentace vztahující se k hodnocení bezpečnosti a ochraně zdraví žáků
29.   Souhrnná dokumentace vztahující se k hodnocení finančních podmínek školy, rok
      2022
30.   Zahajovací výkazy všech součástí instituce [online: 20. 11. 2023, http://www.uiv.cz]
31.   Výpisy všech součástí instituce z rejstříku škol a školských zařízení [online :
      20. 11. 2023, http://rejskol.msmt.cz]
32.   Inspekční zprávy čj. ČŠIL-356/15-L ze dne 3. 7. 2015 a ČŠIL-1/18-L ze dne
      5. 3. 2018
33.   Webové stránky školy na adrese http://www.skolalipa.cz




                                           8/9
                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Jitka Šafaříková, školní inspektorka, vedoucí inspekčního týmu
 PhDr. Tomáš Beneš, školní inspektor
 Ing. Jana Kočí, školní inspektor
 Mgr. Jiří Machačný, školní inspektor
 Bc. Irina Kopčanová, kontrolní pracovnice
 Ing. Andrea Trejtnarová, kontrolní pracovnice
21. 12. 2023




                                           9/9
