                                     Česká školní inspekce
                                      Ústecký inspektorát
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIU-1025/21-U


Název                               Střední průmyslová škola, Ústí nad Labem, Resslova 5,
                                    příspěvková organizace
Sídlo                               Resslova 5, 400 01 Ústí nad Labem
E-mail                              sekretariat@spsul.cz
IČ                                  00 082 201
Identifikátor                       600 011 348
Právní forma                        příspěvková organizace
Zastupující                         Mgr. Bc. Jaroslav Mareš
Zřizovatel                          Ústecký kraj
Místa inspekční činnosti            Resslova 5, Výstupní 2, Ústí nad Labem
Termín inspekční činnosti           23. 11. 2021 − 26. 11. 2021


Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání poskytovaného střední
školou podle příslušných školních vzdělávacích programů. Zjišťování a hodnocení naplnění
školních vzdělávacích programů pro střední vzdělávání a jejich souladu s právními předpisy
a rámcovými vzdělávacími programy.




2021/2022
                                    Charakteristika
Právnická osoba Střední průmyslová škola, Ústí nad Labem, Resslova 5, příspěvková
organizace (dále „škola“) vykonává činnost střední školy a školní jídelny a vzdělává žáky
v oborech vzdělání 23-41-M/01 Strojírenství, 23-45-M/01 Dopravní prostředky,
26-41-M/01 Elektrotechnika, 18-20-M/01 Informační technologie, 37-42-M/01 Logistické
a finanční služby, 26-41-L/01 Mechanik elektrotechnik, 26-52-H/01 Elektromecha nik,
37-51-H/01 Manipulant poštovního provozu v denní formě vzdělávání a 26-51-H/02
Elektrikář-silnoproud v denní a dálkové formě vzdělávání.
K 30. 9. 2021 vykázala škola v denní formě vzdělávání 899 žáků ve čtyřletých oborech
vzdělání zakončených maturitní zkouškou (kategorie M a L), 187 žáků v tříletých oborech
vzdělání zakončených výučním listem (kategorie H) a 54 žáků v dálkové formě vzdělává ní
oboru vzdělání zakončeným výučním listem (kategorie H).
Další informace o škole je možné získat na adrese www.spsul.cz.


                         Hodnocení podmínek vzdělávání
V řízení školy se pozitivně odráží dlouholeté zkušenosti ředitele školy. Stěžejním cílem
školy je poskytnout žákům odborné vzdělání, které jim umožní vysokou uplatnitelnost na
trhu práce. Stanovené cíle dalšího rozvoje se daří naplňovat s aktivním zapojením všech
zaměstnanců a četnou projektovou a doplňkovou činností. Škola je jednou z největšíc h
páteřních škol Ústeckého kraje. Je vítězem a držitelem titulu „Doporučeno zaměstnavate li“
(2014 - 2021), který uděluje klub zaměstnavatelů škole, která nejlépe v kraji připravuje žáky
do profesního života. Škola je také akreditovaným střediskem pro získání prestižního
mezinárodního osvědčení ECDL (Mezinárodní standard pro digitální technologie).
K naplňování koncepčních záměrů a úspěšné realizaci školních vzdělávacích programů
přispívají také dlouhodobě rozvíjené partnerské vztahy v tuzemsku i zahraničí. Mezi
strategické partnery patří především firmy, které se školou participují na realizaci odborného
výcviku. Organizační uspořádání školy umožnilo harmonizaci řídicích a vzdělávac íc h
procesů obou pracovišť. Rezervy přetrvávají v synchronizaci spolupráce školního
poradenského pracoviště.
Pedagogický sbor je stabilní, v případě nedostatku kvalifikovaných pedagogů je doplňován
odborníky z praxe, kteří si postupně vzdělání doplňují. Přestože je začínajícím nebo
nekvalifikovaným pedagogům poskytována metodická podpora, nedostatek zkušeností či
chybějící pedagogické vzdělání se u některých negativně projevilo v průběhu hospitované
výuky. Funkční je spolupráce předmětových komisí, které se mj. také zapojují do hospitační
a kontrolní činnosti.
Materiální a prostorové podmínky pro vzdělávání jsou velmi dobré. V místě poskytovaného
vzdělávání Výstupní jsou podmínky pro výuku odborných předmětů a praktického
vyučování nadstandardní. Všechny školní budovy jsou esteticky a podnětně funkční,
dostatečně vybavené digitálními technologiemi, které jsou v průběhu výuky efektivně
využívány pedagogy i žáky.


                          Hodnocení průběhu vzdělávání
Při plánování a realizaci hospitované výuky vycházeli vyučující z cílů stanovených školními
vzdělávacími programy. Ne vždy však volba vzdělávacích strategií odpovídala složení
a individuálním vzdělávacím potřebám žáků. Výuka byla vedena převážně tradičními

                                              2
postupy, nejčastěji frontálně vedeným řízeným rozhovorem doplněným samostatnou prací
žáků. Část sledovaných hodin byla výrazně výkladová, převažovaly postupy zaměřené na
předávání poznatků učitelem, chyběla vhodná aktivizace žáků i využití efektivnějších forem
i metod. O žácích se speciálními vzdělávacími potřebami byli vyučující informová ni,
diferenciace vzdělávání dle jejich potřeb případně dle dosahovaných výsledků však byla ve
sledovaných hodinách zaznamenána ojediněle. Všichni žáci plnili obsahově, typem,
rozsahem i náročností shodné úkoly. Nedostatky se projevily také v závěrečném shrnutí
poznatků a zhodnocení vzdělávacího přínosu pro žáky. Efektivní sebehodnocení a prvky
formativního hodnocení byly ve sledované výuce zaznamenány zcela výjimečně.
Didakticky zdařilá byla sledovaná výuka anglického jazyka. Vyučovací hodiny byly
dynamické, probírané učivo efektivně podporovalo rozvoj komunikačních dovedností žáků
včetně jejich konverzační pohotovosti. Činnosti se vhodně střídaly, efektivně byla
zařazována poslechová část. Slovní zásoba i gramatická pravidla byly využity k samostatné
práci žáků i k rozhovorům na aktuální témata. Vyučující vhodně zařazovali aktivizač ní
prvky, efektivně byly využity prostředky ICT. Rozvoj komunikačních dovedností
v anglickém jazyce škola podporuje i dalšími aktivitami, např. v aktuálním školním roce
v rámci projektu Erasmus vyjela skupina žáků do Lotyšska.
Ve výuce matematiky většinou převažovalo společné řešení příkladů pod vedením
pedagoga. V menší míře byla zařazena samostatná práce žáků, při níž pedagog sledoval
činnost žáků a v případě obtíží se jim individuálně věnoval. Přestože žáci vykazova li
rozdílnou úroveň znalostí, diferenciace výuky byla uplatněna jen výjimeč ně.
U nekvalifikovaných pedagogů se projevily nedostatky v didaktické stránce výuky.
Výuka odborných předmětů byla většinou vedena frontálním způsobem, její těžiště bylo
především v aktivitě učitele, který byl nositelem informací. Při výkladu využili všichni
pedagogové prezentační techniku, pomocí které sdíleli se žáky kromě textů také obrazové
materiály. V některých hodinách byly vhodně využity zkušenosti žáků z reálného života.
Snaha některých vyučujících aktivizovat žáky v průběhu výuky se většinou nezdařila.
Sledovaná praktická výuka se konala ve školních dílnách, jejichž velmi dobré materiá lní
a technické vybavení odpovídá současným požadavkům odborné praxe a vytváří
předpoklady pro úspěšné naplnění odborného profilu absolventa. Odborný výcvik byl veden
na profesionální úrovni. Na základě získaných teoretických poznatků byly účelně rozvíjeny
praktické dovednosti jednotlivců. Při praktických činnostech byli žáci vedeni
k samostatnosti, aktivně se do výuky zapojovali, ochotně s vyučujícími spolupracova li
a vykonávali zadávané úkoly. Příjemná pracovní atmosféra vhodně podporovala proces
učení.


                         Hodnocení výsledků vzdělávání
Výsledky vzdělávání žáků zjišťuje škola obvyklými způsoby (především písemné a ústní
zkoušení) a eviduje je v elektronické podobě. Každé čtvrtletí zadávají učitelé žákům
v hlavních předmětech kurikula písemné práce (český jazyk, cizí jazyk, matematika),
kterými zjišťují znalosti a dovednosti za dané období. V odborných předmětech jsou žákům
ve všech ročnících zadávány srovnávací písemné práce. Jejich výsledky jsou
vyhodnocovány v předmětových komisích a srovnávány s výsledky z předchozích let.
V případě zjištěných nedostatků je vedením školy v rámci hospitační činnosti výuka
sledována a v případě potřeby jsou přijímána opatření ke zlepšení. Ve čtvrtých ročnících
jsou žákům zadávány cvičné didaktické testy z předmětů společné části maturitní zkoušky.
Před podáním přihlášky k maturitní zkoušce si žáci ověřují své znalosti a dovednosti ve

                                            3
všech předmětech (český jazyk, cizí jazyk, matematika), v jarním období pak z českého
jazyka a z předmětu, který si k maturitní zkoušce ve společné části zvolili. V případě zájmu
nebo vzdělávacích problémů jsou žákům nabízeny individuální i skupinové konzultace,
které jsou především v závěrečných ročnících žáky využívány.
Důležitým ukazatelem kvality poskytovaného vzdělávání a také efektivity realizo va né
podpory je úspěšnost žáků při ukončování vzdělávání maturitní a závěrečnou zkouškou.
Úspěšnost žáků u maturitní zkoušky byla v roce 2020 u oborů vzdělání Informač ní
technologie (100 %), Elektrotechnika (97,1 %), Strojírenství (98 %), Mechanik
elektrotechnik (90,9 %) a Logistické a finanční služby (81,8 %) vyšší nebo srovnatelná
s danou skupinou oborů v rámci republiky. Pouze u oboru vzdělání Dopravní prostředky
byla mírně nižší (78 %). Obdobně pozitivní byly i výsledky žáků při maturitní zkoušce v roce
2021.
Při ukončování vzdělávání závěrečnou zkouškou v roce 2020 dosáhli nejlepších výsledků
žáci oboru vzdělání Manipulant poštovního provozu a přepravy. Nejméně úspěšní byli žáci
v oboru vzdělání Elektromechanik pro zařízení a přístroje, kde po podzimním termínu uspělo
15 žáků z 22. V roce 2021 byla úspěšnost žáků při ukončování vzdělávání výrazně vyšší.
V oboru vzdělání Elektromechanik pro zařízení a přístroje uspěli všichni žáci, v oboru
vzdělání Elektrikář – silnoproud z 21 přihlášených žáků uspělo 20.
Žáci školy se umísťují na předních místech zejména odborných soutěží. V uplynulé m
školním roce získali 1. místo v celostátní soutěži ČEZ „Distribuční maturita“, úspěchy
zaznamenávají v soutěžích zaměřených na programování apod. Výměnné pobyty žáků
v rámci partnerství se školami podobného zaměření v Německu a společné projekty se
školami ve Finsku či Portugalsku významně napomáhají aktivnímu rozvoji žákovských
komunikačních dovedností.
Činnost školního poradenského pracoviště zajišťují v každém místě poskytovaného
vzdělávání výchovná poradkyně a metodik prevence. Spolupráce výchovných poradkyň
a způsob sdílení informací s učiteli jsou nastaveny především ve vazbě na jednotlivá
pracoviště. Přestože neformální komunikace i vzájemná participace např. na zajišťová ní
adaptačních aktivit pro žáky školy, realizaci kariérového poradenství a jiných aktivit
probíhají, nepodařilo se zatím činnost obou součástí školního poradenského pracoviště zcela
propojit a efektivně synchronizovat. Výchovné poradkyně potřebné informace o žácích se
speciálními vzdělávacími potřebami poskytují třídním učitelům i dalším vyučujíc ím,
v případě potřeby vhodné postupy a uplatňování stanovených doporučení vzájemně
konzultují. Určité rezervy jsou v systematickém sledování a vyhodnocování efektivity
poskytované podpory těmto žákům. I přes informovanost učitelů o přítomnosti těchto žáků
ve výuce byla potřebná individualizace a diferenciace v jejich vzdělávání v hospitovanýc h
hodinách zaznamenána výjimečně. Problémy s chováním žáků škola řeší bezodkladně, což
minimalizuje jejich výskyt. Adaptaci žáků prvního ročníku usnadňují aktivity školy na
začátku školního roku, pro vyšší ročníky jsou v rámci podpory třídních kolektivů
organizovány různé třídní akce. V oblasti primární prevence škola realizuje řadu
preventivních programů, tematických besed či exkurzí.




                                             4
                                         Závěry
Vývoj školy
Od poslední inspekční činnosti se podařilo harmonizovat činnost obou sloučených středisek.
Zlepšily se výsledky vzdělávání žáků maturitních oborů vzdělání. Přetrvávají velmi dobré
materiální a prostorové podmínky pro vzdělávání žáků.
Silné stránky
Četná a efektivní spolupráce se sociálními partnery v tuzemsku i v zahraničí efektivně
podporuje naplnění profilu absolventa.
Kvalitní materiální a prostorové podmínky pro praktické vyučování ve škole podporují velmi
dobrou úroveň praktické výuky.
Slabé stránky a/nebo příležitosti ke zlepšení
Nepravidelné využívání reflexe vzdělávacích cílů v závěru výuky omezuje účinnou zpětnou
vazbu pedagogům i žákům o míře zvládnutého učiva, chybějící diferenciace v průběhu
výuky dostatečně nezohledňuje odlišné potřeby jednotlivců.
Pedagogové ve výuce málo využívají formativní zpětnou vazbu jako prostředek rozvoje
osobnosti žáků a jejich motivace k dalšímu vzdělávání.
Převaha frontální výuky bez aktivizujících metod nedostatečně podporuje aktivní zapojení
žáků do procesu vzdělávání.
Doporučení pro zlepšení činnosti školy
Prostřednictvím pravidelné hospitační činnosti poskytovat pedagogům účinnou zpětnou
vazbu o kvalitě jejich výuky.
Ve výuce se zaměřit na efektivní práci s cílem, na individuální potřeby jednotlivců a na
pravidelné využívání formativního hodnocení žáků.
Do výuky zařazovat aktivizující metody a formy, motivovat pedagogy k dalšímu vzdělává ní
v této oblasti.
Synchronizovat činnost poradenských služeb v rámci celé školy.


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 14 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Ústecký inspektorát, W. Churchilla
6/1348, 400 01 Ústí nad Labem, případně prostřednictvím datové schránky (g7zais9),
nebo na e-podatelnu csi.u@csicr.cz s připojením elektronického podpisu.


            Seznam dokladů, o které se inspekční zjištění opírají
 1.   Úplné znění zřizovací listiny příspěvkové organizace Ústeckého kraje č. j.: 6/2001 (ze
      dne 19. 1. 2021) včetně příloh



                                             5
 2.   Jmenování ředitele školy s účinností od 1. 4. 2012 (ze dne 5. 3. 2012) včetně
      informace o pokračování na vedoucím pracovním místě ředitele s účinností od
      1. 4. 2018 (ze dne 20. 7. 2018)
 3.   Výpisy z rejstříku škol a školských zařízení (ze dne 18. 11. 2021)
 4.   Výkazy o střední škole (M 8) podle stavu k 30. 9. 2020 a k 30. 9. 2021
 5.   Výkazy o ředitelství škol (R 13-01) podle stavu k 30. 9. 2020, k 30. 9. 2021
 6.   Organizační řád střední školy s účinností od 1. 8. 2014 včetně příloh
 7.   Školní řád s platností od 1. 9. 2020
 8.   Výroční zpráva za školní rok 2020/2021
 9.   Koncepce rozvoje školy
10.   Aktuálně platné školní vzdělávací programy pro vyučované obory vzdělání
11.   Zápisy z provozních porad a pedagogických rad, školní roky 2020/2021, 2021/2022
12.   Záznamy z kontrolní a hospitační činnosti, školní roky 2020/2021, 2021/20221
13.   Třídní knihy v elektronické podobě, školní roky 2020/2021, 2021/2022 (vzorek)
14.   Rozvrhy hodin ve školním roce 2021/2022
15.   Personální dokumentace (vzorek)
16.   Školní matrika, školní roky 2020/2021, 2021/2022 (vzorek)
17.   Dokumentace výchovného poradenství, školní roky 2020/2021, 2021/2022
18.   Minimální preventivní program pro školní rok 2021/2022
19.   Dokumentace k ukončování vzdělávání maturitní zkouškou, školní roky 2019/2020,
      2020/2021
20.   Dokumentace k přijímacímu řízení pro školní rok 2021/2022
21.   Dokumentace k zajištění bezpečnosti a ochrany zdraví žáků včetně knihy úrazů
22.   Inspekční zpráva České školní inspekce č. j.: ČŠIU-81/14-U (ze dne 21. 2. 2014)
23.   Webové stránky školy: www.spsul.cz


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Ústecký inspektorát, W.
Churchilla 6/1348, 400 01 Ústí nad Labem, případně prostřednictvím datové schránky
(g7zais9), nebo na e-podatelnu csi.u@csicr.cz s připojením elektronického podpis u,
a to k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




                                          6
Složení inspekčního týmu a datum vyhotovení inspekční zprávy


 Mgr. Ilona Hronová, školní inspektorka,            Mgr. Ilona Hronová v. r.
 vedoucí inspekčního týmu
 Ing. Anna Kejřová, školní inspektorka              Ing. Anna Kejřová v. r.
 Mgr. Kamila Havlíčková, školní                     Mgr. Kamila Havlíčková v. r.
 inspektorka
 Bc. Jana Sejvalová, kontrolní pracovnice           Bc. Jana Sejvalová v. r.
 Ing. Jiří Bajan, odborník v oblasti                Ing. Jiří Bajan v. r.
 strojírenských oborů
 Mgr. Andrea Králová, odborník v oblasti           Mgr. Andrea Králová v. r.
 středního vzdělávání

V Ústí nad Labem 13. 12. 2021


Datum a podpis ředitele školy potvrzující projednání a převzetí inspekční zprávy


 Mgr. Bc. Jaroslav Mareš,                         Mgr. Bc. Jaroslav Mareš v. r.
 ředitel školy

V Ústí nad Labem 13. 12. 2021




                                            7
