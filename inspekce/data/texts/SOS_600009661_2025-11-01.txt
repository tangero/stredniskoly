                                  Česká školní inspekce
                                   Plzeňský inspektorát
                               Koperníkova 26, 301 00 Plzeň
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIP-1310/25-P
                                       Sp. zn. ČŠIP-S-285/25-P


Název                               PLZEŇSKÁ OBCHODNÍ AKADEMIE s.r.o.
Sídlo                               Politických vězňů 5, 301 00 Plzeň
E-mail                              poaplz@volny.cz
IČO                                 25 214 829
Identifikátor                       600 009 661
Právní forma                        společnost s r.o.
Zastupující                         Ing. Jan Valenz
Zřizovatel                          Soukromá obchodní akademie, spol. s r. o.
Místo inspekční činnosti            Politických vězňů 2003, Plzeň
Inspekční činnost na místě          1. 11. − 6. 11. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti

Zjišťování a hodnocení podmínek, průběhu a výsledků vzdělávání podle § 174 odst. 2 písm.
b) školského zákona, zjišťování a hodnocení naplnění školních vzdělávacích programů podle
§ 174 odst. 2 písm. c) školského zákona.


                                         Charakteristika
Právnická osoba Plzeňská obchodní akademie s.r.o., (dále „škola“) vykonává činnost střední
školy.
Škola realizuje střední vzdělávání v denní a dálkové formě studia v oboru vzdělání
s maturitní zkouškou Obchodní akademie. Ke dni inspekce se v 15 třídách vzděláva lo
celkem 384 žáků, z toho 279 v denní formě vzdělávání a 105 žáků v dálkové formě
vzdělávání. Škola eviduje devět žáků se speciálními vzdělávacími potřebami a 17 žáků
s odlišným mateřským jazykem, převážně bez jazykové bariéry.


                         Hodnocení podmínek vzdělávání
Nastavená koncepce rozvoje školy reflektuje aktuální stav a potřeby školy, zohledňuje
profesní uplatnění absolventů na trhu práce, společenskou poptávku a trendy i právní změny
ve vzdělávání. Koncepční záměry jsou účelně podporovány inovací stávajících školních
vzdělávacích programů (dále „ŠVP“). Mezi hlavní priority a cíle, které se řediteli daří
úspěšně realizovat, patří zejména těsnější sepětí vzdělávání a praxe, zkvalitňo vá ní
materiálně technického zázemí a rozvíjení přínosných vztahů se sociálními partnery. Cíle
v oblasti výuky ve vztahu k průběžným vzdělávacím výsledkům žáků i ve vztahu
k úspěšnosti žáků při ukončování vzdělávání maturitní zkouškou se daří realizovat částečně.
Ve ŠVP si škola nastavila cíle a strategie v souladu se zásadami profesního vzdělává ní
a uplatnění absolventů na trhu práce. ŠVP odpovídají aktuálním potřebám školy, praxe
a novým poznatkům v oboru, na změny škola reaguje a do jejich úprav zapojuje
i odborníky z praxe.
Nastavená organizační struktura odpovídá podmínkám školy. Část řídicích pravomocí
a povinností delegoval ředitel na své dvě zástupkyně. Učitelům jsou vytvořeny podmínky
pro účast na fungování školy v rámci činnosti předmětových komisí a prostřednictvím
jednání pedagogické rady. Záznamy z jednání pedagogické rady dokládají projednávání
zásadních dokumentů a prospěchu či chování žáků, obsahují konkrétní návrhy a opatření ke
zlepšení kvality výchovně vzdělávacího procesu.
Kontrolní a hospitační činnost je plánována a realizována s dostatečnou četností, kromě
vedení školy se na ní podílí členové příslušných předmětových komisí i jednotliví
pedagogičtí pracovníci. Závěry hospitací zpravidla vyúsťují v doporučení ke zvýšení kvality
pedagogické práce. Vedení školy provádí hodnocení práce pedagogů, a poskytuje jim tak
zpětnou vazbu k jejich práci včetně podpory začínajících učitelů.
Od poslední inspekční činnosti došlo k částečné obměně pedagogického sboru. Z průběhu
sledované výuky bylo patrné, že se vedení školy daří získávat odborníky v oboru, kteří mají
úzký kontakt s praxí. Proces uvádění začínajících učitelů a jejich postupného zapojování do
dalších činností školy je funkční. Osobní rozvoj pedagogů podporuje spolupráce se
sociálními partnery. Další vzdělávání pedagogických pracovníků, koresponduje se
zaměřením a potřebami školy, zohledňuje zájem pedagogů. Na vlastní profesní růst klade
důraz i vedení školy a systematicky se účastní vzdělávacích akcí.
Vedení školy průběžně vyhodnocuje a zkvalitňuje materiálně technické podmínky pro
vzdělávání. Realizované úpravy v posledních letech přispěly k rozvoji školy a vytvoření
velmi dobrých podmínek pro výuku. Škola disponuje dostatečným počtem kmenovýc h
i odborných učeben, jež jsou v souladu s profilací školy a udržením moderních trendů ve
vzdělávání vybaveny odpovídající didaktickou technikou a učebními pomůckami. Budova
je zajištěna proti neoprávněnému vstupu cizích osob. Žáci jsou pravidelně poučováni
o pravidlech bezpečného chování, což je doloženo zápisy v třídních knihách.
K zajištění vzdělávacích činností škola využívá finanční prostředky ze státního rozpočtu
určené pro soukromé školy na úhradu neinvestičních výdajů spojených se vzdělávac í
činností a úplaty za vzdělávání. K podpoře výchovně vzdělávací činnosti jsou využívá ny
i finanční prostředky z vyhlášených dotačních titulů prostřednictvím evropských fondů,
které obohacují vzdělávací nabídku žáků a napomáhají k naplňování ŠVP.


                                           2/8
                          Hodnocení průběhu vzdělávání
Ve všech hospitovaných hodinách českého jazyka a literatury, dějepisu, občanské nauky,
sociologie a filozofie v denním i dálkovém studiu vytvářeli pedagogové vstřícnou,
příjemnou pracovní atmosféru, žáci respektovali nastavená pravidla, dodržovali pokyny
a aktivně se zapojovali do připravených činností. Vyučující byli na výuku výborně
připraveni, vždy žáky v úvodní části hodin pozitivně motivovali, většinou stanovovali cíl
hodin s ohledem na potřeby žáků a v závěru hodin jeho splnění vyhodnotili, někteří
i společně se žáky. K podpoře názornosti využívali pracovní listy, texty, prezentace, videa,
obrázky, mapy atd. Většina pedagogů volila pestré formy a metody práce. Část vyučujíc íc h
přednostně zařazovala výklad či řízený rozhovor doplněný samostatnou prací, část volila
spíše kooperativní formy. Skupinová a párová práce přispívala k naplňování sociálníc h
a komunikativních kompetencí, podporovala zapojení všech žáků do procesu vzdělává ní.
Žáci se uměli účelně domlouvat, rozdělit si úkoly v týmu, při jejich řešení účinně
spolupracovat, diskutovat, v některých hodinách i prezentovat výsledky své práce před
spolužáky. Ve všech sledovaných hodinách řešili žáci úkoly stejné náročnosti, nebylo tak
využíváno diferencovaného přístupu k žákům s ohledem na jejich konkrétní dovednosti
a schopnosti. V několika sledovaných hodinách pedagogové podporovali postojovou složku
výuky. Jedna z hodin občanské nauky byla vedena na příkladné úrovni. Vyučující vytvoř ila
bezpečné prostředí, v němž se žáci aktivně zapojovali do diskuse i při citlivém tématu,
a učivo bylo efektivně propojeno s realitou i osobními zkušenostmi. Žákům byl poskytnut
dostatečný prostor pro dotazy, vyjádření názorů i formulaci postojů žádoucím směrem. Práce
s didaktickou technikou byla samozřejmou součástí hodin, pedagogové ji využíva li
především k prezentaci zadání, textů, přehlednému zobrazení cíle či shrnutí v závěru hodin.
Využití techniky žáky bylo sledováno pouze při ověřování zvládnutí látky, většinou
prostřednictvím mobilních aplikací. Žáci nebyli dostatečně vedeni k tomu, aby s její pomocí
samostatně vyhledávali nové informace. Pokud ano, chyběla aktivní činnost třídění
získaných informací, ověřování jejich správnosti a práce se zdroji. Všichni pedagogové
v průběhu hodin hodnotili individuální výkony, žákům dávali prostor k sebehodnocení jen
v malé míře, téměř nikdy ke vzájemnému hodnocení. V závěru hodin vyučující hodnotili
dosažení stanoveného cíle, avšak nezohlednili skutečný posun žáků. V některých hodinách,
především českého jazyka a literatury, mělo hodnocení částečně formativní charakter.
V hospitovaných hodinách matematiky a přírodovědných předmětů vytvářeli učitelé
pozitivní a respektující pracovní klima, které podporovalo aktivitu žáků, spolupráci a ochotu
pracovat s chybou. Vyučující volili metody a formy práce přiměřené vzdělávacím potřebám
žáků, přičemž výuka byla odborně přesná, metodicky promyšlená a účelná. Vzdělávací cíle
byly ve většině případů jasně formulovány a vysvětleny žákům. V jednotlivých případech
však docházelo k jejich zaměňování za obsah učiva. Výklad byl srozumitelný, veden od
konkrétních příkladů k zobecnění poznatků, s důsledným zachováváním odborné
terminologie. Učitelé poskytovali žákům průběžnou zpětnou vazbu a přiměřenou podporu,
včetně využívání práce s chybou. Způsoby vedení výuky se v jednotlivých hodinách lišily.
Část hodin byla vedena frontální formou, v dalších převažovala skupinová práce žáků.
V některých hodinách byly uplatněny aktivizační metody, například didaktická hra.
Digitální technologie byly začleňovány účelně, v souladu s pedagogickými cíli, a využívá ny
jak učiteli, tak žáky. Pouze v jedné hodině byly využity informační zdroje (učebnice,
internet). Shrnutí učiva na konci vyučovací hodiny bylo zaznamenáno ve většině případů,
avšak reflexe žáků zcela chyběla.
Výuka anglického a německého jazyka probíhala v příznivé vzdělávací atmosféře
vyznačující se vzájemným respektem mezi učiteli a žáky. Učitelé vedli výuku v cílovýc h


                                            3/8
jazycích kultivovaným jazykovým projevem s důrazem na rozvoj komunikační kompetence
žáků. Přestože ve sledovaných hodinách cizích jazyků převládala frontální výuka s řízeným
rozhovorem, byla práce učitelů efektivní a žáci po celou dobu výuky aktivně spolupracova li.
Výuka byla plynulá, bez časových prodlev, s přirozeným zapojením žáků do komunikace
v cílovém jazyce. Pomocí vhodně zvolených digitálních technologií systematick y
a srozumitelně učitelé vysvětlovali a fixovali učivo, což efektivně rozvíjelo digitá lní
kompetence žáků. Výukový cíl nebyl v průběhu vyučovacích hodin učitelem zpravidla
explicitně formulován ani komunikován, avšak závěrečné aktivity dokládaly jeho dosažení.
Sledované vyučovací hodiny neobsahovaly poslechová cvičení, diferenciaci výuky, méně
časté bylo využívání formativního hodnocení. Podpůrná opatření byla ve sledovanýc h
hodinách cizích jazyků dodržena. Některé hodiny cizích jazyků byly koncipovány s využitím
moderních výukových metod a forem práce, které efektivně podporovaly aktivní učení žáků.
V hospitované výuce ekonomických předmětů podnětné otázky vyučujících a vhodné
zařazení příkladů z praxe motivovaly žáky k aktivnímu zapojení do výuky. Učitelé důsledně
aktualizovali obsah učiva, pro názornost využívali didaktickou techniku. Žáci účelně
pracovali se zdroji při vyhledávání požadovaných informací. Neobávali se dotazovat
vyučujících na detaily nebo souvislosti probíraného učiva. Žáci prokazovali odpovídajíc í
míru znalostí a dovedností. Pedagogové získávali průběžnou zpětnou vazbu o pochopení
učiva. V závěru vyučovacích hodin byl správně vytvořen prostor pro shrnutí probraného
učiva i zhodnocení práce žáků.


                          Hodnocení výsledků vzdělávání
Výsledky vzdělávání škola ověřuje především písemným a ústním zkoušením. Kromě
faktických znalostí se hodnotí i forma vystupování a vyjadřování a zohledňuje se i grafická
stránka. Do hodnocení spadají i samostatné domácí práce, referáty a aktivita žáků, dále
skupinové práce. Forma a organizace těchto prací je v kompetenci jednotlivých vyučujíc íc h.
V každém pololetí skládají žáci pololetní zkoušky z maturitních předmětů. Výsledky
vzdělávání jsou pravidelně hodnoceny na jednáních pedagogické rady, která důsle dně
přijímá konkrétní opatření vůči jednotlivým žákům ohroženým školním neúspěchem.
S výsledky zavedených vstupních testů např. z anglického jazyka a německého jazyka nebo
z „maturit nanečisto“ škola ve výuce dále pracuje, což bylo zaznamenáno i při inspekčníc h
hospitacích. K informování zákonných zástupců o prospěchu a chování využívá škola
elektronický informační systém, dále také telefonický kontakt a osobní jednání. Významno u
zpětnou vazbu získává škola také od spolupracujících firem, ve kterých žáci absolvují
odbornou praxi.
Žáci si po celou dobu studia systematicky vedou kompetenční portfolia, která zachycují
jejich osobní pokrok, získané dovednosti a nabyté zkušenosti. V závěrečném ročníku se tato
portfolia stávají klíčovým nástrojem sebereflexe a plánování, neboť s nimi žáci aktivně
pracují v rámci nově zavedeného předmětu Kariérový a osobnostní rozvoj. Výuka tohoto
předmětu jim umožňuje lépe porozumět vlastním kompetencím, podporuje jejich orientaci
v profesních možnostech a přispívá k cílenému rozvoji osobnostního potenciálu.
Na konci školního roku 2024/2025 prospělo s vyznamenáním 21 % žáků denního a 12 %
žáků dálkového studia, naopak cca 1 % denního a 25 % dálkového neprospělo. Takřka
shodné byly výsledky i v jiných školních rocích (2022/2023 a 2023/2024). Mezi
neprospívajícími žáky ve všech zmíněných školních rocích výrazně převažují žáci dálkové
formy vzdělávání, kteří často zůstávají na konci školního roku nehodnoceni.


                                            4/8
Z výsledků žáků u maturitní zkoušky vyplývá, že škola vykazuje vyšší hrubou neúspěšnost
(podíl žáků zkoušku nekonajících nebo u zkoušky neúspěšných z přihlášených žáků dále
„HN“) v dálkové formě studia než v denní formě. V roce 2025 ze 79 přihlášených žáků
denního studia nekonal MZ jeden žák a osm v ní neuspělo, což představuje HN ve výši 11
%, v dálkové formě studia z 9 přihlášených nekonal MZ jeden žák a dva nebyli úspěšní, HN
tedy činila 33 %. V roce 2024 z 29 přihlášených žáků denního studia nekonal MZ jeden žák
a pět žáků v ní neuspělo, HN dosáhla 20 %, v dálkové formě z 11 přihlášených žáků nekonal
jeden žák a šest v ní neuspělo, HN činila 63,6 %. Trend postupného zvyšování podílu žáků
s lepším hodnocením souvisí se zvyšujícím se počtem žáků denního studia v hodnoceném
období. Pozitivním zjištěním je skutečnost, že žáci jsou většinou úspěšnější v profilové části
zkoušky prověřující jejich odborné kompetence. Neprospěch žáků často koresponduje
s jejich vysokou absencí, což se projevuje ve větší míře v dálkové formě studia.
Neúspěšnost žáků ve společné části MZ se nejvýrazněji projevuje v jejich výsledcíc h
v didaktických testech. Míra neúspěšnosti v českém jazyce a literatuře a v cizích jazycích je
proměnlivá. V cizích jazycích žáci převážně maturují z anglického jazyka, menší část si volí
i německý nebo ruský jazyk. Z matematiky maturují zpravidla jen jednotlivci, opět s různou
mírou úspěšnosti. Při porovnání podrobných výsledků vzdělávání je zřejmá disproporce
mezi dobrými výsledky žáků v průběhu vzdělávání a úspěšností při jeho ukončování.
Zejména v českém jazyce a literatuře nezřídka ve společné části MZ neuspěje žák, který byl
v průběhu vzdělávání hodnocen stupněm dobrý, příp. i chvalitebný. Škola má příležitost ke
zlepšení v nastavení kritérií hodnocení v předmětech společné části MZ tak, aby hodnocení
lépe vypovídalo o připravenosti žáků na společnou část MZ.
Vedení školy systematicky usiluje o vytváření pozitivního třídního klimatu, které považuje
za klíčový předpoklad pro podporu motivace žáků, snížení jejich absence a zlepšení
studijních výsledků. Daří se mu posilovat vztahy v nově vznikajících třídních kolektivec h
a rozvíjet otevřenou komunikaci a vzájemnou důvěru mezi žáky a pedagogy.
Nastavení systému poskytování poradenských služeb podporuje systematickou spolupráci
členů týmu kvalifikovaných pracovníků školního poradenského pracoviště tvořeného
výchovnou poradkyní, školní metodičkou prevence a kariérovou poradkyní. Tým pracuje
plánovitě a účelně, na potřeby žáků reaguje vhodným dalším vzděláváním a rozšiřováním
konzultačních hodin pro všechny účastníky vzdělávání. Jejich problémy řeší dle potřeby ve
spolupráci s ostatními pedagogy, vedením školy i zákonnými zástupci, v případě potřeby
iniciuje návštěvu školského poradenského zařízení. Škola průběžně sleduje případné signály
všech forem rizikového chování, přičemž má jasná pravidla, jak v případech rizikové ho
chování efektivně postupovat. Díky vhodně nastaveným pravidlům pro hodnocení žáků
v případě absence a jejich důslednému uplatňování se škole daří úspěšně řešit problémy
spojené s vysokou či neomluvenou absencí. Témata z oblasti prevence rizikového chování
a zdravého způsobu života jsou zařazována také do výuky. Pravidelné adaptační kurzy žáků
1. ročníku posilují vytváření zdravých vztahů v rámci školního kolektivu. Žákům, kteří
potřebují podporu při orientaci v nabídce dalšího studia, stejně jako jejich rodičům, jsou
poskytovány odborné konzultace. Tyto konzultace se zaměřují na rozvoj kariérového
potenciálu, volbu vhodného pokračování ve studiu a možnosti uplatnění na pracovním trhu.
Vzdělávací nabídku škola doplňuje o školní a mimoškolní aktivity (besedy, přednášky
i aktivity pro třídní kolektivy, exkurze, návštěvy knihoven, divadelní představení, sportovní
akce, zahraniční zájezdy aj.), které dávají příležitosti k aktivizaci žáků a přispívají
k všestrannému rozvoji jejich osobnosti. Žáci mají možnost se individuálně profilovat podle
svých zájmů a plánovaného budoucího studijního nebo profesního zaměření. Důležitým
ukazatelem v hodnocení dosahovaných výsledků vzdělávání je každoroční úspěšnost žáků
v řadě soutěží a předmětových olympiád jak na krajské, tak i celostátní úrovni. Účast žáků


                                             5/8
v soutěžích přispívá k rozvoji jejich odborných          znalostí,   klíčových   kompetencí
i k posilování pozitivního obrazu školy na veřejnosti.
K uskutečnění koncepčních záměrů a naplnění profilu absolventa přispívá široká spolupráce
školy se sociálními partnery a dalšími institucemi. Díky této spolupráci může škola pružně
reagovat na aktuální potřeby trhu práce, zapojovat odborníky z praxe do výuky a organizo vat
exkurze či odborné přednášky. Žáci tak získávají nejen důležité informace o možnostech
svého budoucího profesního uplatnění, ale také přímou zkušenost s reálným pracovním
prostředím. Spolupráce zároveň podporuje rozvoj klíčových kompetencí absolventů, jejich
orientaci v profesní oblasti a motivaci k dalšímu vzdělávání.


                                         Závěry
Vývoj školy
– Od poslední inspekční činnosti v roce 2022 výrazně vzrostl počet žáků, a to ze 182
  na 384. Tomuto navýšení odpovídá nárůst počtu tříd a učitelů.
– Došlo k významné obnově materiálně technických podmínek vnitřních i vnějších prostor
  školy.
– Došlo ke změně ve složení školního poradenského pracoviště, která se promítá do zvýšení
  kvality poskytované podpory žákům ve všech jejích oblastech.
Silné stránky
– Významným prvkem posilujícím kvalitu vzdělávání je trvalá spolupráce školy
  s externími partnery umožňující žákům získávat potřebné kompetence v reálném
  pracovním prostředí. (1.5)
– Pozitivní školní klima se projevuje v dobrých prosociálních vztazích mezi pedagogy
  navzájem, mezi pedagogy a žáky, mezi žáky navzájem i mezi rodiči a vedením školy
  a pedagogy. (2.2)
– Aktivní usilování o udržení dobrého technického stavu školy, dobrých materiálníc h
  podmínek vzdělávání a jejich průběžné zkvalitňování vedením školy přispívá
  k naplňování vzdělávacích cílů stanovených ve školních vzdělávacích programech
  a odborné kvalitě výuky. (2.4)
– Pedagogové školy přistupují ke každému žákovi s respektem, pro každého žáka vytvářejí
  rovné příležitosti k jeho zapojení do kolektivu ostatních žáků. (6.3)

Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz.
Slabé stránky (oblasti ke zlepšení)
– Sebehodnocení a vrstevnické hodnocení nejsou ve výuce systematicky využívány jako
  nástroje pro získání efektivní zpětné vazby o míře zvládnutí učiva a naplnění
  vzdělávacích cílů. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz.




                                            6/8
Doporučení pro zlepšení činnosti školy
– Systematicky rozvíjet sebehodnocení žáků jako nástroj pro podporu jejich schopnosti
  reflektovat vlastní pokrok, aktivně se zapojovat do vzdělávacího procesu a posilovat
  jejich vnitřní motivaci.
– Analyzovat i nadále příčiny absence žáků ve výuce, přijímat adekvátní opatření
  a systematicky vyhodnocovat jejich účinnost.

Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Dokumentace školy podle § 28 odst. 1 školského zákona platná v tomto školním roce


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Ing. Drahuše Šefčíková, školní inspektorka, vedoucí inspekčního týmu
 Mgr. Kristýna Šimůnková, školní inspektorka
 Ing. Monika Zelená, kontrolní pracovnice
 Mgr. Jana Bervidová, školní inspektorka


                                          7/8
 Mgr. Kateřina Hocmannová, školní inspektorka


27. 11. 2025




                                         8/8
