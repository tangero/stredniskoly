                                  Česká školní inspekce
                                   Pražský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIA-3968/24-A
                                      Sp. zn. ČŠIA-S-643/24-A


Název                               Obchodní akademie Dušní
Sídlo                               Dušní 7, 110 00 Praha 1
E-mail                              oadusni@oadusni.cz
IČO                                 70 837 872
Identifikátor                       600 004 520
Právní forma                        příspěvková organizace
Zastupující                         Ing. Alena Kocourková
Zřizovatel                          Hlavní město Praha
Místo inspekční činnosti            Dušní 1083, Praha 1
Inspekční činnost na místě          9. 12. 2024 − 12. 12. 2024

Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou podle
§ 174 odst. 2 písm. b) a c) zákona č. 561/2004 Sb., o předškolním, základním, středním,
vyšším odborném a jiném vzdělávání (školský zákon), ve znění pozdějších předpisů.



                                         Charakteristika
Právnická osoba Obchodní akademie Dušní (dále „škola“, „obchodní akademie“ nebo
„instituce“) poskytuje vzdělávání zakončené maturitní zkouškou podle školních
vzdělávacích programů (dále „ŠVP“) v oborech vzdělání Obchodní akademie, Ekonomické
lyceum a Informační technologie.
K termínu inspekční činnosti bylo v denní formě vzdělávání evidováno 573 žáků
ve 20 třídách. Nejvyšší povolený počet byl využit z 96 %. Vzdělávání zajišťova lo
53 pedagogických pracovníků.
Instituce sídlí v budově v historickém centru města v blízkosti Staroměstského náměstí a má
mnohaletou tradici v poskytovaném vzdělávání. Ve školním roce 2023/2024 si škola
připomněla 70. výročí své existence. Obchodní akademie je Fakultní cvičnou školou Fakulty
financí a účetnictví Vysoké školy ekonomické v Praze.


                         Hodnocení podmínek vzdělávání
Funkční systém řízení vychází z reálné, jasně definované koncepce rozvoje školy, která
reflektuje společenskou poptávku, situaci na trhu práce a potřeby školy. Ředitelka školy
strategické záměry pravidelně aktualizuje a na základě interní evaluace upřesňuje operativní
roční plán rozvoje. Cíle stanovené koncepce se tak za přispění většiny pedagogů daří
postupně realizovat, např. vzrostla naplněnost školy, zkvalitnilo se vybavení informač ními
a digitálními technologiemi, rozšířila se funkcionalita a sdílení elektronického informač ního
systému, funkční systémová podpora jazykového vzdělávání s širokou nabídkou výběrových
seminářů a dalších rozšiřujících aktivit, zapojování žáků do projektových činnost í,
modernizované materiální zázemí pro vzdělávání.
K naplňování dalších koncepčních záměrů vedení školy přispívá dlouhodobá spolupráce
s četnými sociálními partnery, která zajišťuje nezbytnou vazbu teoretického odborného
vzdělávání na praxi, inovaci obsahu učiva i rozvoj praktických dovedností žáků a profesní
růst pedagogů. Zároveň zvyšuje konkurenceschopnost absolventů a jejich uplatnění na trhu
práce. Vedení školy cíleně podporuje rozvoj jazykových dovedností (projekt e-Twinning,
volitelný obchodní cizí jazyk nebo konverzace – angličtina, němčina, ruština, výjezdy žáků
či setkání organizovaná školou umožňující výměnu odborných názorů a zkušeností,
podporující multikulturalitu žáků a jejich schopnost komunikovat v cizím jazyce.
Konstruktivní partnerské vztahy vytváří vedení školy i se zřizovatelem, Radou rodičů, kteří
se podílejí na zlepšování podmínek vzdělávání včetně finančního a materiálního zabezpečení
školy. Žákům je v rámci komunikace s vedením školy dán prostor na setkáních studentské
rady. Součinnost s dalšími vhodnými subjekty je efektivně využívána při realizac i
vzdělávacích programů, k podpoře sportovních aktivit žáků, rozvoji sociálního cítění
i primární prevenci.
Manažerské schopnosti ředitelky se pozitivně promítají do plánování i funkčně nastavené
organizační struktury. Vedení školy (ředitelka a dvě zástupkyně) tvoří efektivně
spolupracující tým s přesně vymezenými pravomocemi a povinnostmi. Nastavený způsob
řízení je založený na otevřené konstruktivní komunikaci s pedagogickými pracovníky
i dalšími aktéry vzdělávání. Vícestupňový systém řízení vychází z účelného delegování
kompetencí, stanovení transparentních pravidel. Fungování školy napomáhá zavedený
systém porad, spolehlivý přenos informací, plánování, pravidelné jednání pedagogické rady
i každodenní neformální setkávání učitelů. Zapojování pedagogických pracovníků
prostřednictvím metodických orgánů a pedagogické rady přispívá ke zvýšení kvality
výchovně vzdělávacího procesu. Pedagogové v předmětových komisích efektivně
spolupracují v oblasti hodnocení naplňování učebních osnov jednotlivých vyučovac íc h
předmětů či evaluace výsledků vzdělávání, méně se však zabývají metodikou jednotlivýc h
předmětů, např. vyhodnocováním účinnosti jednotlivých metod a forem práce, prostředky
aktivizace a motivace žáků. Efektivitu řízení podporuje funkční elektronický systém, který



                                             2/8
přispívá k informovanosti zákonných zástupců žáků, slouží jako úložiště stěžejníc h
dokumentů školy a databáze digitálních výukových materiálů.
Vedení školy pravidelně monitoruje a vyhodnocuje všechny oblasti pedagogických procesů.
Od poslední inspekční činnosti došlo k výraznému zlepšení hospitační činnosti ředitelky
včetně jejích zástupkyň. Z hospitačních závěrů vyplývají pozitiva i negativa ve sledované
výuce a většinou konkrétní doporučení směřující ke zlepšení pedagogické práce. Přestože je
pedagogickým pracovníkům poskytována zpětná vazba k jejich práci, nedaří se vždy
realizovat nastavená opatření ve výuce a eliminovat tak dílčí nedostatky. U některých učitelů
přetrvává tradicionalistické pojetí výuky, které dostatečně nepodporuje aktivitu žáků, dále
omezené využívání sebehodnocení, vzájemného hodnocení žáků a didaktických závěrů
hodin.
Výchovně vzdělávací proces zajišťuje 53 odborně kvalifikovaných pedagogickýc h
pracovníků (včetně 2 rodilých mluvčí). Proces přijímání a adaptace nově nastupujíc íc h
pedagogů je systematicky nastaven na úrovni vedení školy a prostřednictvím uvádějíc ího
učitele. Vyučující spolupracují v oblasti podpory žáků a při organizaci rozšiřujíc íc h
vzdělávacích aktivit. Ředitelka doporučuje vzájemné hospitace pedagogů včetně sdílení
výukových materiálů, avšak realizace a přístup některých vyučujících zatím není příliš
aktivní. Inspekční činností tak byla zjištěna rozdílná úroveň výuky u některých vyučujíc íc h.
Další vzdělávání pedagogických pracovníků přispívá k prohloubení odborných znalostí
jednotlivých učitelů a reaguje na aktuální potřeby školy, např. Učím s dobou, Použití Al pro
pedagogy, Účetnictví ve výuce, Výuka podnikavosti. Obchodní akademie je díky odbornosti
pedagogického sboru zcela soběstačná při zadávání a hodnocení jednotlivých částí maturitní
zkoušky.
Vzdělávání žáků se uskutečňuje v kultivovaném, podnětném a estetickém prostředí.
Efektivním vícezdrojovým financováním a aktivním přístupem vedení školy (zapojení do
četných rozvojových programů a projektů) se škole daří získávat peněžní prostředky, které
jsou účelně využívány např. k podpoře školního psychologa, dalšího vzdělávání pedagogů
či zahraniční mobility učitelů i žáků a zlepšování materiálního zázemí. Od minulé inspekční
činnosti tak došlo k výrazné obnově materiálních podmínek (např. průběžná renovace
historické budovy školy, rekonstrukce sociálních zařízení, šaten, účelné doplňování
prostředků moderních informačních technologií včetně 3D tiskáren). Instituce disponuje
učebnami plně vybavenými moderní technikou i odbornými učebnami. Výuka je v souladu
s koncepčními záměry podporována efektivním využíváním informačních i komunikač níc h
technologií (např. notebooky, tablety) a dostatečným množstvím didaktických pomůcek.
Tělesná výchova probíhá ve dvou zrekonstruovaných moderních tělocvičnách mj.
i v posilovně. Žáci mají k dispozici školní informační centrum tj. knihovnu se studovnou
a počítačovou studovnu s možností Wi-Fi připojení k internetu. Stravování žáků je zajištěno
smluvně soukromým subjektem ve vlastní zrekonstruované moderní školní jídelně.
Elektronický a nově nainstalovaný kamerový systém spolu s recepcí přispívají k vyšší
bezpečnosti žáků.


                          Hodnocení průběhu vzdělávání
Efektivitu vzdělávání pozitivně ovlivňuje promyšlená organizace vyučování (dělené
hodiny), účelné využití disponibilní časové dotace s ohledem na profil absolventa
a provázanost teoretické výuky s praktickým využitím poznatků (oborové exkurze, kurzy,
projekty, poznávací a pobytové zahraniční zájezdy). Praktická odborná příprava žáků
probíhá ve smluvních pracovištích (v reálných firmách a institucích). Koncepčně pojatý


                                             3/8
výchovně vzdělávací proces spolu s příznivými podmínkami výuky včetně pestré
mimoškolní činnosti vede ke kvalitnímu naplňování profilu absolventa. Realizace výuky
a náročnost učiva obvykle odpovídala požadavkům odborného vzdělávání.
Úroveň výuky odborných i všeobecně vzdělávacích předmětů se odvíjela od pedagogickýc h
zkušeností, zaujetí a přístupu jednotlivých učitelů. Zvolené metody a formy výuky převážně
odpovídaly charakteru probíraného učiva, vzdělávacím potřebám žáků i jejich studijním
předpokladům. Společným rysem většiny sledovaných hodin byl uplatňovaný respektujíc í
přístup pedagogů a ukázněnost žáků, vzdělávání probíhalo v pozitivní pracovní atmosféře.
Učitelé volili převážně frontální výuku v kombinaci s řízeným rozhovorem a samostatnou
prací žáků, s využitím žákovské spolupráce. Vhodně také propojovali učivo s reálnými
situacemi, často využívali znalosti a zkušenosti žáků, dbali na názornost výuky (pracovní
listy, didaktická technika) a dostatečné procvičování učiva napříč předměty. K pochopení
probíraných jevů v širších souvislostech přispívalo časté zařazování mezipředměto výc h
vztahů. Efektivní práce s chybou vedla žáky k samostatnému zdůvodnění a aplikaci
správného postupu. Ve výuce přírodovědných předmětů byli žáci vedeni k pochopení,
osvojování a procvičování učiva, k samostatnému řešení zadaných úloh u tabule i v lavic íc h
a k logickému myšlení. V hodinách cizojazyčného vzdělávání byla výuka důsledně vedena
v cílovém jazyce, s aplikací probíraných gramatických jevů v reálné komunikační situaci.
Jazykové vzdělávání směřovalo k rozvoji komunikačních dovedností v písemné m
i mluveném projevu, k upevnění gramatických pravidel, k pochopení uměleckého textu
a jeho zasazení do kulturně historických souvislostí, k systematické podpoře čtenářské
gramotnosti. V rámci výuky teoretických odborných předmětů vycházely zvolené
vzdělávací strategie z charakteru probíraného učiva, přispívaly k rozvoji dovednostně
praktických a odborných kompetencí žáků. Vyučující důsledně aktualizovali obsah učiva,
s přesahem do reálné praxe. Žáci v průběhu většiny navštívených hodin prokazovali
odpovídající úroveň znalostí a dovedností, schopnost používat správnou odbornou
terminologii, logicky uvažovat, aplikovat znalosti při řešení úloh.
V části sledovaných hodin byly zvolené metody a formy práce méně efektivní, což se
projevovalo jednotvárností výuky, nižší dynamikou hodiny, menší motivací žáků a jejich
nerovnoměrným zapojením do výuky. Vyučování založené na dominantním výkladu učitele
vedlo k pasivitě větší části žáků. Předávání hotových znalostí potlačovalo rozvoj jejich
osobnosti. Nízká míra diferenciace zadávaných úloh v části hospitovaných hodin dostatečně
nepodporovala rozdílné pracovní tempo a individuální možnosti žáků (např. různá četnost
a obtížnost zadaných úkolů). V některých hospitovaných hodin učitelé opomíjeli účelnou
vstupní motivaci, v průběhu hodiny si málokdy ověřovali efektivitu vzdělávacího procesu.
Poskytovaná zpětná vazba tak nebyla pro všechny žáky dostatečná. Nedostatkem části
výuky odborných i všeobecně vzdělávacích předmětů byla rovněž absence shrnutí učiva
v závěru vyučovací jednotky, a tím i ověření splnění vzdělávacího cíle. Jen ojediněle byl ve
zhlédnutých hodinách poskytnut prostor pro vzájemné hodnocení nebo sebehodnocení žáků.
Obchodní akademie podporuje rozvoj odborných kompetencí žáků vytvářením motivač ního
prostředí, které významně přispívá k osobnostnímu rozvoji a naplňování profilu absolventa
(mj. práce ve fiktivních firmách s možností zúčastnit se veletrhů těchto firem).


                          Hodnocení výsledků vzdělávání
Škola vytváří vhodné podmínky pro zvládnutí nároků středoškolského vzdělává ní.
Pozornost je věnována adaptaci žáků (sportovně adaptační kurz pro nově vznikající třídní



                                            4/8
kolektivy v prvním ročníku, rozmanité mimoškolní aktivity, monitoring případných rizik)
včetně informací o strategiích učení při středoškolském studiu.
Výsledky vzdělávání jsou pravidelně vyhodnocovány na jednáních pedagogické rady
i v rámci předmětových komisí. Úroveň osvojených vědomostí, znalostí i praktických
dovedností žáků je ověřována prostřednictvím běžných nástrojů (pololetní a závěrečná
klasifikace, periodické písemné a ústní zkoušení, praktické kontrolní práce žáků). Ke zjištění
úrovně znalostí žáků ze základní školy slouží vstupní testy z klíčových předmětů. Rozvoj
odborných kompetencí žáků je pravidelně vyhodnocován zejména při prezentaci
žákovských projektů a praktické činnosti v odborném vyučování. V rámci externího
testování ČŠI dosáhli žáci školy v oblasti přírodovědné průměrných výsledků, avšak ve
čtenářské gramotnosti získali nadprůměrné výsledky ve srovnání s celostátní průměrem.
Ve sledovaném období posledních dvou školních let dosahovaly celkové výsledky
vzdělávání žáků dobré úrovně, 10 % žáků prospělo s vyznamenáním, neprospělo nejvýše
2 % žáků. Téměř 93 % žáků ke 30. 6. řádně ukončilo ročník. Instituce analyzuje příčiny
studijního selhávání žáků a jejich důvody předčasného ukončování studia (přechod na jinou
školu včetně zahraničních, nevhodně zvolený obor, nedostatečné osvojení učiva ze základní
školy). Počet těchto žáků je celkově nízký.
Významným ukazatelem kvalitativního rozvoje žáků je jejich úspěšnost u maturitníc h
zkoušek. Ve sledovaném období výsledky vzdělávání žáků u maturitní zkoušky odpovídaly
průběžným výsledkům během celého studia. V průměru dosahovala celková neúspěšnost
cca 6 %, s vyznamenáním prospělo téměř 15 % žáků, cca 2 – 3 žáci nekonali nebo byli
neúspěšní. Pozitivním důsledkem koncepčně pojaté výuky cizích jazyků je i zvyšující se
podíl žáků, kteří využívají možnosti náhrady profilové zkoušky v cizím jazyce
mezinárodním jazykovým certifikátem Společného evropského referenčního rámce pro
jazyky.
Výsledky vzdělávání žáků pozitivně ovlivňuje funkční poradenský systém propojený
s prevencí sociálně patologických jevů. Škola vytváří vhodné podmínky pro studium žákům
s potřebou podpůrných opatření i odlišným mateřským jazykem. Efektivní podpora spočívá
zejména včasné identifikaci speciálních vzdělávacích potřeb, v důsledném informo vá ní
vyučujících, ve spolupráci se zákonnými zástupci a školskými poradenskými zařízeními.
Výchovnou poradkyní zajišťovaná metodická podpora pedagogům přispívá ke konkrétnímu
řešení vzdělávacích problémů žáků. Pomoc žákům s rizikem studijního neúspěchu je
založena na individuálním přístupu výchovné poradkyně a pedagogických pracovníků.
Obchodní akademie zajišťuje příznivé podmínky pro vzdělávání nadaných a talentova nýc h
žáků. Výkonným sportovcům škola umožňuje v průběhu vzdělávání úpravu organizace
výuky. Instituce se prezentuje úspěšným zapojováním žáků do soutěží (grafické,
ekonomické, účetnické, literární, společenskovědní, cizojazyčné i sportovní), sama je
dlouholetým organizátorem soutěže v psaní na klávesnici „Mikulášský turnaj“
a „Ekonomický tým“, nově také fotografické soutěže. Konkurenceschopnost absolventů na
trhu práce je zvyšována možností získat během studia státní zkoušku ze psaní na klávesnic i,
zpracování textu na počítači či přípravou k mezinárodním jazykovým certifikátům.
Prevence sociálně patologických jevů je založena na komplexním průběžném monitor ingu
rizikového chování, který umožňuje včas podchytit případné patologické jevy. Účinným
nástrojem prevence sociálně patologických jevů je důsledná každodenní práce všech
vyučujících při vyžadování dodržování nastavených pravidel a úzká spolupráce mezi učiteli,
žáky a rodiči. Přínosná činnost školní psycholožky napomáhá ke zvládání stresových situací
či osobních problémů žáků i pedagogů, mj. individuální konzultace a zprostředkování
odborné pomoci. Ve sledovaném období se ve škole nevyskytly závažné problémy v chování


                                             5/8
žáků. Podchycené výchovné a studijní obtíže byly převážně řešeny jednáním s vybraným
učitelem a rodiči žáků. Přijímaná opatření byla většinou účinná, což dokládají výsledky
vzdělávání. Absence a pozdní příchody patří mezi nejčastěji řešené problémy, které vedou
k ukládání kázeňských opatření a hodnocení žáků sníženým stupněm z chování.
Z inspekčních zjištění vyplývá, že aplikovaná opatření nemají v některých případech na
snížení absencí očekávanou účinnost. Ve srovnání s uplatňováním kázeňských opatření je
počet ukládaných pochval výrazně nižší (přibližně třetinový).
Kariérové poradenství je zajišťováno standardními postupy. Při profesním směřování žáků
jsou účelně využívány firemní partnerské vztahy i zapojení bývalých absolventů. Kvalitu
poskytovaného vzdělávání dokládá i vysoká uplatnitelnost absolventů školy na trhu práce,
úspěšní absolventi rovněž často pokračují v terciárním vzdělávání v oborech s navazujíc ím
zaměřením.


                                         Závěry
Vývoj školy
– Od posledního inspekčního hodnocení v roce 2018 vzrost počet žáků,
– škola kontinuálně rozvíjí nastavenou koncepci kvalitního odborného vzdělávání,
– vedení školy systematicky zlepšuje materiálně technické podmínky vzdělávání,
– u některých vyučujících přetrvává tradicionalistické pojetí výuky.


Silné stránky
– aktivní přístup ředitelky školy ke zkvalitňování materiálních podmínek školy, vybavení
  učeben, modernizace vnitřních i vnějších prostorů školy (2.4),
– cílená podpora jazykových kompetencí žáků v cizích jazycích (4.1),
– systémová podpora rozvoje odborných kompetencí žáků propojováním teoretických
  poznatků s jejich využitím v praxi a prostřednictvím řady školních i mimoškolních aktivit
  (5.3).
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz


Slabé stránky (oblasti ke zlepšení)
– v části výuky méně efektivní časové a organizační rozvržení činností, nižší míra využití
  aktivizujících metod a malý přínos didaktických závěrů vyučovacích hodin
  pro závěrečnou reflexi výuky (4.2),
– nižší míra diferenciace v části teoretické výuky vzhledem k úrovni znalostí a dovedností,
  individuálním vzdělávacím potřebám žáků, včetně žáků nadaných a méně časté využívá ní
  hodnocení vlastního pokroku žáky (4.3).
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz




                                            6/8
Doporučení pro zlepšení činnosti školy
– nadále pokračovat v nastavené koncepci rozvoje školy a věnovat se systematické mu
  metodickému vedení pedagogického sboru,
– ve vyšší míře diferencovat výuku s ohledem na rozvoj individuálního potenciálu žáků,
– častěji uplatňovat prvky formativního hodnocení a více využívat zpětnovazební nástroje
  během výuky, zařazovat sebehodnocení žáků,
– lépe promýšlet organizační a časové rozložení činností ve struktuře vyučovací hodiny
  směrem k aktivnímu zapojení žáků,
– ve výuce jednotlivých předmětů více podporovat vzdělávací postupy zaměřené na
  samostatné vyhledávání informací, systematickou práci s textem a souvislé ústní
  vyjadřování žáků,
– didakticky efektivněji pracovat se závěry vyučovacích hodin, důsledně ověřovat splnění
  stanoveného vzdělávacího cíle,
– více využívat následné hospitace a důsledně sledovat účinnost přijatých opatření, sdílet
  závěry z hospitační činnosti s pedagogy na různých úrovních,
– zefektivnit preventivní mechanismy, které by vedly k poklesu počtu žáků s pozdní nebo
  neomluvenou absencí (př. vhodnými pochvalami vyvážit vnitřní motivaci žáků).


                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Zřizovací listina příspěvkové organizace Obchodní akademie Dušní aktualizo va ná
      příslušnými dodatky a platná k termínu inspekční činnosti
 2.   Potvrzení ve funkci ředitelky školy s účinností od 1. 7. 2021
 3.   Koncepce dalšího rozvoje školy
 4.   Školní vzdělávací programy pro čtyřleté studium platné k termínu inspekční činnosti
 5.   Školní řád platný k termínu inspekce
 6.   Rozvrh vyučovacích hodin, školní rok 2024/2025
 7.   Třídní knihy, školní rok 2024/2025 vedené k termínu inspekce
 8.   Záznamy z jednání pedagogické rady a předmětových komisí, školní roky 2023/2024
      a 2024/2025 vedené k termínu inspekce
 9.   Portfolio výchovného poradce a metodika prevence vedené ve školním roce
      2024/2025
10.   Vybraný vzorek ze školní matriky vedený k termínu inspekční činnosti


                                           7/8
11.   Výroční zpráva o činnosti školy za školní rok 2023/2024
12.   Kniha úrazů vedená k termínu inspekční činnosti
13.   Podklady k finančním podmínkám školy a zajištění smluvního školního stravování



                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Ivana Kučerová, školní inspektorka, vedoucí inspekčního týmu
 PhDr. Bc. Tibor Slažanský, PhD., školní inspektor
 Bc. Hana Vejdovská, kontrolní pracovnice


2. 1. 2025




                                         8/8
