                                    Česká školní inspekce
                                  Jihomoravský inspektorát
                                   Křížová 22, 603 00 Brno
____________________________________________________________________________________________________________




                         IN S P E KČNÍ ZP R ÁVA
                                         Čj. ČŠIB-263/24-B
                                       Sp. zn. ČŠIB-S-55/24-B


Název                               Gymnázium Globe, s.r.o.
Sídlo                               Bzenecká 4226/23, 628 00 Brno
E-mail                              gymglobe@gymglobe.cz
IČO                                 25 330 365
Identifikátor                       600 013 537
Právní forma                        společnost s ručením omezeným
Zastupující                         RNDr. Libuše Bartková
Zřizovatel                          RNDr. Libuše Bartková, Elplova 2074/20, 628 00 Brno
Místo inspekční činnosti            Bzenecká 4226/23, Brno
Inspekční činnost na místě          12. 2. 2024 − 14. 2. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů, také se zaměřením na neúspěšnost ve společné části maturitní
zkoušky.
Zjišťování a hodnocení naplnění školních vzdělávacích programů a jejich souladu s právními
předpisy a příslušnými rámcovými vzdělávacími programy.
                                     Charakteristika
Gymnázium Globe s.r.o. (dále „škola“) vykonává činnost střední školy a školního klubu.
Aktuálně škola poskytuje střední vzdělání s maturitní zkouškou v oborech vzdělání
79-41-K/41 Gymnázium (dále „čtyřleté gymnázium“), 79-41-K/61 Gymnázium (dále
„šestileté gymnázium“) a 79-41-K/81 Gymnázium (dále „osmileté gymnázium“). Ke dni
inspekční činnosti se na nižším stupni osmiletého gymnázia vzdělávali ve dvou třídách
(prima a sekunda), které jsou na výuku spojované do jedné skupiny, celkem čtyři žáci. Dále
se ve škole vzdělávalo ve dvou třídách (septima a oktáva) na vyšším stupni osmileté ho
gymnázia 43 žáků a ve dvou třídách (první a druhý ročník) čtyřletého gymnázia 36 žáků.
Dva žáci, kteří se vzdělávali podle individuálního vzdělávacího plánu, pak byli školou
vedeni jako žáci vyššího stupně šestiletého gymnázia. Z celkového počtu 85 žáků školy se
ve škole vzdělávalo 20 % s odlišným mateřským jazykem. Škola vyučuje ve vyšších
ročnících některé vybrané předměty v anglickém jazyce.
Do školního klubu jsou v letošním školním roce zapsáni čtyři žáci nižšího stupně osmileté ho
gymnázia. V rámci činnosti klubu jsou realizovány nepravidelné aktivity, z nichž
do některých jsou zapojeni i žáci jiných škol.
Stravování žáků je školou zajišťováno ve školní jídelně blízké základní školy.


                          Hodnocení podmínek vzdělávání
Ředitelka školy (dále „ředitelka“), která je zároveň její zřizovatelkou, si stanovila v koncepci
rozvoje školy základní priority, kterými jsou důraz na výuku anglického jazyka, podpora
environmentálních aktivit, podpora využívání informačních a komunikačních technologií
a spolupráce se Střední školou KNIH, o.p.s. stejného zřizovatele. Škole se daří naplňovat
cíle v oblasti výše zmíněné spolupráce (sdílení pedagogického sboru, společné projektové
aktivity) a v podpoře výuky anglického jazyka. Naopak některé cíle v oblasti využívá ní
digitálních technologií a podpoře environmentálních aktivit zůstávají nenaplněny. Koncepce
nereflektuje možnosti zlepšování průběhu vzdělávání ve škole, neřeší dlouhodobou
neúspěšnost žáků u maturitní zkoušky ani se nezabývá dalšími konkrétními plány v oblasti
dlouhodobé vize školy.
Struktura řízení školy a kompetence vedoucích pracovníků jsou jasně stanoveny a rozděleny
mezi ředitelku a jejího zástupce, do jehož působnosti spadá především řízení pedagogického
procesu. Vedení školy při jejím řízení nerespektuje v plné míře všechny právní předpisy.
Tato skutečnost má výrazný dopad na vzdělávání žáků a přetrvává od poslední inspekční
činnosti. Stěžejní dokument, kterým je školní vzdělávací program, není zpracován přehledně
a srozumitelně tak, aby poskytoval jednoznačné informace všem účastníkům vzdělávac ího
procesu. Škola také nezajistila v plně míře jeho naplňování. Tato skutečnost omezila
především vzdělávání žáků nižšího stupně osmiletého gymnázia, u kterých nebyla
realizována výuka některých předmětů v odpovídajících ročnících a v souladu s učebním
plánem. Personální zabezpečení vzdělávání je ve škole negativně ovlivněno vysokou
fluktuací zaměstnanců, což se negativně projevilo v personálním zajištění poradenských
služeb školy a dlouhodobě v zajištění výuky předmětů, které jsou součástí společné části
maturitní zkoušky. Ne všichni vyučující jsou odborně způsobilí pro výuku předmětů, které
ve škole vyučují, to se negativně promítlo do průběhu vzdělávání v některých hospitovanýc h
hodinách. Hospitační činnost vedení školy sice realizuje, vyučujícím je poskytována zpětná
vazba, včetně identifikace příležitostí ke zlepšení pedagogické práce, ale vedení školy dále
nepřijímá opatření k jejich prevenci či nápravě. Zjištění z hospitační činnosti nejsou
provázána s plánováním dalšího vzdělávání pedagogických pracovníků ani s plánováním


                                              2/9
následné hospitační činnosti. Absolvované vzdělávání pedagogů v oblasti různých metod
a forem práce nebo didaktik jednotlivých vyučovacích předmětů se nijak neprojevilo
ve sledovaném průběhu vzdělávání. Vyučující se sice sdružují do jednotlivýc h
předmětových komisí, nicméně četnost jejich setkávání není dostatečná pro koordinaci jejich
spolupráce a zlepšování průběhu vzdělávání v daných vzdělávacích oblastech, škola tak
nevyužívá plně jejich potenciál. Učitelé se na společných jednáních zabývají převážně
organizačními záležitostmi, méně nebo vůbec pak sdílením příkladů dobré praxe z výuky,
inovacím ve vzdělávání nebo analýzou příčiny neúspěchu žáků u maturitních zkoušek.
O vzdělávání ve škole není dlouhodobě velký zájem, téměř všichni žáci jsou přijímáni až
ve druhém a v dalších kolech přijímacího řízení (v předchozích dvou školních letech to bylo
100 % přijatých žáků, ve školním roce 2020/2021 90 % a o rok dříve 96 %). Velká část
těchto žáků následně přestupuje na jiné školy. Ke vzdělávání v prvním ročníku čtyřletého
gymnázia pro školní rok 2023/2024 bylo přijato v rámci jednotlivých kol přijímacího řízení
celkem 39 žáků, k datu inspekční činnosti se jich ve škole vzdělávalo 18. Ke vzdělává ní
v prvním ročníku nižšího stupně osmiletého gymnázia bylo přijato ve stejném školním roce
17 žáků, aktuálně se ve škole vzdělávají dva. Tímto je také výrazně negativně ovlivně na
organizace vzdělávání v prvních dvou ročnících nižšího stupně osmiletého gymnázia, které
navštěvují celkově čtyři žáci. Dvě třídy jsou ve výuce spojeny do jedné skupiny, což nebylo
ve sledovaném průběhu vzdělávání efektivní vzhledem k očekávaným klíčovým
kompetencím žáků a k naplňování výstupů školního vzdělávacího programu. V průběhu
inspekční činnosti bylo zjištěno, že vzdělávání v oborech 79-41-K/61 Gymnázium
a 79-41-K/81 Gymnázium ve škole funguje na formální úrovni. Jsou do něj zařazováni žáci,
kteří mají ukončené základní vzdělávání a mohou tedy pokračovat ve středním vzdělává ní
v oboru 79-41-K/41 Gymnázium. Výjimkou jsou čtyři žáci studující nižší stupeň víceleté ho
gymnázia. V tomto případě však dochází, vzhledem k malému naplnění tříd,
k neefektivnímu spojování těchto žáků do jedné výukové skupiny
Poradenské služby jsou ve škole zajišťovány členy školního poradenského pracoviště.
Ředitelka vykonává činnost kariérového poradce a školního metodika prevence. Funkci
výchovné poradkyně převzala v září školního roku 2023/2024 pedagogická pracovnice, která
nemá dostatek zkušeností a odborných znalostí pro výkon této specializované funkce .
Většina činností tak stále zůstává v kompetenci ředitelky školy. Častá obměna členů
školního poradenského pracoviště nepřispívá k jeho efektivní a kontinuální činnosti.
Jednotlivé realizované aktivity v oblasti primární prevence a výchovného poradenství nejsou
školou dostatečně vyhodnocované z pohledu jejich efektivity a účinnosti. Vyhodnocová ní
účinnosti přijímaných opatření probíhá spíše neformálním způsobem na jednáních
pedagogické rady. Škola eviduje větší množství žáků s odlišným mateřským jazykem, žádná
specifická cílená podpora jim však v tomto školním roce poskytována není. V loňském
školním roce měli tito žáci k dispozici asistentku pedagoga, která měla na starost
komunikaci s žáky a jejich zákonnými zástupci. Škola v kritériích přijímacího řízení
doporučuje cizincům „přijetí ve druhém kole“, „kde žáci nekonají“ (jednotnou) „přijímací
zkoušku z českého jazyka“. Škola jim však nezajišťuje adekvátní podporu v průběhu jejich
studia, která by minimalizovala jejich následnou neúspěšnost u maturitní zkoušky.
Vzdělávání probíhá v prostorech, které jsou ve srovnání se školami obdobného typu, méně
podnětné a jen v menší míře vybavené dostatkem učebních pomůcek. Škola nedisponuje
odbornými učebnami, nemá dostatek názorných učebních pomůcek. Je sice vybavena
digitálními technologiemi, ty však v průběhu inspekční činnosti většinou nebyly účelně
využívány, případně docházelo k jejich neefektivnímu využití z důvodu technickýc h
problémů. Přírodní zahrada, na které by měla dle školního vzdělávacího programu probíhat



                                           3/9
výuka některých předmětů v rámci podpory environmentálních aktivit, je dle vyjádření
ředitelky druhým rokem uzavřena z důvodu stavebních úprav.
Škola aktivně vyhledává jiné zdroje financování a získává další prostředky z projektů
a dotačních výzev. Škole se tímto způsobem alespoň částečně daří kompenzovat nedostatek
finančních prostředků, vyplývající mj. z menšího počtu žáků. Škola zapojuje žáky školy
do soutěží, vzdělávacích projektů a jiných aktivit organizovaných jednotlivými vyučujíc ími,
což významně napomáhá rozvoji kompetencí žáků a prezentaci školy na veřejnosti.


                          Hodnocení průběhu vzdělávání
Ve sledovaných vyučovacích hodinách panovala vstřícná, pracovní atmosféra. Na jejich
začátku vyučující obvykle stanovili téma vyučovací hodiny, s výukovými cíli však
nepracovali dostatečně. Výuka byla vedena většinou frontálně, v občasné kombinaci se
samostatnou prací žáků. Převažovala metoda výkladu propojená s řízeným rozhovorem.
Skupinová práce nebo práce ve dvojicích, v zájmu podpory vzájemné spolupráce a rozvoje
komunikačních dovedností, byla využívána, mimo jazykové vzdělávání, ojediněle. Žáci
dodržovali nastavená pravidla chování, ale k výuce přistupovali vzhledem k formám
a metodám práce volenými pedagogy spíše pasivně. Aktivizace byla účinnější v případech,
kdy vyučující cíleně propojovali teoretické poznatky s praktickými zkušenostmi žáků.
V malé míře byl podporován rozvoj jejich komunikačních dovedností. Didaktická a digitá lní
technika byla využívána pouze učiteli k prezentaci výukového obsahu bez zapojení žáků.
V některých sledovaných hodinách na vyšším stupni gymnázia žáci prokazovali nižší úroveň
znalostí probíraného tématu, než odpovídá výstupům školního vzdělávacího programu
a rámcového vzdělávacího programu pro gymnázia. Žákům ve většině výuky nebyl vytvořen
dostatečný časový prostor pro uplatnění kritického myšlení a následnou interpretac i
vlastního názoru na řešení problémových úloh Žáci pracovali na úkolech se stejnou
obtížností, účelně využitá diferenciace zadávaných úkolů byla zaznamenána pouze
ojediněle. Zvláště ve sledovaných hodinách na nižším stupni víceletého gymnázia bylo její
využití, vzhledem ke spojení dvou tříd různých ročníků, žádoucí. Učitelé zde plně nevyužili
příležitosti k výrazné individualizaci výuky, kterou jim umožňoval nízký počet žáků ve třídě.
Nebylo patrné, že by obsah výuky v této skupině odpovídal rámcovému vzdělávac ímu
programu dle příslušných ročníků. Většinu času žáci pracovali na stejných úkolech,
vzdělávací obsah byl rozdílný jen v menší části vyučovací hodiny. V závěrech některých
vyučovacích hodin nebyl žákům poskytnut dostatečný prostor pro závěrečné shrnutí
a opakování obsahu učiva za účelem získání zpětné vazby o znalostech a dovednostech žáků
nabytých v dané vyučovací hodině. Ve sledované výuce nebyla pozorována žádná specifická
práce s žáky s odlišným mateřským jazykem ani využití výukových materiálů či výukovýc h
pomůcek, které by těmto žákům usnadňovali práci.
Hospitované vyučovací hodiny cizích jazyků byly vedeny převážně v cílových jazycích.
Vyučující při komunikaci se žáky aktivně používali cizí jazyk, český jazyk byl vhodně
využit při vysvětlení gramatických jevů. Frontálně vedená výuka byla účelně doplňována
prací ve dvojicích či skupinách, při nichž žáci rozvíjeli schopnost komunikace, osvojovali si
získané poznatky v cílovém jazyce a sdíleli svoje myšlenky a nápady. Důraz byl kladen na
rozvoj a upevňování slovní zásoby, správné výslovnosti i znalosti gramatiky, ale také
na rozvoj receptivních dovedností žáků formou pravidelného zařazování poslechovýc h
cvičení či krátkých videí. Také sledovaná výuka bloku předmětů v anglickém jazyce vedla
k rozvoji komunikativních dovedností žáků v cizím jazyce. Ve výuce českého jazyka
a literatury byli žáci vedeni k hodnocení uměleckého díla řízeným rozhovorem, což se zčásti
dařilo, i když odpovědi byly často velmi stručné. Vyučující u žáků nerozvíjeli dostatečně


                                            4/9
schopnost vyjádřit svůj názor v souvislostech. Také v hospitovaných hodinách
přírodovědných předmětů pedagogové upřednostňovali výuku zaměřenou na procvičování
a upevňování znalostí žáků. V případě nedostatečných znalostí potřebných k řešení úkolu
vyučující žákům individuálně pomáhali. Zpětnou vazbu o úspěšnosti práce poskytovali
učitelé žákům průběžně. Efektivitu výuky přírodovědných předmětů snižovalo neúčelné
využívání učebních pomůcek a digitálních technologií. Účelné bylo jednorázové propojení
teoretických znalostí s praktickým životem a přesahem do oblasti zdravovědy. Ve sledované
výuce matematiky byli žáci aktivně zapojeni po celou dobu vyučovací hodiny do řešení
zadaných úloh v sešitě, popř. na tabuli. Střídavě se vyučujícím dařilo využívat různé formy
a metody výuky, ne vždy však žáci projevovali znalost probíraného tématu a dařilo se jim
zadané úlohy řešit samostatně. Hodnocení výsledků vzdělávání žáků probíhalo převážně
pochvalou, v některých případech vyučující průběžně kontrolovala samostatnou práci žáků
a upozorňovala je vhodnou formou na chyby. Zvolené metody a formy ve výuce matematik y
u žáků jen částečně podporovaly osvojení vědomostí a dovedností vzhledem k požadavkům
maturitní zkoušky. Prostor pro vlastní aktivitu, rozvoj logického myšlení a matematické
gramotnosti byl malý.


                          Hodnocení výsledků vzdělávání
Podklady pro hodnocení výsledků vzdělávání žáků učitelé získávají především ústním
a písemným zkoušením a hodnocením samostatných prací žáků či jiných písemností. Zásady
a kritéria hodnocení výsledků vzdělávání stanovená ve školním řádu jsou přehledná
a srozumitelná. Žáci a zákonní zástupci nezletilých žáků jsou o výsledcích vzdělává ní
průběžně informováni prostřednictvím školního informačního systému, na třídníc h
schůzkách a v případě potřeby formou individuálních pohovorů.
Škola sleduje a statisticky vyhodnocuje průběh a výsledky vzdělávání žáků na jednáních
pedagogické rady. Zde také škola identifikuje, statisticky sleduje a vyhodnocuje vzdělávac í
výsledky žáků ohrožených školním neúspěchem, tj. zejména žáků s vysokou absencí
a nedostatečným prospěchem. V těchto případech učitelé uplatňují postupy definova né
ve strategii předcházení školní neúspěšnosti. Především je svolána za účasti žáka a jeho
zákonných zástupců výchovná komise, na které je tato situace řešena. V období září 2022 až
srpen 2023 byla škola zapojena do projektu na podporu doučování (Národní plán obnovy).
Ač by to bylo, vzhledem k výsledkům vzdělávání žáků potřebné, tak aktuálně jejich
systematické doučování realizováno není, žákům jsou umožněny individuální konzultace
s vyučujícími. Stanovení a realizaci této individuální podpory prokazatelným způsobem
v konkrétních případech však škola nedoložila. V případech, kdy nedojde ke zlepšení
výsledků vzdělávání žáka, není na konci klasifikačního období hodnocen v řádném termínu.
Pravidla pro tento případ má škola stanovena ve školním řádu. Žák je z daného vyučovac ího
předmětu nehodnocen, pokud jeho absence překročí ve školním řádu stanovené procento
absence a nemá dostatek podkladů pro hodnocení. V těchto případech škola stanoví termíny
pro náhradní hodnocení. Vlastní realizace, obsah a způsob hodnocení v náhradním termínu
je plně v kompetenci jednotlivých učitelů, což nezajišťuje jejich jednotný postup. Podíl
nehodnocených žáků je poměrně vysoký. Za druhé pololetí školního roku 2022/2023 byla
čtvrtina žáků nehodnocena v řádném termínu, mnozí z nich z více předmětů. Pro srovnání,
v prvním pololetí školního roku 2022/2023 byla situace mírně lepší, nehodnocena v řádném
termínu byla pětina žáků. V letošním školním roce 2023/2024 bylo nehodnoceno v řádném
termínu v prvním pololetí přibližně 8 % žáků.
Opatření přijatá školou k řešení vysoké absence nebyla v hodnoceném období dostatečně
účinná a nevedla k jejímu snížení. Absence žáků je tak nadále vysoká. Po ukončení distanční


                                            5/9
výuky dosáhla absence ve školním roce 2021/2022 průměrné hodnoty 186 hodin na žáka,
ve školním roce 2022/2023 klesla na 141 hodin na žáka. Škola vykazuje vysokou
neomluvenou absenci, s čímž je spojené předčasné ukončování vzdělávání žáků. Z přehledů
klasifikace vyplývá, že průměrný prospěch žáků školy se ve třech posledních uzavřenýc h
školních letech 2020/2021 až 2022/2023 pohyboval od 1,94 do 2,18. Podpora
neprospívajícím žákům formou individuálních konzultací a doučování je využívána pouze
některými žáky. Ředitelka uvedla, že škola dává žákům možnost zlepšit si prospěch. Žáci si
v rámci konzultačních hodin mohou dopsat testy, písemnosti hodnocené nedostatečnou
si mohou opravit či doplnit. Individuální podpůrná opatření při neprospěchu žáků jsou
školou nabízena, avšak škola jejich využití žáky a jejich účinnost prokazatelným způsobem
nevyhodnocuje.
V průběhu inspekční činnosti byly posuzovány výsledky žáků u maturitní zkoušky v jarním
a podzimním zkušebním období roků 2020 až 2023. V tomto období konali maturitní
zkoušku pouze žáci osmiletého gymnázia. Sledována byla tzv. hrubá neúspěšnost, tj. poměr
žáků neúspěšných u maturitní zkoušky nebo zkoušku nekonajících k celkovému počtu
přihlášených žáků. Škola ve srovnání s gymnázii v České republice dosáhla význa mně
horších výsledků u maturitní zkoušky. K výraznému zhoršení výsledků u maturitní zkoušky
došlo v roce 2022, kdy hrubá neúspěšnost dosáhla 55 %, což byl oproti předchozímu roku
2021 nárůst o 30 procentních bodů. Ke zhoršení došlo v obou částech maturitní zkoušky,
ve společné i profilové. V roce 2023 došlo ke snížení hrubé neúspěšnosti na 40 %, přičemž
významnější zlepšení bylo zaznamenáno ve společné části maturitní zkoušky. Výsledky
žáků ve společné části maturitní zkoušky se ve zkušebních předmětech český jazyk
a literatura a cizí jazyky vyvíjí kolísavě. O matematiku je minimální zájem, maturitní
zkoušku z ní za roky 2021 až 2023 konal pouze jeden žák, a to neúspěšně.
K ověřování výsledků vzdělávání žáků škola využívá v posledním maturitním ročníku
tzv. „Malou maturitu“, kdy žáci mají možnost vyzkoušet si maturitní zkoušku z jednotlivýc h
maturitních předmětů včetně obhajoby maturitní práce, která je součástí profilové části
maturitní zkoušky. Jak škola s těmito výsledky dále pracuje, nebylo prokazatelným
způsobem doloženo. Ředitelka uvedla, že žáci získají přehled o svých znalostech
a schopnostech, což mohou využít v rámci konzultací s učiteli.
S vysokou absencí žáků a jejich předčasným ukončováním vzdělávání je spojená velice
nízká celková úspěšnost v cyklu, tj. poměr žáků, kteří úspěšně ukončili vzdělávání maturitní
zkouškou k počtu žáků, kteří studium ve škole zahájili. V roce 2023 tato úspěšnost byla
pouhých 15 %, což byl první ročník středního vzdělávání, protože nižší stupeň gymná zia
ve škole neabsolvovali. V roce 2023 tato úspěšnost byla pouhých 15 %. Ředitelka uvedla,
že hlavní příčinou této nízké úspěšnosti ukončování vzdělávání maturitní zkouškou, je
kromě již výše uvedené absence, i vysoký podíl vzdělávaných žáků s odlišným mateřským
jazykem, kteří nezvládnou nároky gymnaziálního studia a vzdělávání v cizím jazyce, jsou
neúspěšní v průběhu vzdělávání a řada z nich vzdělávání předčasně ukončuje. Těmto žákům
škola nabízí pouze dobrovolné doučování z českého jazyka a literatury a individuá lní
konzultace. Na tyto skutečnosti má negativní dopad fakt, že škola v rámci přijímacího řízení
neklade na žáky téměř žádné nároky mimo osobní pohovor, jehož obsah nebyl kritérii
přijímacího řízení blíže specifikován. V prvním kole přijímacího řízení, kdy se povinně
konaly jednotné přijímací zkoušky, nepřijímala téměř žádné žáky, a v rámci dalších kol
přijala všechny žáky bez ohledu na jejich výsledky vzdělávání v předchozím vzdělává ní
na jiných školách.
Vzhledem ke zjištěným skutečnostem (malý zájem uchazečů o studium na nižším stupni
osmiletého gymnázia, přijímání žáků až do vyšších ročníků tohoto oboru vzdělání, vysoký
podíl žáků nepřipuštěných k maturitní zkoušce, vysoká hrubá neúspěšnost u maturitní


                                            6/9
zkoušky) konstatuje Česká školní inspekce,         že osmileté    a šestileté   gymnázium
jsou pro školu neefektivní a neperspektivní.


                                         Závěry
Vývoj školy
– Škola nepřijala a nerealizovala adekvátní opatření k odstranění nebo prevenci zjištěnýc h
  nedostatků z poslední inspekční činnosti (fluktuace v pedagogickém sboru, diferenc iace
  vzdělávacího obsahu, výsledky vzdělávání žáků).
– Škola se nadále potýká s nízkým zájmem uchazečů o studium a s vysokou neúspěšností
  žáků při ukončování vzdělávání.
Slabé stránky (oblasti ke zlepšení)
– Školní vzdělávací program není přehledný a srozumitelný,                což má     dopad
  na informovanost všech účastníků vzdělávání. (1.2)
– Řízení školy není plně funkční v oblasti vyhodnocování průběhu vzdělávání, organizace
  činnosti školního poradenského pracoviště a systematické práce s výsledky vzdělává ní.
  (1.3, 2.1)
– Kontrolní činnost vedení školy neposkytuje relevantní zpětnou vazbu ke zkvalitně ní
  vzdělávacího procesu. (2.1)
– Účinnost opatření přijatých vedením školy k eliminaci neúspěšnosti žáků nebyla
  průběžně vyhodnocována a nevedla ke zlepšení výsledků vzdělávání žáků při ukončování
  vzdělávání maturitní zkouškou. (2.1, 5.1)
– Přetrvává absence vhodného materiálního vybavení, především pro realizaci výuky
  přírodovědných předmětů, což má přímý dopad do kvality výuky těchto předmětů. (2.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Podat návrh na výmaz oborů středního vzdělání s maturitní zkouškou 79-41-K/61
  Gymnázium a 79-41-K/81 Gymnázium z rejstříku škol a školských zařízení.
– Nastavit účinný systém řízení školy, především postupovat důsledně podle platných
  právních předpisů.
– Stanovit si jasnou vizi, kam bude škola směřovat v následujících letech tak, aby se
  podařilo zvýšit zájem o studium ve škole.
– Zpracovat školní vzdělávací program, který bude přehledný a srozumitelný pro všechny
  účastníky vzdělávacího procesu, především pak nastavit učební plán tak, aby z něj bylo
  na začátku studia jasné, kolik budou žáci absolvovat vyučovacích hodin v jednotlivýc h
  předmětech a vzdělávacích oblastech.
– Nastavit účinný systém kontrolní činnosti a důsledně jej dodržovat, k zjištěným
  nedostatkům následně přijímat opatření a vyhodnocovat jejich účinnost.
– Personálně stabilizovat pedagogický sbor, tak aby se snížila fluktuace jeho jednotlivýc h
  členů, aby s nimi mohla škola pracovat v dlouhodobém horizontu.




                                            7/9
– Ve výuce diferenciovat vzdělávací obsah podle potřeb a schopností jednotlivých žáků,
  uplatňovat ve větší míře kooperativní formy práce.
– Zaměřit se více na strukturu vyučovacích hodin, především na jejich závěry, pracovat
  v nich s cíli a efektivně shrnovat probraný vzdělávací obsah za účelem zvýšení jeho
  upevnění všemi žáky.
– Zohlednit v kritériích přijímacího řízení úroveň studijních předpokladů přijíma nýc h
  uchazečů.
– Hledat další cesty, jak snižovat neúspěšnost žáků v průběhu vzdělávání i při jeho
  ukončování.
Pro účely zvýšení dotací právnická osoba vykonávající činnost školy nedosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Školní řád střední školy Gymnázia Globe platný od 1. 9. 2023, včetně klasifikač ního
      řádu ze dne 31. 8. 2020
 2.   Školní vzdělávací program Gymnázia Globe: Globální vzdělávání pro udržite lný
      rozvoj ze dne 31. 8. 2022
 3.   Výkazy M8 o střední škole podle stavu k 30. 9. (za roky 2015-2023)
 4.   Výpis z rejstříku škol a školských zařízení: Střední škola, IZO: 060 522 321; Školní
      klub, IZO: 110 012 020 ze dne 11. 2. 2024
 5.   Výroční zprávy školy za školní roky 2020/2021, 2021/2022 a 2022/2023
 6.   Koncepce rozvoje školy Gymnázia Globe, nedatováno
 7.   Školní elektronický informační systém vedený ve školním roce 2023/2024
 8.   Personální dokumentace pedagogických pracovníků, doklady o dosaženém
      vzdělání (vzorek)
 9.   Plán dalšího vzdělávání pedagogických pracovníků na školní rok 2023/2024
10.   Dokumentace vedená k přijímacímu řízení za školní roky 2020/2021 až 2023/2024
11.   Zápisy z jednání pedagogických rad a z jednání předmětových komisí za školní roky
      2022/2023 a 2023/2024
12.   Záznamy hospitační činnosti vedení školy za školní roky 2022/2023 a 2023/2024




                                           8/9
13.   Dokumentace školního poradenského pracoviště: Strategie prevence a řešení školní
      neúspěšnosti žáků ze dne 31. 7. 2021; seznam žáků se speciálními vzdělávac ími
      potřebami, školní rok 2023/2024; hodnocení činnosti výchovného poradce za školní
      roky 2020/2021 až 2022/2023; náplň práce výchovného poradce ve školním roce
      2023/2024; náplň práce kariérového poradce a koordinátora podnikavosti ve školním
      roce 2023/2024; Minimální preventivní program, Gymnázium Globe, s.r.o., ze dne
      31. 7. 2021; Statut školního poradenského pracoviště, Gymnázium Globe, s.r.o.,
      ze dne 1. 9. 2020
14.   Přehledy klasifikace školy za jednotlivá pololetí školních roků 2020/2021
      až 2022/2023 a za první pololetí školního roku 2023/2024
15.   Přehledy klasifikace jednotlivých žáků a tříd za druhé pololetí školního roku
      2022/2023
16.   Souhrn výsledků maturitní zkoušky za jarní a podzimní zkušební období od roku 2021
      do roku 2023 ze dne 13. 2. 2024
17.   Zápisy z jednání s ředitelkou školy, ze dne 14. 2. 2024
18.   Vnitřní řád školního klubu platný od 1. 9. 2023
19.   Inspekční zpráva čj. ČŠIB-1282/17-B, ze dne 20. 12. 2017
20.   Inspekční zpráva čj. ČŠIB-1234/16-B, ze dne 13. 1. 2017
21.   Protokol o kontrole čj. ČŠIB-1283/18-B, ze dne 8. 1. 2018
22.   Protokol o kontrole čj. ČŠIB-923/17-B, ze dne 1. 8. 2017
23.   Protokol o kontrole čj. ČŠIB-1235/16-B, ze dne 13. 1. 2017
24.   Dokumentace k hodnocení ekonomických podmínek, poskytování školního
      stravování a zajištění bezpečnosti žáků v době jejich pobytu ve škole


                                      Poučení
Podle § 174 odst. 11 školského zákona může ředitelka školy podat připomínk y
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Jakub Mojžíš, školní inspektor, vedoucí inspekčního týmu
 Ing. Renata Boková, školní inspektorka
 Mgr. Blanka Prachařová, školní inspektorka
 Ing. Ilona Ptáčková, školní inspektorka
 Mgr. Markéta Adamová, školní inspektorka
11. 4. 2024

                                          9/9
                                      Gymnázium Globe, s.r.o.
                                      Bzenecká 23, 628 00 Brno
   tel.: 544 218 778                                                     gymglobe@gymglobe.cz

Česká školní inspekce Jihomoravský inspektorát
Křížová 22
603 00 Brno

V Brně 29. 4. 2024
Č. j. GG/9/45/2024/3

Připomínky k inspekční zprávě č.j. ČŠIB-263/24-B, sp. zn. ČŠIB-S-55/24-B

Dobrý den,

podáváme tímto následující připomínky k inspekční zprávě č.j. ČŠIB-263/24-B, sp. zn. ČŠIB-S-55/24-B:

K výroku: některé cíle v oblasti využívání digitálních technologií a podpoře environmentálních aktivit
zůstávají nenaplněny.

Každý z nemalých projektů školy realizovaných školou samostatně s podporou EU, resp.
ve dlouhodobé spolupráci s ekologickými centry, je environmentálně zaměřen a aktivity jsou
včleňovány do hodin výuky (žákovské konference včetně účasti odborníků z praxe, seminární práce,
vypsaná, či obhajovaná, maturitní témata). Ve školním roce 2023/2024 došlo k omezení užívání školní
zahrady z důvodu probíhajících stavebních úprav souvisejících s přívodem vody a následného
umístění mobilní učebny (červenec 2024) a jednání o vytvoření geoparku s Přírodovědeckou fakultou
MUNI. Náhradou za zahradu byly realizovány projekty v Akátkách.


K výroku: Škola eviduje větší množství žáků s odlišným mateřským jazykem, žádná specifická cílená
podpora jim však v tomto školním roce poskytována není. (toto nerozporuji) … Škola jim však
nezajišťuje adekvátní podporu v průběhu jejich studia, která by minimalizovala jejich následnou
neúspěšnost u maturitní zkoušky.

Ve školním roce 2022/2023 byla žákům vyššího stupně gymnázia poskytnuta v rámci výuky
samostatná výuka pro zvládání základů českého jazyka v týdenní dotaci:
    - 1. ročníku - 4 hodiny,
    - 3. a 4. ročníku - 3 hodiny.
Ve školním roce 2021/2022:
    - 3. a 4. ročník - 2 hodiny týdně.
Ve školním roce 2020/2021:
    - 1. a 2. ročník - 2 hodiny týdně.
Žáci OMJ posledních dvou ročníků vyššího stupně gymnázia již specifickou podporu nezbytně
nevyžadují. Byli podpořeni v letech 2020/2021 – 2022/2023. Pro naplnění cílů RVP v ostatních
předmětech není vhodné dotaci těmto předmětům odebírat.
Ve školním roce 2023/2024 jazyková podpora zařazena není, počítá se se zařazením v pozdějších
ročnících dle vývoje. Předchozí maturitní ročníky s vysokou podporou pro žáky OMJ byly navíc
zasaženy dvouletou distanční výukou v období COVID-19.


Děkuji a s pozdravem


                                                                 RNDr. Libuše Bartková
                                                               ředitel Gymnázia Globe, s.r.o.
                                      Česká školní inspekce
                                    Jihomoravský inspektorát
                                     Křížová 22, 603 00 Brno
  ____________________________________________________________________________________________________________

                                                                                      Čj.: ČŠIB-1527/24-B
                                                                                  Sp. zn.: ČŠIB-S-55/24-B
                                                                                               24. 6. 2024


                                    Stanovis ko k připo mínká m

Ředitelka právnické osoby Gymnázium Globe, s.r.o. (dále „škola“), podala připomínk y
k inspekční zprávě čj. ČŠIB-263/24-B ze dne 11. 4. 2024 (dále „inspekční zpráva“) dle § 174
odst. 11 zákona č. 561/2004 Sb., o předškolním, základním, středním, vyšším odborném a jiném
vzdělávání (školský zákon), ve znění pozdějších předpisů.
Ředitelce školy byla inspekční zpráva doručena dne 12. 4. 2024. Inspekční zpráva obsahuje
řádné poučení o možnosti podání připomínek k obsahu inspekční zprávy dle § 174 odst. 11
školského zákona. Čtrnáctidenní lhůta pro podání připomínek počíná běžet dnem, který
následuje po dni, kdy byla inspekční zpráva ředitelce školy doručená. Dne 29. 4. 2024 byly
připomínky doručeny České školní inspekci (dále ČŠI“). Lhůta pro podání připomínek nebyla
dodržena. ČŠI v zájmu dobré správy připomínky ředitelky školy vypořádala.
Ředitelka školy v připomínkách k části Hodnocení podmínek vzdělávání uvádí:
K výroku: některé cíle v oblasti využívání digitálních technologií a podpoře environmentálních
aktivit zůstávají nenaplněny.
Každý z nemalých projektů školy realizovaných školou samostatně s podporou EU,
resp. ve dlouhodobé spolupráci s ekologickými centry, je environmentálně zaměřen a aktivity
jsou včleňovány do hodin výuky (žákovské konference včetně účasti odborníků z praxe,
seminární práce, vypsaná, či obhajovaná, maturitní témata). Ve školním roce 2023/2024 došlo
k omezení užívání školní zahrady z důvodu probíhajících stavebních úprav souvisejících
s přívodem vody a následného umístění mobilní učebny (červenec 2024) a jednání o vytvoření
geoparku s Přírodovědeckou fakultou MUNI. Náhradou za zahradu byly realizovány projekty
v Akátkách.
Stanovisko inspekčního týmu:
Z výše uvedeného citovaného textu vyplývá, že ředitelka školy podává připomínku vztahujíc í
se k nenaplňování některých cílů koncepce rozvoje školy v oblasti enviromentálních aktivit.
Z Koncepce rozvoje gymnázia Globe, s.r.o. ze dne 31. 8. 2024 vyplývá, že jednou z priorit školy
je podpora osobnostního rozvoje každého jedince prostřednictvím enviromentálních aktivit
a vlastní tvořivé činnosti žáka. Ta by měla probíhat ve vazbě na budovanou školní zahradu.
Inspekční tým nemohl v průběhu inspekční činnosti realizovat prohlídku školní zahrady, která
je uvedená ve školním vzdělávacím programu v kapitole 1.2 Vybavení školy jako místo určené
pro sezonní výuku botaniky, projektové a komunitní aktivity, ani zde hospitovat jakoukoliv



                                                      1/3
výuku. Ředitelka školy uvedla, že školní zahrada je druhým rokem mimo provoz z důvodu
úprav souvisejících s přívodem vody.
Text inspekční zprávy neuvádí, že by cíle v oblasti environmentálních aktivit nebyly
naplňované vůbec, ale hodnotí stav, kdy není realizovaný významný vzdělávací záměr
obsažený v koncepci rozvoje školy i ve školním vzdělávacím programu. Náhradní aktivity,
které ředitelka školy zmiňuje, nebyly v průběhu inspekční činnosti sledované ani inspekčnímu
týmu doložené.
Ředitelka školy v připomínkách k části Hodnocení podmínek vzdělávání dále uvádí:
K výroku: Škola eviduje větší množství žáků s odlišným mateřským jazykem, žádná specifická
cílená podpora jim však v tomto školním roce poskytována není. (toto nerozporuji) … Škola jim
však nezajišťuje adekvátní podporu v průběhu jejich studia, která by minimalizovala jejich
následnou neúspěšnost u maturitní zkoušky.
Ve školním roce 2022/2023 byla žákům vyššího stupně gymnázia poskytnuta v rámci výuky
samostatná výuka pro zvládání základů českého jazyka v týdenní dotaci: - 1. ročníku - 4 hodiny,
- 3. a 4. ročníku - 3 hodiny. Ve školním roce 2021/2022: - 3. a 4. ročník - 2 hodiny týdně.
Ve školním roce 2020/2021: - 1. a 2. ročník - 2 hodiny týdně. Žáci OMJ posledních dvou ročníků
vyššího stupně gymnázia již specifickou podporu nezbytně nevyžadují. Byli podpořeni v letech
2020/2021 - 2022/2023. Pro naplnění cílů RVP v ostatních předmětech není vhodné dotaci
těmto předmětům odebírat. Ve školním roce 2023/2024 jazyková podpora zařazena není, počítá
se se zařazením v pozdějších ročnících dle vývoje. Předchozí maturitní ročníky s vysokou
podporou pro žáky OMJ byly navíc zasaženy dvouletou distanční výukou v období COVID-19.
Stanovisko inspekčního týmu:
V inspekční zprávě je uvedeno: Škola eviduje větší množství žáků s odlišným mateřským
jazykem, žádná specifická cílená podpora jim však v tomto školním roce poskytována není.
V loňském školním roce měli tito žáci k dispozici asistentku pedagoga, která měla na starost
komunikaci s žáky a jejich zákonnými zástupci. Škola v kritériích přijímacího řízení doporučuje
cizincům přijetí ve druhém kole, kde žáci nekonají přijímací zkoušku z českého jazyka. Škola
jim však nezajišťuje adekvátní podporu v průběhu jejich studia, která by minimalizovala jejich
následnou neúspěšnost u maturitní zkoušky.
Ředitelka školy nerozporuje skutečnost, že v aktuálním školním roce není realizovaná cílená
podpora pro žáky s odlišným mateřským jazykem. Přitom, jak bylo konstatováno při inspekční
činnosti, sama škola vnímá jako jednu z hlavních příčin nízké úspěšnosti při ukončování
vzdělávání maturitní zkouškou právě vysoký podíl vzdělávaných žáků s odlišným mateřským
jazykem, kteří nezvládnou nároky gymnaziálního studia a vzdělávání v cizím jazyce. Jsou
neúspěšní v průběhu vzdělávání a řada z nich vzdělávání předčasně ukončuje. Z připomínk y
ředitelky školy vyplývá, že i v minulých letech byla podpora poskytovaná pouze některým
žákům, tedy nesystematicky. Dále nijak neargumentuje tvrzení, podle kterého žáci OMJ
posledních dvou ročníků vyššího stupně gymnázia již specifickou podporu nezbytně nevyžadují.
Samotná skutečnost, že škola poskytuje jazykovou podporu pouze některým žákům a že
ve školním roce 2023/2024 jazyková podpora není poskytovaná na rozdíl od předchozích let,
svědčí o nesystematičnosti zajištění adekvátní podpory žáků s odlišným mateřským jazykem
v průběhu jejich studia, která by minimalizovala jejich následnou neúspěšnost u maturitní
zkoušky.

Mgr. Jakub Mojžíš
vedoucí inspekčního týmu


                                             2/3
Gymnázium Globe, s.r.o.
Bzenecká 23
62800 Brno




                          3/3
