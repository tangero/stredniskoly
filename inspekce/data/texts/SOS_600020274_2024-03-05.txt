                               Česká školní inspekce
                               Jihočeský inspektorát
                        Dukelská 23, 370 01 České Budějovice
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIC-256/24-C
                                       Sp. zn. ČŠIC-S-54/24-C


Název                               Vyšší odborná škola lesnická a Střední lesnická škola
                                    Bedřicha Schwarzenberga, Písek, Lesnická 55
Sídlo                               Lesnická 55, 397 01 Písek
E-mail                              lespi@lespi.cz
IČO                                 60 869 861
Identifikátor                       600 020 274
Právní forma                        příspěvková organizace
Zastupující                         PhDr. Michal Grus
Zřizovatel                          Jihočeský kraj
Místo inspekční činnosti            Burketova 52/3, Písek
                                    Lesnická 55, Písek
                                    Smrkovice 64, Písek
Inspekční činnost na místě          5. 3. 2024 − 15. 3. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle ustanovení § 174 odst. 2 písm. a), b) a c) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.


                                         Charakteristika
Vyšší odborná škola lesnická a Střední lesnická škola Bedřicha Schwarzenberga, Písek,
Lesnická 55 (dále škola) v současné době vykonává činnost střední školy, vyšší odborné
školy, domova mládeže a školní jídelny. K termínu inspekční činnosti navštěvovalo střední
školu ve čtyřletém oboru 41-46-M/01 Lesnictví zakončeném maturitní zkouškou a tříleté m
oboru 41-56-H/01 Lesní mechanizátor zakončeném výučním listem celkem 282 žáků
v 11 třídách, vyšší odbornou školu v oboru 41-32-N/01 Lesnictví 59 studentů
kombinovaného studia ve 3 studijních skupinách. V domově mládeže bylo v době inspekce
ubytováno 242 účastníků v 8 výchovných skupinách. Škola je autorizovanou osobou pro
vybrané profesní kvalifikace v rámci Národní soustavy kvalifikací.


                          Hodnocení podmínek vzdělávání
Koncepční materiály školy jsou zpracovány na základě závěrů podrobné analýzy výchozíc h
podmínek a jsou pravidelně aktualizovány s ohledem na potřeby školy a požadavky
pracovního trhu. Stanovené cíle vytvářejí příznivé předpoklady pro další perspektivní rozvoj
školy v oblasti teoretické i praktické výuky. V souladu s těmito cíli škola aktualizo va la
školní vzdělávací programy tak, aby lépe odpovídaly potřebám provozní praxe. Způsob
řízení školy vychází z efektivního plánování, účelného delegování kompetencí
a spoluzodpovědnosti všech zaměstnanců za optimální chod školy. Kontrolní činnost je
systémově nastavena, zvýšila se její četnost i efektivita, soustřeďuje se však zejména na
střední vzdělávání, v oblasti vyššího odborného vzdělávání je v některých oblastech méně
intenzivní a důsledná. Monitorování úrovně vzdělávacího procesu poskytuje vyučujíc ím
adekvátní zpětnou vazbu, v některých oblastech ale nemá dostatečný kvalitativní dopad do
výuky.
Pedagogický sbor prochází postupnou generační obměnou. Spolupráce pedagogů v rámci
předmětových komisí je efektivní a zaměřuje se na všechny podstatné oblasti. Další
vzdělávání pedagogických pracovníků vychází z aktuálních potřeb školy i individuálníc h
zájmů jednotlivců. Týká se především prohlubování odbornosti a profesního růstu
zaměstnanců. Z hospitační činnosti inspekčního týmu však vyplynulo, že je potřeba se více
zaměřit na vzdělávání v oblasti metod a forem práce, formativního hodnocení, rozvoje
kritického myšlení a podpory nadání. Realizace vzájemných hospitací vytváří vhodnou
platformu pro efektivní sdílení osvědčených metod a postupů a postupnou změnu
pedagogického stylu. Významným přínosem pro zvyšování kvality poskytovaného
vzdělávání je zapojení odborníků z praxe do výuky a stáže pedagogů u zaměstnavatelů.
Škole se efektivním vícezdrojovým financováním daří zajišťovat kvalitní materiá lní
podmínky pro žáky, studenty a zaměstnance školy a pozitivně tím ovlivňovat průběh
vzdělávání. Zázemí pro teoretickou i praktickou výuku, které je průběžně modernizová no,
odpovídá požadavkům na moderní materiálně-technické vybavení a umožňuje kvalitně
naplňovat cíle vzdělávacích programů. Vybavení školy moderními digitálními
technologiemi a pokrytí celého areálu kvalitním wifi připojením podporuje u žáků rozvoj
počítačové gramotnosti.
Ke zkvalitnění vzdělávání přispívá spolupráce s mnoha externími partnery. Realizace
praktického vyučování ve spolupráci s významnými regionálními a nadregionálními
lesnickými a dřevařskými subjekty umožňuje žákům a studentům kontakt s reálným
pracovním prostředím a širší poznání lesnické problematiky. Dlouhodobá spolupráce
s několika zahraničními školami obdobného zaměření rozvíjí odbornost a jazykové
kompetence.




                                              2/7
                          Hodnocení průběhu vzdělávání
Průběh vzdělávání byl hodnocen v teoretické výuce střední a vyšší odborné školy
a v hodinách odborného výcviku a odborné praxe střední školy.
Teoretické vzdělávání ve střední škole probíhalo v klidné pracovní atmosféře, žáci
respektovali dohodnutá pravidla chování, spolupracovali s vyučujícími a zodpovědně plnili
zadané úkoly. Vzdělávací cíle byly voleny především s ohledem na naplňování očekávaných
výstupů školních vzdělávacích programů a přípravu na maturitní nebo závěrečnou zkoušku.
Na žáky byly kladeny srozumitelné požadavky, vyučující vhodně vytvářeli dostatečný
prostor pro procvičování a upevňování znalostí, v případě potřeby poskytovali individuá lní
pomoc při řešení zadaného úkolu. Názornost výuky byla podporována efektivním využit ím
didaktické techniky. Ve většině sledovaných hodin převažoval frontální způsob výuky
s výkladem a vysvětlováním, často doplňovaný samostatnou prací, který neposkytoval
žákům dostatek prostoru pro jejich aktivitu a rozvoj kritického myšlení. Vyučující převážně
hodnotili okamžité výkony žáků, jen v malé míře bylo v průběhu jednotlivých vzdělávac íc h
aktivit využíváno sebehodnocení a vzájemné hodnocení. K diferenciaci zadávaných úkolů
s ohledem na rozvoj individuálního potenciálu jednotlivců docházelo pouze v malém počtu
sledovaných hodin. U některých vyučujících se objevilo časově nevhodné rozvržení
vyučovací hodiny, které mělo za následek absenci závěrečného shrnutí učiva či zhodnocení
průběhu hodiny.
Praktické vzdělávání probíhalo formou učební praxe a odborného výcviku v reálném
prostředí školního polesí. Obsahově výuka navazovala na odborné předměty teoretické
výuky a zaměřovala se na rozvoj požadovaných praktických dovedností a pracovních
návyků spojeným s výkonem budoucí profese. Plnění jednotlivých úkolů předcházela
systematická instruktáž ze strany vyučujících, velká pozornost byla průběžně věnována
bezpečnosti práce. Pozitivem bylo, že zadávané úkoly si žáci mohli volit na základě svých
schopností a dovedností, při jejich plnění rozvíjeli spolupráci a uplatňovali teoretické
poznatky v praxi. Sledované činnosti probíhaly v přiměřeném tempu a žákům byla
vyučujícími poskytována zpětná vazba využitelná k jejich dalšímu učení, která postihova la
výkon, kvalitu a produktivitu práce. Kromě odborných kompetencí byly rozvíjeny také
kompetence komunikativní, sociální, personální a kompetence k řešení problémů.
Společným prvkem hospitované výuky ve vyšší odborné škole byla vstřícná pracovní
atmosféra. Využívané metody a formy práce odpovídaly charakteru terciárního vzdělává ní.
Bloková výuka umožňovala maximální využití času a prostoru při realizaci naplňová ní
vzdělávacích cílů. Výklad učiva se vyznačoval systematičností, názorností, důrazem na
pochopení učiva v širších souvislostech a propojením teoretických poznatků s praktickou
složkou vzdělávání. Vyučující vedli studenty ke zodpovědnosti, samostatnosti
a sebekontrole a věnovali náležitou pozornost nejenom vědomostní a dovednostní, ale
i postojové složce vzdělávacího cíle. Efektivitu vzdělávání podpořilo účelné zařazení
didaktické techniky.
Osvědčeným doplňkem výuky jsou tematicky zaměřené exkurze a účast na odborných
vzdělávacích akcích. Pravidelně organizované výměnné exkurze a studijní pobyty
v zahraničí podporují rozvoj komunikativních a sociálních kompetencí. Nedílnou součástí
života školy je aktivní účast na řadě slavnostních a formálních akcí, která napomáhá utvářet
oborovou identitu žáků a studentů a přispívá k propagaci školy na veřejnosti.
Na vzdělávání ve střední škole vhodně navazuje činnost domova mládeže, která v úzké
spolupráci se školou přispívá k prevenci školní neúspěšnosti a rizikového chování. Velká
pozornost je věnována v souvislosti se vzdělávacími výsledky zajištění optimálníc h


                                            3/7
podmínek pro studium. Při přípravě na vyučování jsou zohledňovány individuální potřeby
žáků, vhodně je uplatňována i vrstevnická pomoc a spolupráce. Pestrá nabídka oborově
a sportovně zaměřených zájmových aktivit přispívá k rozvoji specifických zájmů žáků
a podporuje smysluplné trávení volného času.


                          Hodnocení výsledků vzdělávání
Vedení školy průběžně sleduje a vyhodnocuje průběžné i závěrečné výsledky vzdělává ní
žáků a studentů. Pro analýzu kvality výuky jsou účelně využívány závěry z hospitační
činnosti vedení školy, dotazníková šetření či rozhovory s jednotlivými pedagogy.
Významnou zpětnou vazbu získává škola od spolupracujících organizací. Ukazatelem
kvalitní přípravy je vysoká uplatnitelnost absolventů na trhu práce, případně jejich další
úspěšné studium na vysoké škole.
Střední škola využívá k hodnocení výsledků vzdělávání standardní interní nástroje, jedná se
zejména o písemné a ústní zkoušení. Příležitostně se škola zúčastňuje také externího
testování. Individuální i skupinové výsledky vzdělávání jsou projednávány na pravidelnýc h
jednáních pedagogické rady. V případě žáků ohrožených neúspěchem škola postupuje
v souladu se školní strategií předcházení školní neúspěšnosti. Škole se díky úzké a efektivní
spolupráci s domovem mládeže daří uplatňovat jednotný přístup v oblasti vzdělávac íc h
výsledků i výchovného působení a zvládat absenci žáků, včetně neomluvené. Vhodnými
preventivními aktivitami jsou adaptační kurzy, třídnické hodiny, sociometrická šetření
a projekty zaměřené na vytváření pozitivních vztahů mezi žáky a eliminaci nežádoucího
chování. Škola má velmi nízký počet neprospívajících žáků v maturitním i učebním oboru.
Výsledky žáků u maturitních i závěrečných zkoušek jsou na výborné úrovni. Výchovná
opatření uplatňovaná školou jsou funkční, motivačně převládají pochvaly nad kázeňskými
opatřeními. Škola také umožňuje získání sociálního stipendia žákům v tíživé životní situaci,
případně mohou žáci učebního oboru získat firemní stipendium.
Škola podporuje účast žáků v širokém spektru vědomostních a dovednostních soutěží, ve
kterých nadaní jedinci či družstva úspěšně reprezentují školu na okresní až krajské úrovni.
V lesnické soutěži se školní družstvo úspěšně zúčastnilo národního kola. Školní časopis
získal první místo v krajském kole soutěže školních časopisů.
V oblasti hodnocení výsledků vyššího odborného vzdělávání využívá škola evropský systém
převodu kreditů. Pedagogové hodnotí studenty předepsanými formami hodnocení: zápočty,
klasifikovanými zápočty a zkouškami. Vzhledem k tomu, že studenti již zpravidla pracují
a doplňují si vzdělání pro potřeby svého zaměstnání, jsou vysoce motivovaní k dosahování
dobrých výsledků. Účast na výuce je dobrá, pouze ojediněle se škola setkává s vyšší absencí.
Předčasné ukončování studia zaznamenává škola zejména v prvním ročníku z důvodu
obtížného skloubení práce a studia. Úspěšnost studentů při absolutoriu a obhajobě
absolventských prací je velmi dobrá. V loňském školním roce škola zaznamenala neúspěch
pouze u jednoho studenta, více jak polovina studentů absolvovala s vyznamenáním. Ve
vybraných předložených absolventských pracích se odráží vysoká motivace ke studiu
a dobrá studijní morálka. Na vyžádání škola vydává absolventům k diplomu o absolutoriu
„Europass“, který jim usnadňuje vstup na trh práce v rámci Evropské unie.




                                            4/7
                                           Závěry
Vývoj školy
– Zvýšil se počet žáků a studentů školy.
– Došlo k částečné generační obměně pedagogického sboru.
– Zlepšilo se materiální zázemí školy.
– Přepracovány byly školní vzdělávací programy.
– Škola rozšířila spolupráci se zahraničními školami.
Silné stránky
Střední škola – negymnaziální obory a vyšší odborná škola
– Efektivní spolupráce se smluvními partnery z řad významných regionálníc h
  i nadregionálních zaměstnavatelů umožňuje kvalitní přípravu na budoucí povolání. (1.5)
– Dlouholetá spolupráce se zahraničními školami podporuje výměnu zkušeností a rozvoj
  občanských, sociálních a komunikativních kompetencí. (1.5)
– Pestrá nabídka školních i mimoškolních aktivit cíleně prohlubuje u žáků a studentů pocit
  sounáležitosti a stavovské příslušnosti a zvyšuje tak jejich motivaci k dosahování dobrých
  výsledků a úspěšnému dokončení studia. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
Střední škola – negymnaziální obory
– V oblasti teoretického vyučování učitelé nevyužívají v dostatečné míře metody a formy
  práce směřující k vyšší aktivitě a vzájemné spolupráci žáků. (4.2)
– Vyučující nevěnují v hodinách teoretické výuky dostatečnou pozornost formativnímu
  hodnocení a diferenciaci zadávaných úkolů s ohledem na maximální rozvoj potenciálu
  jednotlivce. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Posílit kontrolní činnost v oblasti vyššího odborného vzdělávání.
– Další vzdělávání pedagogických pracovníků zaměřit na aktivizační metody práce,
  formativní hodnocení, rozvoj kritického myšlení a podporu nadání.
– Více využívat metody a formy aktivního učení, které zvyšují motivaci žáků i celkovou
  efektivitu vzdělávání.
– Častěji uplatňovat prostředky formativního hodnocení, v závěrech hodin provádět
  hodnocení dosažených cílů.
– Více využívat diferenciaci učiva směrem k žákům slabším i nadaným.




                                            5/7
                                 Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Úplné znění zřizovací listiny ve znění ke dni 1. ledna 2024
 2.   Výpis z rejstříku škol a školských zařízení k termínu inspekční činnosti
 3.   Jmenování ředitele školy KUJCK 54248/2017 s účinností od 1. 8. 2017
 4.   Školní vzdělávací program 41-46-M/01 Lesnictví platný od 1. 9. 2022
 5.   Školní vzdělávací program 41-56-H/01 Lesní mechanizátor platný od 1. 9. 2022
 6.   Vzdělávací program vyššího odborného vzdělávání 41-32-N/01 Lesnictví platný od
      1. 9. 2022
 7.   Školní vzdělávací program domova mládeže včetně přílohy ročního plánu akcí
      domova mládeže s účinností od 1. 9. 2023
 8.   Rozhodnutí o akreditaci změny a prodloužení platnosti akreditace vzdělávac ího
      programu Lesnictví (denní, kombinovaná forma) s čj. MSMT-4931/2022-5
      s účinností u akreditace změny k 1. 9. 2022, s platností akreditace vzdělávac ího
      programu od 1. 9. 2022 do 31. 8. 2028
 9.   Školní řád a Vnitřní řád domova mládeže – vnitřní směrnice 1/2018 ve znění změn,
      poslední z 1. 11. 2023
10.   Vnitřní řád školní jídelny s účinností od 5. 3. 2024
11.   Rozvrh hodin pro školní rok 2023/2024
12.   Organizační řád včetně organizačního schématu s účinností od 1. 9. 2019
13.   Koncepce rozvoje Lesnické školy v Písku pro období 2023-2029
14.   Záznamy z pedagogických rad ve školním roce 2022/2023 a 2023/2024 k termínu
      inspekční činnosti
15.   Třídní knihy ve školním roce 2023/2024 k termínu inspekce
16.   Záznamy hospitační činnosti za školní roky 2022/2023 a 2023/2024 k termínu
      inspekce
17.   Zápisy předmětových komisí ze školních roků 2022/2023 a 2023/2024 k termínu
      inspekce
18.   Ceníky úplat za stravování, ubytování, vzdělávání ve vyšší odborné škole platné
      od 1. 9. 2023 a od 1. 1. 2024
19.   Plány dalšího vzdělávání pedagogických pracovníků na školní roky 2022/2023
      a 2023/2024
20.   Výroční zprávy o činnosti školy za školní roky 2021/2022 a 2022/2023
21.   Doklady o evidenci studentů od školního roku 2022/2023 do termínu inspekce
22.   Vybrané absolventské práce za školní roky 2022/2023


                                         6/7
23.   Plán kontrolní činnosti na domově mládeže za školní rok 2023/2024
24.   Záznamy o práci v zájmových útvarech ve školním roce 2023/2024
25.   Přehled činnosti výchovných skupin za školní rok 2023/2024
26.   Rozpisy výchovných skupin na aktuální školní rok
27.   Záznamy z kontrolní a hospitační činnosti za školní roky 2022/2023 a 2023/2024
28.   Rozhodnutí ředitele ve správním řízení
29.   Deníky výchovných skupin na domově mládeže za školní rok 2023/2024
30.   Dokumentace k výchovnému poradenství a prevenci rizikového chování
31.   Navýšení počtu žáků ve výchovných skupinách domova mládeže pro školní rok
      2023/2024 stanovené ředitelem školy ze dne 3. 9. 2023
32.   Smlouvy o zajištění praktického vyučování a odborné praxe
33.   Ekonomická dokumentace školy vztahující se k hodnocení finančních podmínek za
      roky 2022 a 2023
34.   Dokumentace týkající se oblasti BOZ včetně knih úrazů
35.   Personální dokumentace pedagogických pracovníků (doklady o dosažené odborné
      kvalifikaci a dalším vzdělávání)
36.   Dokumentace týkající se školního stravování


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Marie Adamová, školní inspektorka, vedoucí inspekčního týmu
 PaedDr. Martina Baarová, školní inspektorka
 Mgr. Renata Pechoušková, školní inspektorka
 Mgr. Lenka Petrová, školní inspektorka
 Bc. Jiřina Svobodová, kontrolní pracovnice
5. 4. 2023




                                         7/7
