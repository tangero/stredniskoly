                                    Česká školní inspekce
                                    Pardubický inspektorát
___________________________________________________________________________________________________________ _




                         IN S P E K Č N Í ZP R ÁVA
                                           Čj. ČŠIE-500/22-E


Název                                Bohemia - Hotelová škola a Střední pedagogická škola
                                     a Základní škola s.r.o.
Sídlo                                Víta Nejedlého 482, Chrudim III, 537 01 Chrudim
E-mail                               reditel@hotelovaskola.chrudim.cz
IČ                                   25 272 501
Identifikátor                        600 011 925
Právní forma                         společnost s r.o.
Zastupující                          Mgr. Martin Slezáček
Zřizovatel                           Ing. Tereza Kropáčková
Místo inspekční činnosti             Víta Nejedlého 482, Chrudim
                                     Palackého třída 47, Chrudim
Termín inspekční činnosti            12. a 22. 4., 2., 3., 5. a 6. 5. 2022


Inspekční činnost byla zahájena předložením pověření k inspekční činnosti.


                                  Předmět inspekční činnosti
Předmětem inspekční činnosti vykonané podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů, bylo zjišťování a hodnocení podmínek,
průběhu a výsledků vzdělávání.


                                          Charakteristika
Bohemia - Hotelová škola a Střední pedagogická škola a Základní škola s.r.o. (dále „škola“)
vykonává činnosti základní školy (dále ZŠ), školní družiny, školního klubu, střední školy
(dále SŠ), školní jídelny a školní jídelny - výdejny.


2021/2022
Základní vzdělávání se od poslední inspekce rozšířilo o ročníky 2. stupně. V devíti třídách
ZŠ se aktuálně vzdělávalo 128 žáků, dalším třem žákům bylo povoleno individuá lní
vzdělávání. Speciální vzdělávací potřeby byly diagnostikovány u 35 žáků. Zájmové
vzdělávání ve dvou odděleních školní družiny využívalo 39 přihlášených žáků, školní klub
10 žáků. Třídy ZŠ jsou vyučovány v samostatné budově mimo sídlo školy. Činnost školního
klubu probíhá jednou týdně formou kroužku.
V devíti třídách středního vzdělávání s maturitní zkouškou se vzdělávalo 163 žáků v denní
formě vzdělávání, z toho 151 žáků v osmi třídách oboru vzdělání 78-42-M/03 Pedagogické
lyceum se zaměřením na humanitní studia nebo tělesnou výchovu a sport a 12 žáků v jedné
třídě ve škole dobíhajícího oboru vzdělání 65-42-M/01 Hotelnictví (důsledek poklesu zájmu
žáků o tento obor vzdělání).


                         Hodnocení podmínek vzdělávání
Vize ani směřování školy se od předchozí inspekční činnosti nezměnily, i když došlo
ke změně osoby zřizovatele. Ředitel uplatňuje empatický, vstřícný, demokratický styl řízení
školy. Důraz klade na partnerskou komunikaci se zákonnými zástupci a informova no st
všech partnerů. Prostřednictvím vnitřních směrnic jsou nastavena účinná pravidla
a mechanismy k organizování činnosti subjektu. Většinu řídicích činností spojených
s chodem ZŠ, školní družiny a školního klubu včetně kontroly probíhajícího pedagogického
procesu dlouhodobě zajišťuje jedna z učitelek. Je součástí tzv. „užšího vedení“, ale bez
delegovaných příslušných pravomocí je její postavení při řízení ZŠ náročné a složité. Při své
práci uplatňuje četné zkušenosti a dobrou znalost podmínek, svým aktivním přístupem je
příkladem pro ostatní, její snaha o zvyšování kvality vzdělávání je zřetelná. Příležitos ti
ke zlepšení byly identifikovány v orientaci a organizaci SŠ, kdy řídicí systém plně zatím
nezohlednil nyní už v SŠ převažující pozici oboru vzdělání 78-42-M/03 Pedagogické
lyceum. To se projevuje např. ve složení předmětové komise odborných předmětů, která se
stále ještě zaměřuje hlavně na ekonomiku a hotelnictví, ve struktuře spolupracujíc íc h
subjektů a partnerů SŠ. Hlavně ale zatím není doceněna role pedagogického vedení a stylu
výuky jako praktického vzoru pro absolventy tohoto oboru vzdělání.
Pedagogický kolektiv se od poslední inspekce výrazně obměnil zvláště v ZŠ, v souvislos ti
s nárůstem tříd se i rozrostl. Odborná kvalifikovanost se zvýšila, odpovídá požadavkům
právního předpisu. Na 2. stupni většinou působí učitelé, kteří vykonávají svoji přímou
pedagogickou činnost také ve střední škole, což se občas negativně projevilo v jejich
vyučovacím stylu a zařazovaných metodách. Další vzdělávání pedagogických pracovníků je
podporováno, má stanovené priority, na jeho zaměření (např. využívání prostředků online
výuky) měla vliv pandemie Covid-19. Získané poznatky vyučující aplikují v různé míře.
Materiální podmínky školy umožňují bezproblémovou realizaci školních vzdělávac íc h
programů. Prostředí většiny učeben je estetické, pouze v pronajaté tělocvičně ZŠ je značně
opotřebené vybavení. Přínosem v ZŠ je využití didaktických materiálů k dlouhodobé
expozici učiva a nově vybavená učebna pro výuku přírodních věd, která zvyšuje standard
vzdělávání, stejně jako vybavení prostředky digitálních technologií. Zvláště pro výuku
v době pandemie Covid-19 byla využívána možnost práce se školními notebooky, iPady
a multimediálními aplikacemi. Učební pomůcky jsou doplňovány průběžně, podle
finančních možností školy. Vybavení bylo zlepšeno opakovanou účastí v několika
grantových projektech. Školní družina využívá dvě dobře vybavené herny, školní zahradu
i další prostory ZŠ.




2021/2022                                    2
Pedagogové usilují o vytváření příznivých vztahů mezi všemi účastníky vzdělávání. Žáci
jsou vedeni k dodržování stanovených pravidel, přiměřenou formou se seznamují
se zásadami bezpečného chování ve škole i mimo ni. Důraz je kladen i na zdravý způsob
života, k němuž přispívá zejména provozování různorodých pohybových aktivit.
Poradenské služby školy zajišťuje pro ZŠ i SŠ výchovná poradkyně a dvě školní metodičky
prevence. V rámci řešení jednotlivých případů rizikových jevů pracovnice školního
poradenského pracoviště úzce spolupracují s třídními učiteli a zákonnými zástupci.
Za účelem sociometrických šetření spolupracuje školní poradenské pracoviště s odbornými
institucemi (např. školská poradenská zařízení, místní středisko výchovné péče o děti
a mládež). Osobní problémy žáci řeší se školní metodičkou prevence individuá lně.
Kariérové poradenství je poskytováno výchovnou poradkyní školy ve spolupráci s úřadem
práce a individuálně podle zájmu žáků, ve formě besed pak se zástupci středních a vysokých
škol. Žáci mají k dispozici informační letáky na nástěnkách a je jim umožňována návštěva
veletrhu škol.


                          Hodnocení průběhu vzdělávání
Vzdělávací proces ve škole je realizován na základě školních vzdělávacích programů, učební
plány byly naplňovány. Vyučování doplňují mnohé mimoškolní akce (např. v ZŠ slavnosti,
výlety), jež žákům představují některá témata přímo v kontextu reálného světa. Přínosem
pro vzdělávání v SŠ je využívání pořádaných kursů (mj. barmanský, tejpovací, hotelový
animátor), výukové zájezdy skupin žáků do zahraničí v rámci programu Erasmus+ (hlavně
Anglie). V minulých dvou letech aktivity komplikovala pandemie Covid-19.
Sledovaná výuka v ZŠ měla různou úroveň, na 1. stupni byla pestřejší, žákům nabízela
aktivnější role, v nichž mohli uplatnit již nabyté vědomosti, zkušenosti z každodenního
života i kreativitu. Učitelky zpravidla střídaly frontální formu činnosti žáků se samostatnou,
kterou občas doplnily aktivity ve skupinách, jež účinně rozvíjely spolupráci žáků.
Na 2. stupni takové činnosti chyběly, vyučující zde kooperativní techniky nezařazova ly.
Podpora vzdělávacího procesu užitím digitálních technologií byla menší, než by se vzhlede m
k velmi dobré úrovni vybavení dalo očekávat. Pokud byly tyto prostředky ve výuce využity,
pracoval s nimi pouze učitel. V navštívených hodinách chyběla diferenciace úkolů, se všemi
žáky bylo většinou pracováno stejným tempem na úlohách jednotné obtížnosti, a to včetně
žáků se speciálními vzdělávacími potřebami. Zpětná vazba ze strany pedagogů probíhala
nejčastěji formou stručného výroku o správnosti žákovy odpovědi, formativní hodnocení se
vyskytovalo ojediněle. K sebehodnocení či vrstevnickému hodnocení učitelé vedli žáky
v minimální míře, pouze ve výuce prvouky bylo zdařilé, komplexní, bylo zřejmé, že se s ním
žáci setkávají pravidelně. Většina hospitovaných vyučovacích hodin probíhala ve vstřícné
pracovní atmosféře, kdy žáci vyjadřovali své názory či odpovídali na otázky, s využitím celé
šíře své slovní zásoby a dodržováním nastavených pravidel. To bylo výrazně zazname ná no
v jedné hodině výuky na 2. stupni, kdy v progresivně vedené hodině s vhodně zařazenými
prvky vzájemného vrstevnického hodnocení žáci stanovovali hypotézy pro své následné
praktické pokusy a činnosti, diskutovali nad formulovanými závěry a podíleli se
na závěrečném shrnutí obsahu hodiny.
Vzdělávání ve školní družině navazuje na vzdělávací oblasti školního vzdělávac ího
programu. Naplňování stanovených cílů probíhalo formou pestrých a kreativníc h
pravidelných činností, jejichž realizace zohledňovala individuální zájmy a potřeby žáků.
Respektována byla také volba individuálních činností, doba na odpočinek i přirozené
zapojení do kolektivu. Opomíjen nebyl pobyt venku a herní vyžití v areálu školy.



2021/2022                                     3
Výuka v SŠ je směrována k aktivní znalosti cizího jazyka, rozšiřování možností uplatnění
formou kurzů a praxí a vytváření podmínek pro sportovní vyžití. Ve výuce převažovala
frontální forma s výkladem učitele. Stanovení cíle bylo zaměňováno za téma či obsah
hodiny, ne vždy se dařilo žáky smysluplně motivovat nebo zaujmout (např. provázání učiva
s praktickým životem nebo využití třírozměrné didaktické pomůcky), těžiště výuky bylo
převážně na učiteli. Ověřování osvojených vědomostí žáků proběhlo pouze v jedné
hospitované hodině, ale žáci prokázali dobré vědomosti. Dostali prostor pro sebereflexi,
bez obav se učitelů ptali a uměli se ohodnotit. Skupinová či párová činnost se samostatnou
prací byla sledována méně často, ale byla efektivní. Žáci mezi sebou otevřeně komuniko va li
a diskutovali nad zadaným úkolem, nacházeli společná východiska, která prezentova li
před ostatními spolužáky. Učitelé motivovali žáky k dalšímu učení dílčím hodnocením
za správné odpovědi a aktivitu v hodině. Ve výuce cizího jazyka žáci prokazovali rozdílné
komunikativní dovednosti, zaznamenána byla účelná diferenciace zadávaných úkolů
směrem k nadaným žákům. Ve většině hodin nezbývalo dost času na závěrečné získání
zpětné vazby a zhodnocení průběhu, je zřejmé přenášení významné části výuky do období
mimo vyučování. Hodiny končily většinou v době přestávky. Někteří učitelé využíva jí
možnosti zveřejňování prezentací a učebních materiálů v informačním systému školy.


                          Hodnocení výsledků vzdělávání
Činnost ZŠ se od minulé inspekční činnosti ustálila, kladen je důraz na nízké počty žáků
ve třídách (do 16), dobrou znalost jednotlivých žáků a partnerský přístup. V loňském
školním roce ukončili vzdělávací cyklus základního vzdělávání první žáci devátého ročníku.
Vedení školy i učitelé jako zpětnou vazbu vyhodnocují reference těchto absolventů a jejich
úspěšnost v zapojení na zvolených školách i to, že do prvního ročníku se hlásí dostatek žáků
a většina žáků prvního stupně pokračuje ve školní docházce po pátém ročníku na druhém
stupni školy.
K průběžnému monitorování úrovně výsledků vzdělávání žáků ZŠ v jednotlivýc h
předmětech využívají učitelé obvyklé diagnostické a evaluační nástroje (pedagogické
pozorování, ústní i písemné ověřování získaných vědomostí a dovedností atd.). Vedle
klasifikace si občas zaznamenávají informace o individuálním posunu žáků, na 1. stupni
s nimi zakládají portfolia. Sledování učebního pokroku využívá hlavně srovnávací testy
v jazycích a matematice, k individualizaci vzdělávání a konkretizaci opatření zatím slouží
minimálně. Občasnou zpětnou vazbu o kvalitě výuky poskytuje vedení školy externí
testování, výkony žáků zpravidla odpovídaly oblasti republikového průměru nebo byly lepš í.
Pozitivní bilance hodnocení chování žáků ZŠ odráží úspěšnou snahu školy směrovat žáky
k osvojování sociálních dovedností a morálních hodnot.
V rámci celkového hodnocení žáků ZŠ na vysvědčení jsou výsledky žáků obou stupňů
výrazně odlišné. Na konci 1. pololetí školního roku 2021/2022 na 1. stupni prospělo
s vyznamenáním 92 % žáků, což bylo významnou motivací pro jejich další školní práci.
Na 2. stupni bylo prospívajících s vyznamenáním podstatně méně (28 %) a současně vzrostl
počet žáků ohrožených školním neúspěchem (včetně žáků se speciálními vzdělávac ími
potřebami). Příčinou je zejména styl vedení výuky učitelů ze střední školy, kdy jsou prvky
aktivního učení zařazovány méně často, tempo není přizpůsobeno potřebám žáků a současně
chybí diferenciace úkolů a účelná formativní zpětná vazba. Počet neprospívajících mírně
přesáhl 3 % hodnocených žáků. Práce s žáky s rizikem školního neúspěchu je méně
systematická, založená na nabídce doučovacích aktivit (škola se zapojila do Národního
plánu doučování), na možnosti opravit si známku přezkoušením, ale také na součinnos ti
rodiny, což není vždy dostatečně efektivní záležitost.


2021/2022                                    4
Škole se daří zachycovat projevy rizikového chování (např. kyberšikana, agresivní chování),
řešit je a přijímat opatření ve spolupráci všech zainteresovaných, včetně odborníků z jiných
institucí. I proto byly identifikované rizikové projevy chování zachyceny již v počátku
vzniku a byly vyhodnoceny na úrovni mírného charakteru.
V rámci koordinace vzdělávání žáků ZŠ se speciálními vzdělávacími potřebami, kterou
zajišťují zástupkyně ředitele a učitelka zabezpečující chod ZŠ, byla málo zřejmá vlastní
metodická pomoc vyučujícím při naplňování podpůrných opatření a při vyhodnoco vá ní
jejich efektivity. To se odráží ve skutečnosti, že skoro polovina starších žáků se speciálními
vzdělávacími potřebami v ZŠ spadá svým prospěchem do oblasti rizika školního neúspěchu,
což v důsledku znamená nenaplňování podpůrných opatření nebo jejich nefunkčno st,
přestože v pěti třídách jsou zapojeni asistenti pedagoga a učitelé prošli odborným
vzděláváním k danému tématu.
Příležitosti v oblasti kontrolní činnosti jsou ve vyhodnocování výsledků vzdělává ní
na úrovni tříd a předmětů, při sjednocování úrovně výuky a náročnosti hodnocení
v předmětech (např. výsledky předmětů naukového charakteru vzhledem k výsledkům
předmětů výchovného zaměření), vyhodnocování efektivnosti podpory žáků se speciálními
vzdělávacími potřebami.
Na konci školního roku 2020/2021 neprospělo ve všech ročnících SŠ celkem sedm žáků
(přibližně 5 % z celkového počtu 136 žáků), někteří opakují ročník (částečně jako důsledek
pandemie Covid-19). Žáci oboru vzdělání 65-42-M/01 Hotelnictví byli v roce 2021 úspěšní
u maturitní zkoušky, kterou vykonalo všech 9 přihlášených, jeden s vyznamenáním. Hrubá
neúspěšnost žáků oboru vzdělání 78-42-M/03 Pedagogické lyceum (podíl žáků, kteří
u maturitní zkoušky neuspěli nebo ji nekonali a žáků, kteří byli k maturitní zkoušce
přihlášeni) činila 14 %, maturitní zkoušku nesložili 3 žáci z 21 přihlášených, naopak pět
žáků dosáhlo vyznamenání). V roce 2021 bylo uplatněno centrální zjednodušení obsahu
společné části maturitní zkoušky (pouze forma didaktických testů). Za poslední tři roky
skládali žáci maturitní zkoušku kromě českého jazyka hlavně z anglického jazyka, pouze
dva z matematiky. Na maturitní zkoušku jsou žáci připravováni od druhého pololetí třetího
ročníku, využívají nabízené konzultace.


                                          Závěry
Vývoj školy
- Naplnění všech ročníků druhého stupně ZŠ, zvýšení odborné kvalifikace učitelů ZŠ
- Změna struktury oborů vzdělání
Silné stránky
- Spolupráce se zákonnými zástupci žáků
- Vstřícná atmosféra v méně početných třídních kolektivech v ZŠ podporující otevřenou
  komunikaci
- Využívání aktivizujících metod a forem práce na 1. stupni ZŠ
- Dobré výsledky při vedení ZŠ učitelkou bez potřebných pravomocí
Slabé stránky a/nebo příležitosti ke zlepšení
- Kontrolní činnost nedostatečně zaměřená na průběh a vyhodnocování                 výsledků
  vzdělávání



2021/2022                                     5
- Malá diferenciace učiva při vzdělávání žáků
- Delegování velkého množství       povinností   na pověřenou   vedoucí   učitelku   ZŠ
  bez odpovídajících pravomocí
- Velmi opotřebené vybavení v tělocvičně ZŠ
Doporučení pro zlepšení činnosti školy
- Zaměřit kontrolní hospitační činnosti více na diferenciaci zadávaných úkolů pro žáky
  se speciálními vzdělávacími potřebami včetně žáků nadaných, dodržování struktury
  hodiny, prostor pro závěr hodiny a získání zpětné vazby a na vyhodnocení cíle hodiny
- Zaměřovat nadále hlavně v SŠ další vzdělávání pedagogických pracovníků na používá ní
  aktivizačních vyučovacích metod a ověřovat uplatňování nových poznatků ve výuce
- Pracovat s výsledky vzdělávání žáků s důrazem na sjednocování úrovně výuky
  a náročnosti hodnocení v jednotlivých předmětech a ve škole jako celku
- Zvážit delegování větších pravomocí pověřené vedoucí učitelce        pro ZŠ (např.
  jmenováním do funkce zástupkyně ředitele)
- Jednat s pronajímatelem tělocvičny ZŠ o zlepšení vybavení
- Dokončit změnu zaměření a profilace SŠ důrazem na specifika převažujícího oboru
  vzdělání 78-42-M/03 Pedagogické lyceum


Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Pardubický inspektorát, Sukova třída
1556, 530 02 Pardubice, případně prostřednictvím datové schránky (g7zais9), nebo
na e-podatelnu csi.e@csicr.cz s připojením elektronického podpisu.




2021/2022                                  6
            Seznam dokladů, o které se inspekční zjištění opírají
 1.    Výpis z rejstříku škol a školských zařízení ze dne 12. 4. 2022
 2.    Školní řády základní a střední školy, vnitřní řády školní družiny a školního klubu
       platné ke dni inspekční činnosti
 3.    Školní vzdělávací programy: základního vzdělávání, oborů středního vzdělání
       78 42-M/03 Pedagogické lyceum a 65-42-M/01 Hotelnictví, školní družiny a školního
       klubu, platné ke dni inspekční činnosti
 4.    Zápisy z jednání pedagogické rady, školní rok 2021/2022 (výběr)
 5.    Zápisy z jednání předmětových komisí, školní rok 2021/2022 (výběr)
 6.    Rozvrhy hodin tříd a učitelů, školní rok 2021/2022
 7.    Matrika, školní rok 2021/2022
 8.    Třídní knihy, školní rok 2021/2022 (výběr)
 9.    Personální dokumentace k odborné kvalifikaci pedagogických pracovníků (výběr)
10.    Dokumentace výchovného poradenství, školní rok 2021/2022 (výběr)
11.    Výroční zpráva o činnosti školy, školní rok 2020/2021
12.    Inspekční zpráva, čj. ČŠIE-847/19-E ze dne 23. 5. 2019




2021/2022                                   7
                                           Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Pardubický inspektorát, Sukova
třída 1556, 530 02 Pardubice, případně prostřednictvím datové schránky (g7zais9),
nebo na e-podatelnu csi.e@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy


 Mgr. Jaroslav Loučka, školní inspektor,
 vedoucí inspekčního týmu                              Mgr. Jaroslav Loučka, v. r.
 Mgr. Mirka Machková, školní inspektorka               Mgr. Mirka Machková, v. r.
 Mgr. Hana Rozsypalová, školní inspektorka            Mgr. Hana Rozsypalová, v. r.
 Bc. Daniela Růžová, kontrolní pracovnice               Bc. Daniela Růžová, v. r.
 Mgr. Alena Kloučková, odborník na gastronomii         Mgr. Alena Kloučková, v. r.

V Pardubicích 1. 6. 2022


Datum a podpis ředitele školy potvrzující projednání a převzetí inspekční zprávy


 Mgr. Martin Slezáček, ředitel školy                 Mgr. Martin Slezáček, v. r.

V Chrudimi 6. 6. 2022




2021/2022                                     8
