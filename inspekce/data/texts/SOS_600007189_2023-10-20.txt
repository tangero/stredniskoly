CSI0X00BRKLI




                                  Česká školní inspekce
                                 Středočeský inspektorát
                               Arabská 683, 160 66 Praha 6
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIS-2855/23-S
                                       Sp. zn. ČŠIS-S-505/23-S


Název                               Střední odborná škola informatiky a spojů a Střední
                                    odborné učiliště, Kolín, Jaselská 826
Sídlo                               Jaselská 826, 280 02 Kolín IV.
E-mail                              info@soskolin.cz
IČO                                 66 493 030
Identifikátor                       600 007 189
Právní forma                        příspěvková organizace
Zastupující                         Ing. Miloš Hölzl
Zřizovatel                          Středočeský kraj
Místo inspekční činnosti            Jaselská 826, Kolín
Inspekční činnost na místě          20. 10. a 23. až 25. 10. 2023

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání podle přísluš nýc h
školních vzdělávacích programů (dále „ŠVP“), naplňování ŠVP a jeho souladu s právními
předpisy a rámcovým vzdělávacím programem podle § 174 odst. 2 písm. b) a c) zákona
č. 561/2004 Sb., ve znění pozdějších předpisů.


                                         Charakteristika
Příspěvková organizace (dále „škola“) vykonává činnost střední školy, domova mládeže
(dále „DM“), školní jídelny a školní jídelny-výdejny. K termínu inspekční činnosti
navštěvovalo školu 515 žáků (naplněnost 71 %), kteří se vzdělávali ve 20 třídách
ve čtyřletých oborech s maturitní zkouškou Informační technologie se zaměřeními Grafika
a multimédia a Síťový specialista, dále Mechanik elektrotechnik a Ekonomika a podnikání
se zaměřeními Cestovní ruch a rekreologie a Bankovnictví a pojišťovnictví. Počet žáků
od předešlé inspekční činnosti průběžně stoupal a celkově vzrostl o 35 %. Největší zájem
mají žáci o obor Informační technologie. V roce 2023/2024 již neprobíhá výuka ve zkrácené
formě vzdělávání v jednoletém studiu v oboru s výučním listem Elektrikář.
V DM je ubytováno 50 žáků školy z celkového počtu 116 ubytovaných (naplněnost 41 %
z nejvyššího povoleného počtu lůžek).
K termínu inspekční činnosti se ve škole vzdělávalo 30 žáků se speciálními vzdělávac ími
potřebami s doporučením ze školského poradenského zřízení a 24 žáků s odlišným
mateřským jazykem, z nichž má zhruba polovina různě velkou jazykovou bariéru. Jednomu
žákovi ředitel školy (dále „ředitel“) povolil vzdělávání podle individuálního vzdělávac ího
plánu z jiných závažných důvodů.
Služby školního stravování využívá 77 % žáků školy.


                         Hodnocení podmínek vzdělávání
Škola při vzdělávání vychází ze srozumitelné vize rozpracované na základě školního akčního
plánu, zformulovaných cílů vzdělávání a strategického plánu, které jsou pravidelně
vyhodnocovány. Škole se daří podporovat všestranný rozvoj žáků v souladu s profile m
absolventa, zlepšovat výsledky vzdělávání, modernizovat výukové prostory i vybavení
a rozvíjet spolupráci se školami a zaměstnavateli. Méně se daří důsledně zkvalitňo vat
vzdělávací proces zařazováním formativního hodnocení, rozvojem kritického myšlení žáků
či využíváním diferenciace učiva a úkolů s cílem reagovat na jejich individuální potřeby.
Ředitel, jeho dva zástupci pro teoretické vyučování a vedoucí učitel odborného výcviku úzce
účelně spolupracují a při řízení využívají své dlouholeté zkušenosti. Pravidelné porady
podporují vzájemnou spolupráci se členy školního poradenského pracoviště a s předsedy
předmětových komisí. Kontrolní a hospitační činnost probíhá plánovitě. Pedagogům je z ní
sice vedením školy neformálně poskytována potřebná zpětná vazba zejména v oblasti metod
a forem práce, ne vždy jsou však ale vyhodnocovány jejich pokroky. Kontrolní systém tak
není plně účinný, což se projevilo zejména v hospitovaných hodinách. Nesprávný byl postup
školy při přijímání žáků do vyššího ročníku.
Informační systém školy je funkční a účinně podporuje vzájemnou komunikaci učitelů, žáků
i jejich rodičů.
Škola využívá všechny dostupné finanční zdroje ke zlepšení podmínek vzdělávání, účelně
spolupracuje se zřizovatelem a efektivně využívá účelové dotace. V rámci Národního plánu
obnovy škola realizovala doučování žáků a pořídila nové digitální technologie. Udržované
učebny spolu s modernizovanými učebními pomůckami zkvalitňují výuku. Přístrojové
a technologické zařízení odpovídá reálným podmínkám a moderním trendům. Výrazně
se zlepšil estetický vzhled budovy. Venkovní prostor doznal změn i využitím návrhu žáků
a finanční pomoci nadace, vznikla venkovní učebna a prostory pro aktivní odpočinek.
K neformálnímu setkávání mohou žáci využívat nově zřízenou účelně vybavenou relaxační
místnost v přízemí budovy. Bezpečnostní rizika ředitel zapracoval do vnitřních směrnic
a seznámil s nimi všechny účastníky vzdělávání. Vstup do budovy, ve které se nachází i DM
a školní jídelna, je zajištěn proti vstupu cizích osob stálou službou ve vrátnici.
Pedagogický tým od předešlé inspekční činnosti prošel částečnou generační obměnou
a mírně se rozrostl na 51 pedagogů včetně ředitele, jeho dvou zástupců, čtyř učitelů



                                           2/9
odborného výcviku, sedmi vychovatelů DM a asistenta pedagoga. Částečně se také zvýšil
počet učitelů nesplňujících podmínky odborné kvalifikace, z nichž si někteří vzdělání
doplňují. Ředitel prokazatelně usiluje o získání kvalifikovaných pedagogů. V rámci dalšího
vzdělávání pedagogických pracovníků se učitelé účastnili řady seminářů Příležitos tí
ke zlepšení je zajistit účast na vhodných seminářích i pro vychovatele DM, neboť se za
poslední tři roky žádného vzdělávání nezúčastnili.
Od minulého inspekčního hodnocení se v souvislosti s aktivním zapojením školy do projektů
rozšířilo školní poradenské pracoviště o nové členy – školní speciální pedagožku a kariérní
poradkyni, což se projevilo ve zkvalitnění jeho činnosti. Funkci výchovného poradce nadále
vykonávají dva pedagogové, jeden z nich je současně školním metodikem prevence.
Prostory DM poskytují žákům ubytování v jednoduše a prakticky vybavených třílůžko výc h
pokojích s připojením na internet. Ve všech patrech mohou ubytovaní využívat kuchyňku,
volnočasovým aktivitám slouží klubovna využívaná i jako studovna, dále posilovna,
tělocvična i další prostory DM a školy.
Partnerské vztahy s profesními organizacemi a smluvními pracovišti pro zajištění praxe žáků
jsou velkým přínosem pro odbornou složku vzdělávání. Díky zapojení školy do projektů se
dále rozvinula spolupráce se sociálními partnery a školami. Nově tuto oblast spravují dva
koordinátoři, jejichž činnost efektivně obohacuje odborné vzdělávání zajišťováním
odborných praxí, exkurzí, přednášek oborníků z praxe, stáží pro učitele či tvorbou
žákovských projektů. Škola umožňuje žákům získat odborné certifikáty, které jim zajistí
širší uplatnění v praxi. V rámci kariérového poradenství je v dostatečné míře poskytována
informační a poradenská podpora k vhodné volbě další vzdělávací cesty nebo k pozdějšímu
profesnímu uplatnění.


                          Hodnocení průběhu vzdělávání
V průběhu inspekční činnosti bylo patrné, že respektující přístup a odbornost vyučujíc íc h
jsou významnými prvky, které motivují žáky k učení a podporují jejich pozitivní vztah
ke vzdělávání. Navštívené hodiny probíhaly v klidné pracovní atmosféře, charakteristick ý
byl vstřícný přístup vyučujících. Výuka byla vždy promyšlená a připravená. Žáci dodržovali
nastavená pravidla, plnili pokyny vyučujících a zodpovědně pracovali na zadaných úkolech.
Vyučující často využívali znalosti a zkušenosti žáků a propojovali učivo s reálnými
situacemi. Učitelé vedli žáky vhodnými dotazy k propojování a aplikaci již získanýc h
poznatků, méně již k vyhledávání informací a jejich prezentaci. Žáci neměli možnost vybírat
si z úloh odlišné kognitivní náročnosti, nebyli vedeni k diskusi pro porovnávání nebo
hodnocení různých návrhů řešení problémů. Převládala frontální organizace výuky
a vysvětlování v kombinaci se samostatnou prací žáků. Ne vždy však zvolené metody
pozitivně ovlivňovaly účinnost osvojování vědomostí a dovedností. Důsledkem byla
občasná pasivita žáků. Poskytování průběžné zpětné vazby se vyskytovalo jen v některých
hodinách. Prvky formativního hodnocení žáků jako například sebehodnocení či vzájemné
hodnocení však uplatňovány téměř nebyly. V závěrečné fázi vyučovacích hodin učitelé
většinou shrnuli probrané učivo, ale opomíjeli vyhodnotit splnění vzdělávacího cíle.
Neponechali většinou prostor pro shrnutí látky samotnými žáky, a tak nezískali potřebnou
zpětnou vazbu o zvládnutí učiva.
Ve výuce českého jazyka a literatury byli žáci vždy účelně seznámeni s cílem hodiny.
Všichni učitelé zdařile navazovali na předchozí učivo a dobře využívali mezipředměto vé
vztahy. Žáky odkazovali na digitální výukové materiály a alternativní zdroje, vhodně
pracovali s textem a kladli problémové otázky. Do obsahově náročné komunikace se však


                                           3/9
zapojili pouze někteří žáci. Rozvoj kritického myšlení a obhajoba vlastního názoru byly
patrné pouze ojediněle. Hospitované hodiny anglického jazyka byly pečlivě připravené
i převážně vhodně strukturované. Ve výuce byl správně kladen důraz na upevnění znalostí
gramatických jevů a rozšíření slovní zásoby žáků. Účinně byly rozvíjeny také jejich
receptivní řečové dovednosti, tj. poslech a čtení s porozuměním. Rovněž bylo patrné cílené
zaměření na podporu samostatného mluveného projevu žáků s využitím vzájemné ho
hodnocení. Ve výuce byly efektivně využity pracovní listy, cizojazyčné časopisy i digitá lní
technologie včetně online aplikace. Nižší míra zařazení kooperativních forem práce však
dostatečně nepodpořila rozvoj dovednosti žáků reagovat v běžných komunikač níc h
situacích, ani jejich schopnost spolupracovat při řešení problémů. Žáci prokazovali
rozdílnou úroveň jazykových znalostí a dovedností, přesto zadané úkoly byly jen výjimeč ně
obsahově či časově diferencované. Přínosem pro rozvoj jazykových kompetencí žáků však
bylo vedení výuky v anglickém jazyce. Také ve výuce ruského jazyka učitelka se žáky
vhodně komunikovala většinou v daném jazyce. Žáci aktivně vyplňovali pracovní list, četli
z učebnice, zlepšovali si výslovnost poslechem s porozuměním. Výuku učitelka však rovněž
nediferencovala, ačkoliv vzhledem k individuálním předpokladům a znalostem žáků to bylo
žádoucí. Ve výuce španělského jazyka vyučující dokázal uváděním zajímavých informac í
inspirovat žáky k zájmu o španělsky mluvící země, časté využívání češtiny však snižova lo
efektivitu vzdělávání. Silnou stránkou ve výuce matematiky byl přehledný a srozumite lný
výklad. Vzájemná spolupráce žáků je motivovala k aktivnímu učení, žáci se navzájem radili,
neobávali se zeptat, když něčemu nerozuměli. Shrnutí učiva na konci hodiny bylo efektivní.
V oboru vzdělání Ekonomika a podnikání v odborných předmětech byly výpočty a účtování
probíraného tématu vhodně doplněny problémovými otázkami. Částečně byli žáci vedeni
k rozvoji čtenářské gramotnosti. Pro aplikaci teoretických poznatků při práci s mapou byla
efektivně využita kooperace žáků ve skupinách. Vyučující většinou správně získáva li
průběžně zpětnou vazbu o úrovni plnění úkolů. Při frontálně vedeném výkladu v některých
hodinách však byla aktivizace žáků podnětnými otázkami učitelů jen částečně účinná,
někteří žáci jen pasivně přejímali předkládané učivo. Efektivní bylo zařazení brainstormingu
při uvádění základních pojmů. Chybělo však hlubší podněcování žáků ke kritickému
myšlení, nevyužita zůstala práce s informačními zdroji, ač to vzhledem k probíranému
tématu bylo vhodné. Závěry hodiny byly správně využity ke shrnutí učiva, málo prostoru
bylo ale ponecháno pro souvislé hodnocení samotnými žáky s cílem rozvíjet jejich schopnost
odborně se vyjadřovat. Škola pokračuje v efektivní výuce v několika založených fiktivníc h
firmách, což výrazně posiluje upevňování získaných poznatků jejich využíváním při
praktických činnostech. Žáci byli motivováni k co nejlepším výkonům a aktivně se
zapojovali do pracovních činností.
Celkově velmi kvalitní byla výuka oboru vzdělání Informační technologie, probíhala
ve velmi přátelském a komunikativním duchu při dodržování jasných pravidel. Učitelé
přehledně vysvětlovali probírané učivo, a to z větší části na praktických úkolech, které
si žáci během výuky osvojovali. Jasně stanovené cíle vyučovacích hodin, využívání zpětné
vazby mezi učitelem a žákem, dokončení celého zadaného úkolu do skončení hodiny,
možnost vrátit se k řešení a rozklíčovat si celou situaci dále z domova a možnost na ní dále
pracovat přispěly ke kvalitě výuky.
Adaptačnímu procesu ubytovaných v DM je věnována náležitá pozornost. Mezi převažujíc í
formy výchovné práce patří individuální konzultace a rozhovory. Výchova a vzdělává ní
probíhají v příznivém prostředí s nabídkou pravidelné i nepravidelné zájmové činnosti podle
zájmu ubytovaných. Pedagogové je důsledně vedou k samostatnosti a odpovědnosti za své
jednání. V DM i nadále pokračuje účinný systém podpory žáků ve vzdělávání. Vychovate lé
průběžně získávají informace o výsledcích vzdělávání, pravidelně se účastní jednání


                                            4/9
pedagogické rady hodnocené školy a v případě potřeby poskytují žákům individuální pomoc
v přípravě na vyučování. Pozitivním specifikem je prolínání aktivit DM s aktivita mi
hodnocené školy v rámci kroužků a při využívání materiálního zázemí. Všechny činnosti
nabízené ubytovaným cíleně podporovaly rozvoj klíčových kompetencí, zejména sociálníc h
a interpersonálních.


                          Hodnocení výsledků vzdělávání
Ke zjišťování dosažené úrovně znalostí a dovedností žáků škola používá standardní nástroje,
tj. ústní, písemné zkoušení, hodnocení praktických činností, popř. hodnocení ročníkovýc h
prací či projektů. K ověření znalostí a kompetencí žáků při zahájení vzdělávání jsou zejména
v anglickém jazyce a matematice účelně zařazovány vstupní testy či srovnávací písemné
práce. Příležitostí ke zlepšení je zvýšení účinnosti systému interní evaluace rozšířením škály
využívaných nástrojů např. o srovnávací testy ve vyšších ročnících k ověření úrovně
jazykových kompetencí žáků.
Od předchozí inspekční činnosti se výsledky žáků v průběhu vzdělávání zlepšily. Vedlo
k tomu jejich pravidelné vyhodnocování, které bylo podkladem pro přijímání opatření
k jejich zlepšení. Výrazně se zvýšil podíl žáků prospívajících s vyznamenáním, ve školním
roce 2022/2023 činil přibližně 12 % oproti 2 % při předchozí inspekční činnosti. Současně
se také podařilo snížit podíl žáků neprospívajících na přibližně 3 %, při předchozím
hodnocení činil jejich podíl 22 %. Z mezioborových porovnání je zřejmé, že nejlepšíc h
průběžných výsledků dosahují žáci oboru Informační technologie, nejméně se daří zlepšovat
úspěšnost žáků oboru Mechanik elektrotechnik. Z podrobného rozboru výsledků rovněž
vyplývá, že úspěšnost žáků koresponduje s jejich motivací k účasti ve výuce. Nejvyšší
průměrné absence dosahují právě žáci oboru Mechanik elektrotechnik. Z meziroč ního
srovnání je však zřejmé, že škole se podařilo ve školním roce 2022/2023 důsledným
uplatňováním pravidel stanovených ve školním řádu dosáhnout ve všech maturitníc h
oborech snížení průměrné absence žáků ve vzdělávání. Žáci zkrácené formy vzdělává ní
v oboru s výučním listem Elektrikář vykazovali dobré průběžné výsledky, neprospívali jen
jednotlivci.
V odborných předmětech je nedílnou součástí také hodnocení ročníkových prací, které dobře
slouží k prohlubování schopnosti samostatné projekční činnosti žáků, potřebné při obhajobě
maturitních prací. Důležitou zpětnou vazbu v oblasti odborných i komunikativníc h
kompetencí a kompetencí k řešení problémů získávají žáci i škola z pravidelného externího
srovnávání v rámci odborných praxí. Pro rozvoj jazykových kompetencí je výuka vhodně
doplňována zájezdy či stážemi žáků v zahraničí.
Na zlepšující se výsledky v průběhu vzdělávání navázalo zlepšení výsledků žáků u maturitní
zkoušky (dále „MZ). Od předešlé inspekční činnosti se podařilo ve všech maturitníc h
oborech výrazně snížit počet žáků, kteří MZ nekonali z důvodu neúspěšného ukončení
závěrečného ročníku. Současně se také zlepšila úspěšnost žáků ve společné části MZ.
V posledních dvou školních rocích tak byly výsledky žáků oboru Informační technolo gie
a oboru Ekonomika a podnikání v celorepublikovém porovnání lepší, popř. srovnatelné
s průměrem hrubé neúspěšnosti žáků (podíl žáků neúspěšných u MZ nebo zkoušku
nekonajících z celkového počtu přihlášených) v příslušné skupině oborů. V oboru Mechanik
elektrotechnik byla ve školním roce 2021/2022 hrubá neúspěšnost žáků ve společné části
MZ sice horší než průměr v dané skupině oboru v ČR, ale ve školním roce 2022/2023
se úspěšnost žáků zvýšila. Jejich výsledky byly po skončení podzimního zkušebního období
lepší než celorepublikový průměr.


                                             5/9
Z podrobného rozboru je zřejmé, že úspěšnost žáků všech maturitních oborů je nepříznivě
ovlivněna jejich výsledky v profilové části MZ, a to v dílčích zkouškách z českého jazyka
a literatury a z anglického jazyka. Nejméně se žákům daří uspět v ústní zkoušce, a to
zejména v českém jazyce a literatuře. Horší výsledky v českém jazyce a literatuře
a v anglickém jazyce v profilové části MZ také často nekorespondovaly s výsledky žáků
v průběhu vzdělávání. Značný podíl žáků neúspěšných v uvedených předmětech
v maturitním období 2023 nebyl v průběhu vzdělávání klasifikován horším stupněm
než dobrý. Tato disproporce je patrná ve výsledcích žáků všech oborů. Od předchozí
inspekční činnosti se tak nepodařilo nastavit dostatečně účinný systém prevence
neúspěšnosti žáků ve všeobecně vzdělávacích předmětech zejména při ukončování
vzdělávání MZ. Vedení školy již začalo důsledně sledovat sjednocování průběžného
hodnocení žáků jednotlivými učiteli. Ti evaluovali a následně zintenzivnili přípravu žáků
na ústní zkoušku profilové části MZ.
Výsledky žáků oboru Elektrikář u závěrečné zkoušky se od předchozí inspekční činnosti
výrazněji neměnily, neprospěli jen jednotlivci.
V oblasti předcházení školnímu neúspěchu výchovní poradci a speciální pedagožka navazují
na analýzu vedení školy, provádějí rozhovory se žáky s ohroženým prospěchem a navrhují
potřebná opatření. Díky tomu se dlouhodobě sledovaný podíl těchto žáků postupně
meziročně snižuje. Nastavení kompetencí, vzájemná spolupráce a metodické vedení třídníc h
učitelů zkvalitňují poskytování podpory všem žákům, kteří ji v průběhu vzdělává ní
potřebují. Žákům jsou nabízeny konzultace a doučování, včetně doučování s využitím online
platformy. Poskytování podpůrných opatření učiteli žákům se speciálními vzdělávac ími
potřebami ve výuce nově hodnotí speciální pedagožka. Pozitivně se to promítá do jejich
prospěchu, který je srovnatelný s prospěchem ostatních žáků. Žákům s jazykovou bariérou
škola v loňském školním roce poskytovala systematickou podporu, v letošním roce jejich
potřebu výuky českého jazyka zjišťuje. Příležitostí ke zlepšení je systematická podpora
kompetence k učení formou seznamování žáků s metodami efektivního učení a učebními
strategiemi.
Nadaným žákům a žákům, kteří mají o daný obor zájem, dává škola příležitost uplatnit
se v četných soutěžích odborného, jazykového či sportovního zaměření, v nichž dosahují
dobrých umístění.
Aktivity směřující k prevenci rizikového chování škola vhodně realizuje v rámci výuky či
formou besed a mimoškolních akcí. V této oblasti se pozitivně projevuje spolupráce vedení,
výchovné poradkyně, školního metodika prevence, školního speciálního pedagoga a třídníc h
učitelů. Vzdělávací nabídku školy vhodně doplňují zájmové kroužky, které navazují
na studijní zaměření žáků a podporují vhodné trávení volného času. Pozitivní sociální klima
je podporováno pravidelným pořádáním žákovských turnajů. Problémy spojené s vysokou
či neomluvenou absencí, která ohrožuje úspěšnost žáků ve vzdělávání, škola neodkladně
řeší, výsledkem je minimální počet žáků, kteří z důvodu absence zanechávají vzdělává ní.
Témata z oblasti prevence rizikového chování žáků jsou vhodně zařazena do výuky
i do činnosti DM. Realizované adaptační kurzy přispívají k úspěšnému začlenění nových
žáků. Efektivní je i systematické a dlouhodobé využívání potenciálu třídnických hodin. Také
názorům žáků škola věnuje potřebnou pozornost a převažující udělování pochval nad
ukládáním kázeňských opatření vhodně rozvíjejí prosociální chování žáků.
Do činnosti DM jsou cíleně zařazována jak společná setkání, tak pro jednotlivé zájemce
vhodné sportovní, kulturní a jiné aktivity formou exkurzí, výletů či besed.




                                           6/9
                                          Závěry
Vývoj školy
– Nedostatky zjištěné při předchozí inspekční činnosti se podařilo z větší části odstranit.
– Výrazně se zlepšily vnitřní a vnější prostory školy.
– Zlepšily se výsledky vzdělávání žáků.
– Přetrvává nedostatečná diferenciace učiva a chybí efektivní využívání žákovského
  hodnocení o míře zvládnutí učiva v jednotlivých hodinách.
– Rozšířil se školní poradenský tým o kariérního poradce a speciálního pedagoga.
Silné stránky
– Činnost koordinátorů spolupráce mezi školou a sociálními partnery zvyšuje kvalitu
  odborného vzdělávání, usnadňuje zavádění inovací do učiva a zlepšuje připravenost žáků
  na uplatnění v praxi. (1.5)
– Soustavné zkvalitňování materiálních podmínek a vybavení pro výuku vytváří efektivní
  podmínky pro vzdělávání žáků. (2.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Ve výuce chybělo využívání informací získaných z různých zdrojů a v různých formách,
  žáci nebyli podněcováni k diskusi o různých návrzích řešení problémů k podpoře učení
  a prohlubování poznatků. (4.2)
– Chybí diferenciace obsahu učiva a úkolů a stanovení individuálních vzdělávacích cílů pro
  učební pokrok žáka ve vyučovací hodině v závislosti na jeho dosavadních znalostech
  a dovednostech. (4.3)
– Učitelé nedostatečně využívali sebehodnocení a vrstevnické hodnocení žáků k získání
  efektivní zpětné vazby o míře zvládnutí učiva. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Vytvářet podmínky a podněty, aby žáci získávali informace z různých zdrojů a rozvíje li
  své kritické myšlení.
– Dostatečně diferencovat učivo a zadávané úkoly vzhledem k rozdílné úrovni znalostí
  a dovedností nejen pro žáky ohrožené školní neúspěšností nebo žáky nadané.
– Využívat ve výuce motivační a formativní hodnocení, systematicky                   využívat
  zpětnovazební nástroje, podporovat především sebereflexi žáků.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou


                                             7/9
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Zřizovací listina Střední odborné školy informatiky a spojů a Středního odborného
      učiliště, Kolín, Jaselská 826, včetně Dodatků č. 1–5, čj. OŠMS/2990/2001, vydaná
      s účinností od 1. 7. 2001, výpis z rejstříku škol a školských zařízení, aktuální stav
      k datu inspekční činnosti, potvrzení ve funkci ředitele Střední odborné školy
      informatiky a spojů a Středního odborného učiliště, Kolín, Jaselská 826, na dobu
      neurčitou z 25. 5. 2016, čj. 082031/2016/KUSK
 2.   Dokumentace k řízení školy ve školním roce 2022/2023 a 2023/2024
 3.   ŠVP vyučovaných oborů vzdělání a DM, účinné k termínu inspekční činnosti
 4.   Školní řád, vnitřní řád domova mládeže, účinné k termínu inspekční činnosti
 5.   Školní matrika včetně prospěchu žáků, k termínu inspekční činnosti
 6.   Třídní knihy, deníky výchovné skupiny a rozvrh vyučovacích hodin ve školním roce
      2022/2023 a 2023/2024, k termínu inspekční činnosti
 7.   Záznamy z pedagogické rady a jednání metodických týmů ve školním roce 2022/2023
      a 2023/2024
 8.   Dokumentace školního poradenského pracoviště ve školním roce 2022/2023
      a 2023/2024
 9.   Dokumentace k přijímání uchazečů a k ukončování vzdělávání (vzorek) ve školním
      roce 2022/2023 a 2023/2024
10.   Výroční zpráva o činnosti školy ve školním roce 2022/2023
11.   Personální dokumentace pedagogických pracovníků četně rozpisů přímé pedagogické
      činnosti k datu inspekční činnosti, plánu dalšího vzdělávání pedagogickýc h
      pracovníků včetně absolvovaných seminářů a webinářů za tři poslední školní roky
12.   Dokumentace k bezpečnosti a ochraně zdraví, rozpis dohledů na školní rok 2023/2024
      k datu inspekční činnosti, kniha úrazů za poslední tři roky
13.   Ekonomická dokumentace – závazné ukazatele rozpočtu za rok 2022 a 2023 k datu
      inspekční činnosti
14.   Internetové stránky školy https://soskolin.cz
15.   Inspekční zpráva, čj. ČŠIS-56/17-S


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.


                                           8/9
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Ing. Vladimíra Hokešová, školní inspektorka
 vedoucí inspekčního týmu
 Ing. Jana Diopová, školní inspektorka
 Ing. Jindra Malíková, školní inspektorka
 Ing. Hana Borůvková, kontrolní pracovnice
 Mgr. Daniel Vančura, MBA, přizvaná osoba,
 odborník na počítačovou grafiku, informatiku a multimédia
22. 11. 2023




                                          9/9
