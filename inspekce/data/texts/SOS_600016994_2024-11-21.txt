                                  Česká školní inspekce
                                 Olomoucký inspektorát
                             Wellnerova 25, 779 00 Olomouc
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIM-1989/24-M
                                      Sp. zn. ČŠIM-S-431/24-M


Název                               Střední odborná škola lesnická a strojírenská
                                    Šternberk
Sídlo                               Opavská 55/8, 785 01 Šternberk
E-mail                              reditel@sou-stbk.cz
IČO                                 00 848 794
Identifikátor                       600 016 994
Právní forma                        příspěvková organizace
Zastupující                         Ing. Pavel Andrys
Zřizovatel                          Olomoucký kraj
Místo inspekční činnosti            Dvorská 960/13, 785 01 Šternberk
                                    Olomoucká 1398/25, 785 01 Šternberk
                                    Opavská 55/8, 785 01 Šternberk
Inspekční činnost na místě          21., 22., 25. a 27. 11. 2024

Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání, a to podle školních
vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Střední odborná škola lesnická a strojírenská Šternberk (dále „škola“, „subjekt“) vykonává
činnost střední školy, domova mládeže a školní jídelny. Ve školním roce 2024/2025
poskytuje střední škola vzdělávání žákům ve čtyřletém oboru středního vzdělání s maturitní
zkouškou 16-01-M/01 Ekologie a životní prostředí a ve dvouletém oboru středního vzdělání
s maturitní zkouškou 64-41-L/51 Podnikání. Z tříletých oborů středního vzdělání s výučním
listem jsou vyučovány obory 23-56-H/01 Obráběč kovů, 23-68-H/01 Mechanik opravář
motorových vozidel, 41-56-H/01 Lesní mechanizátor, 41-56-H/02 Opravář lesnickýc h
strojů, 41-52-H/01 Zahradník a 41-53-H/01 Rybář. Všechny tyto obory vzdělání jsou
realizovány v denní formě vzdělávání.
V termínu inspekční činnosti bylo ve škole vzděláváno celkem 322 žáků, z toho bylo
24 žáků s potřebou podpůrných opatření. V domově mládeže bylo ubytováno 81 žáků ve
třech výchovných skupinách. Organizace školního stravování je zabezpečována ve vlastní
školní jídelně s celodenním provozem. Ve školní jídelně se stravují i žáci z jiných škol,
strava je také rozvážena do několika dalších škol. Subjekt prezentuje svou činnost na
webových stránkách školy www.sou-stbk.cz


                         Hodnocení podmínek vzdělávání
Systém řízení školy odpovídá velikosti a podmínkám subjektu. Je založen na přehledně
stanoveném organizačním řádu a systému vnitřních směrnic, které jasně vymezují
kompetence a povinnosti jednotlivých pracovníků. Koncepční záměry rozvoje školy
reflektují reálné potřeby a zájmy zřizovatele, přičemž se zaměřují na vytvoření podmínek
pro moderně pojatý vyučovací proces a celkový rozvoj žáků. Naplňování cílů a obsahu
vzdělávání je průběžně monitorováno a vyhodnocováno, což umožňuje operativní úpravy
plánu práce i školních vzdělávacích programů, a to i za přispění sociálních partnerů školy.
Vedení školy efektivně využívá výstupy z jednání pedagogické rady, práce předmětových
komisí a dalších zpětnovazebných mechanismů.
Přestože je řídicí a kontrolní systém nastaven tak, aby pokrýval všechny klíčové oblasti
fungování subjektu, v praxi se dosud nepodařilo vedení školy optimalizovat kontrolní
mechanismy administrativního charakteru, jehož důsledkem bylo nezajištění bezchybného
poskytnutí informací prostřednictvím povinného výkaznictví v září aktuálního školního
roku. I když ředitel školy a jeho zástupci realizují pravidelnou hospitační činnost, která se
efektivně projevila také ve zvýšeném využívání rozmanitějších didaktických forem, přesto
v činnosti pedagogů ještě přetrvávají částečné rezervy, zejména v omezeném využívá ní
sebehodnocení, vzájemného hodnocení a formativního hodnocení žáků, širším využívá ní
práce s různými informačními zdroji a používání moderních výukových metod zvláště
podporující kritické myšlení žáků.
Součástí strategie školy je rovněž podpora praktických dovedností žáků, realizo va ná
prostřednictvím praktického vyučování, volitelných předmětů a seminářů zaměřených na
technickou, přírodovědnou i společenskovědní oblast. Ke zkvalitnění vzdělávání význa mně
přispívají rozvíjené partnerské vztahy se zřizovatelem, školskou radou, zákonnými zástupci,
firmami a dalšími institucemi. Škola rovněž udržuje nadstandardní spolupráci se
zahraničními partnery, která obohacuje jazykové, sociální i odborné kompetence žáků.
Subjekt se taktéž flexibilně přizpůsobuje požadavkům trhu práce, vyhledává další formy
spolupráce s oborovými partnery zaměřené zvláště na rozšíření o pracoviště praktické výuky
v profesně žádaných oborech. Subjekt účelně poskytuje vzdělávací nabídku realizac í

                                            2/8
edukačních, kulturních a charitativních akcí, které podporují osobnostní rozvoj žáků
a zvyšují jejich konkurenceschopnost na trhu práce.
Složení pedagogického sboru odpovídá potřebám školy a umožňuje plnit záměry
realizovaných vzdělávacích programů. Stabilizovaný sbor je průběžně doplňován novými
pedagogy, kterým vedení školy poskytuje podporu při adaptaci. Jak novým, tak stávajíc ím
učitelům jsou doporučovány vzájemné hospitace, které jsou pedagogy využívány. Profesní
rozvoj zaměstnanců je funkčně podporován plánovitým vzděláváním, které reflektuje
potřeby školy, zájmy učitelů a finanční možnosti subjektu. Vedení školy rovněž realizo va lo
šetření školního klimatu, které v různých časových odstupech zjišťuje separátně mezi
zaměstnanci a žáky a jehož výsledky analyzuje a případně přijímá adekvátní opatření. Taktéž
funkční žákovská rada přispívá k příznivému školnímu klimatu a rozvoji sociálníc h
dovedností žáků.
Škola disponuje moderním materiálním zázemím, které odpovídá požadavkům
realizovaných vzdělávacích programů. Postupná obnova vybavení je zajišťována za přispění
zřizovatele, z finančních prostředků získaných z doplňkové činnosti a z operačních
programů. Pravidelně dochází k modernizaci učebních pomůcek, audiovizuální techniky
a žákovského nábytku. Estetickou úpravu školních prostor vhodně doplňují tematická
výzdoba a trofeje z oborových aktivit školy.
Podpora správného vývoje žáků zahrnuje zařazení výchovy ke zdraví do vzdělávac ího
procesu, organizaci sportovních aktivit a akcí zaměřených na zdravý životní styl a udržite lný
rozvoj společnosti. Těmito aktivitami škola cíleně rozvíjí zodpovědné společenské chování
a přispívá k celkovému rozvoji žáků.


                          Hodnocení průběhu vzdělávání
V hodnocených vyučovacích hodinách panovala pozitivní pracovní a bezpečná sociální
atmosféra, která podporovala efektivní výuku. Metodická propracovanost vyučovac íc h
hodin, ať už v odborných nebo všeobecně vzdělávacích předmětech, vycházela z osobního
přístupu a pedagogických zkušeností učitelů. Výuka probíhala dynamick y, bez zbytečnýc h
časových prostojů, přičemž organizační i obsahová příprava byla na dobré úrovni.
Vzdělávací obsah odpovídal osnovám realizovaných školních vzdělávacích programů a byl
věcně aktualizován v souladu se současnými oborovými poznatky.
Frontální vyučování bylo vhodně kombinováno s výkladem doplněným rozhovorem či
diskusí. Ve většině sledovaných vyučovacích hodin byla zařazena i práce ve dvojicích nebo
skupinách a samostatná práce žáků, která často vyústila ve společné procvičování učiva.
Přestože byla snaha o zapojení žáků do diskusí patrná, prostor pro vyjádření a obhájení
vlastních názorů žáků, který by podpořil jejich kritické myšlení, zůstával často nevyužitý.
Toto omezení a větší podíl hotově předkládaných poznatků mohlo zčásti bránit většímu
rozvoji kognitivních a sociálních kompetencí žáků.
Digitální technika byla ve většině vyučovacích hodin účelně využívána, což efektivně
přispívalo k názornosti výuky. V některých vyučovacích hodinách byly zařazeny aktivity,
v nichž přínos práce s různými informačními zdroji smysluplně doplnil využití tradičníc h
výukových materiálů. Pozitivně byla hodnocena snaha učitelů propojit vzdělávací obsah
s reálnými situacemi a mezipředmětovými vztahy. Ne vždy však byli žáci důsledně vedeni
k hledání souvislostí mezi jevy a k aplikaci poznatků v praktických situacích. Heuristické
metody, práce s chybou nebo méně tradiční formy výuky (např. myšlenková mapa,



                                            3/8
vyhledávání a porovnávání informací, práce s klíčovými slovy, shrnování poznatků, základy
jednoduché argumentace aj.) však byly využity pouze výjimečně.
Komunikace mezi učiteli a žáky byla otevřená a korektní. Většina žáků reagovala na pokyny
učitelů a prokazovala znalosti a dovednosti odpovídající očekávaným výstupům uvedeným
v platných vzdělávacích dokumentech. Diferenciace výuky a individualizace aktivit pro
žáky se speciálními vzdělávacími potřebami byla v některých vyučovacích hodinách
pozorována především v časovém přizpůsobení úkolů, obsahová diferenciace však zůstávala
spíše na okraji. Podpora nadaných žáků prostřednictvím rozšiřujících úkolů nebo výzev
nebyla ve sledovaných vyučovacích hodinách efektivně využita.
Pracovní tempo bylo přiměřené schopnostem žáků. Učitelé poskytovali okamžité pozitivní
hodnocení výkonů žáků, v časti sledovaných vyučovacích hodin bylo zazname ná no
sebehodnocení, avšak vzájemné hodnocení mezi žáky a formativní zpětná vazba, která by
motivovala k dalšímu učení a reflektovala individuální pokrok, byla zařazena jen ojediněle.
Závěrečné shrnutí učiva proběhlo ve většině vyučovacích hodin, ale zpravidla pouze stručně
a bez výraznějšího zapojení žáků. Motivační stanovení cílů na následující vyučovac í
jednotku ve většině sledované výuky chybělo.
V hodnoceném odborném výcviku učivo přirozeně navazovalo na odborné předměty
teoretického vyučování. Zaměřovalo se na prohlubování získaných vědomostí, rozvoj
praktických dovedností a osvojení pracovních postojů a návyků, které jsou nezbytné pro
výkon budoucí profese žáků. Vyučující kladli důraz na důsledné dodržování
technologických postupů, čímž usilovali o dosažení vysoké kvality a efektivity práce.
Nedílnou součástí výuky bylo rovněž respektování zásad bezpečnosti a ochrany zdraví při
práci a pracovních hygienických standardů. V průběhu výuky se metoda předvádění činností
střídala se samostatnou prací žáků, přičemž žáci vyšších ročníků vykonávali úkoly převážně
samostatně. Všechny aktivity probíhaly v přiměřeném tempu, vyučující efektivně vedli žáky
ke společné komunikaci během práce, logickému uvažování a vzájemné spolupráci, což
přispívalo k celkovému rozvoji jejich schopností. Zpětná vazba hrála klíčovou roli při
ověřování pochopení učiva a zvládnutí praktických dovedností. Práce s chybou byla účelnou
součástí výuky – učitelé na chyby průběžně upozorňovali a společně s žáky hledali správná
řešení k jejich odstranění. Diskutovali také o prevenci podobných problémů v budoucnu, což
žákům pomáhalo lépe si osvojit dané postupy a přístupy. Učitelé často využívali své profesní
zkušenosti k předávání specifických poznatků, které souvisely s plněním zadaných úkolů
a často je zdařile a smysluplně provazovali s teoretickými znalostmi žáků získanými
v odborných předmětech. Kromě odborných kompetencí byl kladen důraz na rozvoj
klíčových kompetencí žáků, zejména kompetencí komunikativních, sociálních, personálníc h
a schopnosti řešit problémy. Tyto dovednosti přispívaly nejen k jejich odbornému růstu, ale
i k širšímu osobnostnímu rozvoji.


                          Hodnocení výsledků vzdělávání
Škola pravidelně sleduje úspěšnost žáků ve vzdělávání a vyhodnocuje jejich skupinové
i individuální výsledky za jednotlivá klasifikační období na jednáních pedagogické rady
a předmětových komisí. Získaná data dále analyzuje, přijímá návrhy ke zlepšení
vzdělávacích výsledků a následně vyhodnocuje účinnost přijatých opatření. Přehled
o znalostech žáků je získáván prostřednictvím vlastních hodnoticích nástrojů, jako jsou
didaktické testy, komplexní písemné práce, ústní zkoušky, sledování praktických dovedností
a diagnostické pozorování. Výsledky písemných prací většího rozsahu jsou podrobně


                                           4/8
analyzovány, přičemž jsou navrhována konkrétní opatření ke snížení diagnostikova nýc h
chyb.
Hodnocení žáků se opírá o pravidla stanovená ve školním řádu, avšak tato pravidla dosud
nezahrnují kritéria pro vážený aritmetický průměr využívaný při klasifikaci. Zákonní
zástupci jsou o výsledcích vzdělávání informováni průběžně prostřednictvím elektronické
žákovské knížky, třídních schůzek nebo individuálních konzultací. Celkové výsledky žáků,
včetně jejich účasti a úspěchů v soutěžích, projektech a aktivitách, jsou zveřejňovány ve
výročních zprávách školy.
Od poslední inspekční činnosti vykazovaly celkové výsledky žáků meziroční stabilitu.
Hrubá neúspěšnost u společné části maturitní zkoušky se v posledních třech letech zlepšila
a pohybovala se pod celostátním průměrem v daných skupinách oborů vzdělání. V jarním
zkušebním období roku 2024 dosáhli žáci oboru vzdělání 64-41-L/51 Podnikání hrubé
neúspěšnosti 15,4 %, což je výrazně pod celostátním průměrem (32,2 %). Podobně žáci
oboru vzdělání 16-01-M/01 Ekologie a životní prostředí vykázali hrubou neúspěšnost
12,5 % oproti celostátnímu průměru 15,3 %. Škola pravidelně provádí rozbory maturitníc h
i závěrečných zkoušek, analyzuje příčiny neúspěšnosti a navrhuje systémová opatření
k jejich zlepšení.
Rozvoj talentovaných žáků je podporován jejich zapojováním do školních a vyšších kol
soutěží a odborných aktivit. Zpětnou vazbou jsou nejen úspěchy žáků u zkoušek a při
přijímání na vyšší odborné a vysoké školy, ale také sledování jejich uplatnění v praxi. Pro
žáky s rizikem školního neúspěchu zajišťuje škola individuální konzultace, pravidelné
doučování a intenzivní přípravu na zkoušky. Výsledky vzdělávání v jednotlivýc h
vyučovacích předmětech byly ve sledovaném období vyrovnané, k čemuž přispívá
i minimalizace absence žáků díky cíleným opatřením školy.
Školní poradenské pracoviště, tvořené výchovnou a kariérovou poradkyní, které zároveň
vykonávají funkci školního metodika prevence, poskytuje pedagogům, žákům a jejich
zákonným zástupcům funkční poradenské služby. Pracoviště úzce spolupracuje se
školskými poradenskými zařízeními při navrhování a realizaci podpůrných opatření pro žáky
se speciálními vzdělávacími potřebami a odlišným mateřským jazykem. S nadprůměrně
nadanými žáky intuitivně pracují třídní učitelé i ostatní pedagogové, avšak systematická
práce s nimi nastavena není. Žákům s potřebou podpory jsou nabízeny individuá lní
konzultace, doučování, případně individuální vzdělávací plán.
Prevence rizikového chování je plánovitá a pravidelně vyhodnocovaná. Témata primární
prevence jsou začleněna do vzdělávacího procesu a při výskytu rizikového chování škola
spolupracuje se zákonnými zástupci na jeho řešení. Žáci mohou vyjádřit své názory
prostřednictvím osobních kontaktů s pedagogy a vedením školy nebo elektronické schránky
důvěry. Preventivně zaměřené programy, adaptační kurzy a kulturní aktivity dále efektivně
posilují sociální kompetence žáků.
Výchovně vzdělávací činnost domova mládeže navazuje na výchovně vzdělávací činnost
školy a je realizována formou každodenní výchovně vzdělávací práce s jednotlivc i
a výchovnými skupinami. Je zaměřena především na zájmovou činnost ubytovaných s cílem
smysluplného využití jejich volného času, posilování zdravého životního stylu a podporu
sebevzdělávání. Vychovatelé ubytované podněcují k pravidelné přípravě na vyučová ní,
vhodně je motivují a v případě potřeby jim poskytují metodickou pomoc. Kromě pravidelné
zájmové činnosti nabízí uvedené školské zařízení dostatečně širokou škálu dalších možností
pro trávení volného času. Žákovské znalosti a dovednosti plynoucí z každodenního
vzdělávání v rámci ubytovacího zařízení odpovídají očekávaným výstupům uvedeným
v platných vzdělávacích dokumentech této součásti školy.

                                           5/8
                                         Závěry
Vývoj školy
–   Na základě inspekční činnosti v roce 2022 byla vedením školy přijata opatření, která se
    pozitivně projevila ve zlepšení vzdělávacích výsledků žáků oboru vzdělání Podnikání.
    Částečné kvalitativní zlepšení se rovněž odrazilo v přístupu učitelů k výukovým
    metodám v hodnocených vyučovacích hodinách.
Silné stránky
–   Efektivní spolupráce školy s vnějšími partnery a účinná podpora odborných kompetencí
    žáků prostřednictvím efektivního propojování teoretické a praktické výuky přispívá
    k vyšší uplatnitelnosti absolventů na trhu práce. Rovněž navazování spolupráce
    s dalšími oborovými partnery vytváří nové možnosti profesního uplatnění pro žáky
    školy. (1.5)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
–   Byly identifikovány nedostatky v řídicí a kontrolní činnosti ředitele školy v oblasti
    administrativního výkaznictví. Rovněž kontrolní mechanismy vedení školy nejsou
    zaměřeny na důslednou kontrolu realizace opatření vyplývajících z hospitační činnosti.
    (2.1)
–   Absence výraznějších podnětů ke kritickému myšlení žáků, vyšší míra hotově
    překládaných poznatků a slabá aktivizace formou moderních forem a metod výuky
    neumožnila využít potenciál žáků k podpoře vlastního úsudku, samostatnému myšlení
    a vyvozování poznatků. (4.2, 4.3)
–   Nedůsledné využívání sebehodnocení, vzájemného hodnocení               a formativního
    hodnocení žáků za účelem posílení jejich motivace k učení. (5.3)
–   Nevýrazné využití forem diferenciace a individualizace vzdělávacího obsahu směrem
    k žákům s potřebou podpůrných opatření a žákům nadaným zvláště v teoretickém
    vyučování. (6.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
–   Ve výuce zajistit větší pozornost žákům se speciálními vzdělávacími potřebami jakož
    i žákům nadaným. Důsledněji diferencovat výukové činnosti žáků s ohledem na jejich
    individuální vzdělávací potřeby a možnosti.
–   Podporovat aktivitu žáků využitím pestrých a účinnějších organizačních forem ve výuce
    (názorně-demonstrační metody, práce ve dvojicích, skupinové kooperativní aktivity aj.),
    postupně snižovat podíl hotově předkládaných vědomostí.
–   Více využívat sebehodnocení, vzájemné hodnocení a formativní hodnocení žáků
    v zájmu zvýšení jejich sebereflexe a motivace k dalšímu pokroku ve vzdělávání.




                                           6/8
–     Systematicky využívat motivační shrnutí učiva na konci vyučovací hodiny a provádět
      zhodnocení jejího průběhu tak, aby žáci obdrželi zpětnou informaci o dosažené úrovni
      poznání a jak své učení dále řídit.
–     Zapracovat do školního řádu (pravidla pro hodnocení výsledků vzdělávání) kritéria pro
      vážený aritmetický průměr využívaný při klasifikaci v informačním systému školy.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


             Seznam dokladů, o které se inspekční zjištění opírají
 1.     Výpis z rejstříku škol a školských zařízení, ze dne 5. 11. 2024
 2.     Plnění aktuálního plánu rozvoje a plán rozvoje školy na období 2023–2024,
 3.     Výroční zpráva o činnosti školy za školní rok 2023/2024, ze dne 30. 8. 2024
 4.     Inspekční zpráva ČŠI, Čj. ČŠIM-253/22-M, ze dne 19. 4. 2022
 5.     Školní řád Střední odborné školy lesnické a strojírenské Šternberk (součást: řád
        domova mládeže), s účinností od 1. 9. 2020 včetně podpisového archu stvrzujíc ího
        seznámení zaměstnanců školy s tímto dokumentem
 6.     Organizační řád školy, platnost od 1. 1. 2017
 7.     Školní vzdělávací programy pro realizované obory středního vzdělání, platné
        k termínu inspekční činnosti
 8.     Zápisy pedagogické rady, školní roky 2023/2024, 2024/2025
 9.     Zápisy předmětových komisí, školní roky 2023/2024, 2024/2025
10.     Plán kontrolní a hospitační činnosti vč. zápisů z hospitací, školní roky 2023/2024,
        2024/2025
11.     Adaptační plány pro začínající pedagogy, školní roky 2023/2024, 2024/2025
12.     Šetření klimatu školy 2024 (pedagogové), školní rok 2024/2025
13.     Souhrnné přehledy výsledků vzdělávání, chování a absence žáků, výsledky maturitní
        zkoušky, výsledky závěrečných zkoušek, školní rok 2023/2024
14.     Písemné práce z matematiky, českého jazyka a anglického jazyka, školní rok
        2023/2024 (náhodný výběr)
15.     Zápisy z jednání pedagogické rady školy, školní roky 2023/2024 a 2024/2025
        k termínu inspekční činnosti
16.     Zápisy z jednání předmětových komisí, školní roky 2023/2024 a 2024/2025 k termínu
        inspekční činnosti
17.     Školní matrika střední školy, třídní knihy, průběžné hodnocení žáků, komunikace se
        zákonnými zástupci žáků a údaje uvedené ve školním elektronickém informač ním
        systému, údaje vedené v elektronické a písemné podobě k termínu inspekční činnosti

                                            7/8
18.   Složka: Souhrnná dokumentace školního poradenského pracoviště, školní roky
      2023/2024, 2024/2025 k termínu inspekční činnosti
19.   Složka: Souhrnná dokumentace domova mládeže, školní roky 2023/2024, 2024/2025
      k termínu inspekční činnosti
20.   Vybraná dokumentace z osobních složek pedagogických pracovníků školy – doklady
      o dosaženém vzdělání (odborné kvalifikaci) a o dalším vzdělávání pedagogickýc h
      pracovníků, vedená k termínu inspekční činnosti
21.   Doklady vztahující se k finančním podmínkám školy, rok 2023
22.   Doklady související se zajištěním bezpečnosti a ochrany zdraví žáků, školní roky
      2023/2024 a 2024/2025 k termínu inspekční činnosti
23.   Webové stránky školy, k termínu inspekční činnosti


                                       Poučení
Podle § 174 odst. 11 školského zákona může ředitel školy připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Ing. Bc. Milan Vlach, školní inspektor, vedoucí inspekčního týmu
 Mgr. David Náhlík, školní inspektor
 Mgr. Pavel Okleštěk, školní inspektor
 Mgr. Věra Havelková, školní inspektorka
 Ing. Renata Skutková, kontrolní pracovnice
18. 12. 2024




                                          8/8
