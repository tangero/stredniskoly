CSI0X00CBYZ5




                               Česká školní inspekce
                               Pardubický inspektorát
                         Sukova třída 1556, 530 02 Pardubice
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIE-832/24-E
                                       Sp. zn. ČŠIE-S-130/24-E


Název                               Střední škola zdravotnická a sociální Chrudim
Sídlo                               Poděbradova 336, Chrudim IV, 537 01 Chrudim
E-mail                              szs@chrudim.cz
IČO                                 00 498 891
Identifikátor                       600 019 781
Právní forma                        příspěvková organizace
Zastupující                         Mgr. Jana Zemanová
Zřizovatel                          Pardubický kraj
Místo inspekční činnosti            Poděbradova 336, Chrudim
Inspekční činnost na místě          9. až 11., 15. a 16. 4. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Předmětem inspekční činnosti vykonávané podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů, bylo zjišťování a hodnocení podmínek,
průběhu a výsledků vzdělávání včetně hodnocení naplňování školních vzdělávac íc h
programů.


                                         Charakteristika
Střední škola zdravotnická a sociální Chrudim (dále „škola“) vykonává činnost střední školy.
Škola vzdělává žáky v denní formě ve čtyřletých oborech vzdělání s maturitní zkouškou
53-41-M/03 Praktická sestra a 75-41-M/01 Sociální činnost a ve večerní formě v tříleté m
oboru vzdělání s maturitní zkouškou 53-41-M/03 Praktická sestra. Stravování žáků je
smluvně zajištěno ve školní jídelně Střední školy zemědělské a Vyšší odborné školy
Chrudim, která sousedí se školou. V domově mládeže této školy je také zajištěno ubytování
a celodenní stravování pro žáky, kteří nemohou dojíždět každý den.


                         Hodnocení podmínek vzdělávání
Ředitelka školy v aktuálním školním roce, prvním ze svého funkčního období, začala
postupně uplatňovat změny vyplývající z vlastní vize v koncepci rozvoje školy. Přenesla
část kompetencí na své zástupkyně, se kterými úzce spolupracuje. Pedagogické rady a
provozní porady jsou pro vedení školy podnětné, zápisy z jednání umožňují průběžně
sledovat a hodnotit vzdělávací proces. Vedení školy se schází pravidelně, přínosem jsou
jasně určené kompetence a zodpovědnosti, a to včetně rozdělení úkolů a termínů jejich
plnění. Činnost předmětových komisí je většinou přínosná. Vzhledem k nízkému počtu
členů v několika komisích je ke zvážení sloučení některých z nich tak, aby širší diskuze
v početnějším týmu byla přínosnější nejen pro jednotlivé předměty, ale i pro řešení jejich
společných potřeb.
Škola plánuje a vyhodnocuje vedení pedagogického procesu (např. plány dalšího vzdělává ní
pedagogů, plány kontrolní činnosti apod.), bylo by vhodné sjednotit několik školních
směrnic s opakujícími se pokyny ke kontrolní a hospitační činnosti. Hospitační činnost
vedení školy provádí, součástí záznamů jsou i dobře pojmenované slabé stránky nebo
doporučení ke zhlédnutým hodinám. Pro další zvyšování kvality vzdělávání by bylo vhodné
více pracovat se závěry hospitační činnosti, rozšířit možnosti sdílení metod a forem
vzdělávání prostřednictvím vzájemných hospitací mezi vyučujícími. Při hospitační činnosti
vedení školy by rovněž bylo vhodné zaměřit hodnocení výuky na konkrétní dílčí jevy
(např. na práci se vzdělávacími cíli, diferenciaci náročnosti úloh apod.), následně poskytnout
cílenou zpětnou vazbu učitelům a zohlednit výsledky hospitační činnosti při plánování jejich
dalšího vzdělávání. Přínosem je forma zpracování a realizace adaptačních plánů pro
začínající učitele.
S ohledem na velikost budovy je škola omezena v některých oblastech plánování a realizace
výuky. Škola nemá vlastní tělocvičnu a aktuálně je z kapacitních důvodů omezené i
využívání zázemí sousední střední školy k výuce tělesné výchovy. Zajišťování výuky na
sportovištích města nebo v prostorách jiných škol je prozatím jedinou možností, jak
naplňovat osnovy vzdělávání v tělesné výchově, omezující je pro školu jak organizová ní,
tak i následné přesuny mezi školou a sportovišti na delší vzdálenosti.
Nad rámec finančních prostředků poskytovaných zřizovatelem a ze státního rozpočtu škola
aktivně získává a využívá finanční zdroje například na další vzdělávání pedagogickýc h
pracovníků, pořádání projektových dnů, podporu či zavedení některých pozic ve škole
(např. školní psycholog, kariérový poradce). Škola provozuje doplňkovou činnost formou
pořádání kvalifikačních kurzů pro pracovníky v sociálních službách, o který je zájem
vzhledem k nárůstu potřeby počtu kvalifikovaných zaměstnanců v tomto oboru. Škole se
zatím nepodařilo modernizovat sociální zařízení, která jsou již poměrně opotřebovaná
a zastaralá.


                          Hodnocení průběhu vzdělávání
Společným rysem sledované výuky všeobecně vzdělávacích předmětů byl vstřícný přístup
učitelů k žákům, dodržování pravidel komunikace, pozitivní a podporující pracovní klima



                                             2/8
ve třídách. Vzdělávací cíle hodin zaměřené na žáky byly ne vždy dobře ujasněné, většinou
byl sdělován pouze obsah učiva nebo název probíraného tématu. Všichni učitelé byli
na výuku připraveni, jejich hodiny byly promyšlené. Rozdíly v pedagogických přístupech
jsou ovlivněny nejen zkušeností učitelů, ale i jejich osobnostním nastavením. Často
převažovala frontální forma výuky s využitím řízeného rozhovoru učitele s žáky, což
v omezené míře vedlo žáky k vlastní aktivitě ve výuce. Zaznamenána byla snaha o zařazení
diskuze, párové práce nebo úspěšné využití skupinových činností. Ve výuce českého jazyka
se ne vždy úspěšně dařilo pracovat s motivací žáků, kteří více kladou důraz na vlastní učení
v odborných předmětech, méně ve všeobecně vzdělávacích předmětech Tento přístup
se spíše negativně odráží v horších ročníkových výsledcích uvedeného předmětu.
Příležitostí je zařazování účelné skupinové práce, případně činností zaměřených na podporu
čtenářství, doporučením je i více pracovat s probíranými tématy v kontextu praktického
využití v budoucím pracovním i osobním životě žáků. Ve výuce anglického jazyka byly
zařazovány obvyklé kooperativní činnosti ve dvojicích, které rozvíjely komunikač ní
a jazykové kompetence a dovednosti. Od minulé inspekční činnosti se výsledky žáků
v tomto předmětu zlepšily, jejich práce ve sledovaných hodinách byla účelnější a pracovali
také s větším zájmem. Ojediněle bylo zaznamenáno neúčelné a nadbytečné využívá ní
češtiny na úkor rozvoje receptivních jazykových dovedností žáků.

V hodinách nebyla zaznamenána cílená diferenciace náročnosti zadávaných úloh, což někdy
omezovalo podporu pomalejších, ale i nadaných žáků. Pouze v matematice byla
zaznamenána snaha učitele zadat úlohy žákům se stupňující se náročností. Individuá lní
dopomoc jednotlivým žákům byla v hodinách obvyklá, ale s velmi různou úspěšností.
Obvyklé bylo využívání digitálních technologií ve výuce, často i mobilních telefonů. Žáci
často využívají MS TEAMS, Moodle, KAHOOT a další výukové systémy a aplikace k plnění
zadaných úkolů nebo testování. V omezené míře jsou využívány technologie k vyhledá vá ní
informací a jejich následnému kritickému vyhodnocování. Doporučením je více podpořit
využití digitálních technologií k účelné a samostatné práci žáků s informacemi a jejich
zdroji. K vizualizaci předkládaného učiva učitelé využívají zpravidla prezentace (včetně
fotografií nebo audio a video ukázek) i výukové aplikace. Závěry sledovaných hodin nebyly
využity ke zhodnocení a zpětné vazbě od žáků. I když učitelé občas dokázali alespoň
částečně získat užitečnou zpětnou vazbu v průběhu hodiny při plnění dílčích úkolů, často se
jednalo spíše o komentáře ze strany učitele, než o hodnocení práce žáků. Žáci byli jen
v omezené míře vedeni k reflexi vlastní úspěšnosti ve výuce, což omezovalo nejen jejich
osobnostní rozvoj, ale i možnosti učitele následující hodiny připravit podle potřeb žáků.
Doporučením je nastavení podpory učitelů k vzájemným hospitacím pro inspiraci a sdílení
pedagogických dovedností.
Ve sledované výuce odborných předmětů byla zřejmá snaha učitelek o kvalitní výstupy
vzdělávání. V hodinách vytvářejí pozitivně-motivační atmosféru, vztah mezi nimi a žáky
maximálně podporuje efektivitu vzdělávání. Učitelky výuku zpestřovaly účelným
zařazováním různých metod práce ve dvojicích, skupinách nebo při aktivitách mimo
pracovní místo žáka ve třídě. Množství aktivizačních a ověřujících otázek spolu s odkazy
na zkušenosti žáků, učební nebo odbornou praxi žáky dobře motivovaly, takže se zapojovali,
spolupracovali s učitelkami i spolu navzájem. Výpočetní technika (např. dataprojektory)
účelně podporovala prezentaci učiva. Ověřování vstupních znalostí nebo závěrečné
opakování probraného učiva bylo zefektivněno používáním didaktických programů
prostřednictvím žákovských mobilů. Příležitostí je vyšší míra cíleného zařazování průběžné
formativní zpětné vazby po jednotlivých částech vyučovacích hodin, a vytváření příležitos tí
ke vzájemnému hodnocení žáků či k jejich sebereflexi dosaženého učebního pokroku.



                                            3/8
U předmětu první pomoc je třeba lépe zohledňovat cíle vzdělávání s ohledem na jednotlivé
obory a tomu následně přizpůsobit obsah sdělovaných informací a metody výuky. Na rozdíl
od minulé inspekční činnosti nebylo zaznamenáno odlišné vedení výuky v oborech
53-41-M/03 Praktická sestra a 75-41-M/01 Sociální činnost, čímž nebyla zohledňo vá na
budoucí role a potřebné kompetence žáků. K efektivitě výuky by přispělo, kdyby tento
předmět byl vyučován v odborné učebně s vhodným uspořádáním pomůcek, příležitostí je i
využívání exteriéru školy, případně pracoviště odborné praxe žáků jednotlivých oborů.
Praktické vyučování žáků probíhá ve vlastních učebnách školy, které jsou vybaveny
didaktickými pomůckami i modely a na několika pracovištích mimo budovu školy.
Pracoviště Chrudimské nemocnice poskytují žákům personálně i materiálně vhodné
prostředí, mohou zde vidět příklady dobré praxe a být tak motivováni pracovat ve
vybranému oboru po dokončení studia. Škola v rámci praktické výuky nabízí široké portfolio
pracovišť, díky čemuž žáci získávají mnohem širší zkušenosti a kompetence pro budoucí
výkon jejich povolání. Pro souvislou praxi má škola smluvně zajištěna i další zdravotnická
zařízení (Praha, Hradec Králové). Škola dosahuje velmi dobré kvality v odborném
vzdělávání, příležitostí k dalšímu rozvoji je rozšířit vybavení o pacientský simulátor a
zajištění souvisejícího dalšího vzdělání pedagogů v simulační pedagogice.


                         Hodnocení výsledků vzdělávání
K účelné prezentaci výsledků vzdělávání svých žáků škola využívá např. zapojení do akcí
pro veřejnost, činnosti žáků v rámci praktické výuky apod., činnosti a aktivity jsou
hodnoceny také na webových stránkách nebo ve výroční zprávě o činnosti školy. Ve školním
roce 2022/2023 ze 241 žáků 42 absolvovalo ročník s vyznamenáním. Neúspěšných žáků
bylo na konci školního roku minimum, někteří další byli hodnoceni až po dodatečném
zkoušení k uzavření klasifikace (v červnu nebyli hodnoceni). Nejvyšší míra neúspěšnosti
žáků se v ročníkových hodnoceních týká jejich výsledků v předmětu český jazyk a literatura.
Tento stav přetrvává i v aktuálním školním roce, v prvním pololetí 2023/2024 jsou žáci
ve většině tříd nejhůře hodnoceni právě v uvedeném předmětu. Škola o tomto stavu ví,
situaci řešilo vedení školy s vyučujícími, ale opatření vedoucí ke zlepšení stavu prozatím
nebyla účinná (čtenářské dílny, projekty zaměřené na literaturu, doučování). Doporučením
je zaměřit se na důvody neúspěšnosti žáků. K tomu využít cílenou hospitační činnost
ve výuce pro podporu učitelů např. ve volbě výukových metod vhodných k aktivizaci žáků
nebo např. dotazníkové šetření ke zjištění zpětné vazby od žáků k důvodům jejich
neúspěšnosti. V přiměřené míře škola využívá udílení výchovných opatření, pochvaly jsou
udíleny více než kázeňská opatření. Ve školním roce 2022/2023 byly snížené známky
z chování uděleny ojediněle, absence žáků ve výuce byla spíše nižší. Příčinou kázeňských
opatření a někdy i hodnocení sníženou známkou z chování byly zejména neomluvené hodiny
nebo včas neomluvené absence žáků. U maturitních zkoušek (dále „MZ“) žáků denního
studia z celkového počtu 58 žáků ve školním roce 2022/2023 neuspělo v jarním termínu 15
žáků, po podzimním termínu (náhradním nebo opravném) zůstali neúspěšní čtyři žáci.
Naopak 20 žáků denního studia absolvovalo MZ s vyznamenáním. Žáci večerního studia,
kteří absolvovali MZ, byli úspěšní.
Žáci jsou podporováni při rozšiřování všeobecných i odborných znalostí a kompetencí.
V rámci praktického vyučování absolvují odborné praxe u partnerů, někteří žáci i odborné
stáže (např. ve velkých fakultních nemocnicích). Výuku a uplatnění absolventů obohacuje
organizování řady volitelných kurzů např. kurz znakové řeči, kurz sportovních
a rekondičních masáží, kurz tejpování. Učitelé žákům poskytují účelnou podporu také při
přípravě na odborně zaměřené soutěže nebo projekty. Žáci i díky tomu dosáhli v posledních


                                           4/8
letech výborných výsledků (např. první místo v mezinárodní soutěži čtyř států v poskytování
první pomoci, projektových dnech (Den psychologie) nebo zapojení do Studentské odborné
činnosti). Úspěšní žáci jsou cíleně zapojováni do motivování ostatních žáků např. prezentací
úspěšných soutěžních prací spolužákům ve škole. Sebeprezentace školy je realizo vá na
v rámci akcí jako jsou besedy pro veřejnost na zdravotní nebo psychologická témata, Dny
zdraví, Zdravé město, Zdravá škola apod. K úspěšné realizaci vzdělávání výrazně přispívá
spolupráce se sociálními partnery při pořádání odborných exkurzí (i do prestižních zařízení)
nebo přednášek (např. Lékaři bez hranic).
Zvláště žáci oboru vzdělání 75-41-M/01 Sociální činnost jsou vedeni k dobrovolnic tví.
Docházejí hlavně do nemocnic, domovů pro seniory, nízkoprahových zařízení pro děti
a mládež a dalších sociálních a zdravotnických a školských zařízení, kde se například
jednotlivě věnují klientům, předčítají jim, hrají s nimi hry, chodí s nimi na procházky,
doučují děti z nízkopříjmových rodin. Motivací bylo ocenění žákyně školy
na „dobrovolnickém večeru“ Koalice nevládek Pardubicka (KONEP) i speciální ocenění
Krajskou hospodářskou komorou Pardubického kraje za péči, kterou věnovala seniorům.
Zapojováním se do sbírek (např. Tříkrálová sbírka, Ježíškova vnoučata či potravinové
sbírky) je rozvíjena a podporována solidarita žáků.
Primární prevence a výchovné poradenství jsou zajišťovány výchovnou poradkyní
a metodičkou prevence, které spolupracují se školním psychologem, který do školy
pravidelně dochází. K datu inspekční činnosti bylo ve škole vedeno 23 žáků se speciálními
vzdělávacími potřebami (dále „SVP“). Pracovnice školního poradenského pracoviště
se pravidelně scházejí a řeší případné problémy a potřeby žáků. Cílená podpora žáků
s různými vzdělávacími potřebami, včetně nadaných žáků, prozatím není uplatňována. Zde
je prostor pro zlepšení v zavedení hospitační činnosti případně náhledů výchovné poradkyně
ve třídách, kde jsou žáci se SVP a nadaní vzděláváni tak, aby mohla metodicky pomoci
vyučujícím v jejich práci s těmito žáky. Škola pracuje s neúspěšnými žáky, identifikuje žáky
ohrožené, doporučením je zvážit účelnou debatu mezi vyučujícími, třídními učiteli a žáky,
co by vzhledem k nižší úspěšnosti u některých předmětů pomohlo ve výuce, v domácí
přípravě apod.
Programy primární prevence jsou realizovány napříč ročníky. Preventivní témata jsou
přirozenou součástí vzdělávacího obsahu, aktivity směřují do vyučování a dalších
doplňkových akcí pořádaných v průběhu školního roku (přednášky, besedy s tematikou
prevence). Monitoring vztahů ve třídách řeší ve spolupráci s metodičkou především třídní
učitelé. Výskyt případných náznaků rizikového chování je sledován průběžně, vzhlede m
k zaměření školy je jejich počet nízký. Mezi aktivity stmelující kolektivy tříd patří
pravidelně pořádané adaptační kurzy. Ve škole funguje i žákovský parlament, který
se pravidelně schází a předává vedení školy podněty a návrhy ke změnám ve školním
provozu.


                                         Závěry
Vývoj školy
– změna na místě ředitelky školy
– zlepšení materiálních podmínek vzdělávání




                                            5/8
Silné stránky
– pozitivní, partnerská a podporující atmosféra napříč celou školou (1.4)
– spolupráce se sociálními partnery ve vzdělávání (1.5)
– kvalitní výuka odborných předmětů (3.1)
– široké portfolio pracovišť odborné praxe podporující získání odborných kompetencí žáků
  (3.2)
– vedení žáků k dobrovolnictví a solidaritě, podporující jejich sociální a osobnostní rozvoj
  (4.4)
– výborné výsledky žáků školy v odborných soutěžích (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– menší pestrost a účinnost metod a forem práce, nedostatečná práce se vzdělávacími cíli,
  závěry hodin nevedou k účelnému a smysluplnému shrnutí, malý důraz na efektivní
  sebehodnocení a vzájemné hodnocení žáků (4.2)
– malá míra individualizace a diferenciace výuky vzhledem k žákům celého spektra nadání
  a potřeb (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– zaměřovat hospitační činnost na cíleně vybrané jevy v průběhu a výsledcích vzdělávac ího
  procesu
– další vzdělávání zaměřit na výsledky hospitační činnosti a obohatit o témata motivace a
  aktivizace žáků, využívání formativního hodnocení s následným uplatněním ve výuce
– diferencovat obtížnost úloh pro podporu nadaných i žáků vyžadujících větší podporu
– podporovat vzájemné hospitace a sdílení mezi pedagogy nejen v rámci jednotlivýc h
  předmětů
– ve struktuře vyučovacích hodin účelně pracovat s cílem, v závěru hodin ověřovat míru
  jeho naplnění
– vytvářet v hodinách prostor pro sebehodnocení a vzájemné hodnocení žáků
– podpořit využití digitálních technologií k účelné a samostatné práci žáků s informace mi
  a jejich zdroji


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně



                                            6/8
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Školní vzdělávací programy platné ve školním roce 2023/2024
 2.   Školní řád střední školy platný k termínu inspekční činnosti
 3.   Zápisy z jednání pedagogické rady, školní rok 2022/2023 a aktuální (výběr)
 4.   Zápisy z jednání předmětových komisí, školní rok 2023/2024
 5.   Rozvrhy hodin tříd pro školní rok 2023/2024
 6.   Matrika, školní rok 2023/2024
 7.   Třídní knihy, školní rok 2023/2024
 8.   Plán hospitační činnosti, záznamy z kontrolní činnosti, školní rok 2023/2024
 9.   Plán dalšího vzdělávání pedagogických pracovníků, školní rok 2023/2024
10.   Personální dokumentace k odborné kvalifikaci pedagogických pracovníků (výběr)
11.   Dokumentace výchovného poradenství a školní prevence pro školní rok 2023/2024
      (výběr)
12.   Koncepce rozvoje školy ze dne 17. 4. 2023
13.   Výroční zpráva o činnosti školy, školní rok 2022/2023


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




                                         7/8
Složení inspekčního týmu a datum vyhotovení inspekční zprávy

  Mgr. Hana Řebíčková, školní inspektorka, vedoucí inspekčního
  týmu

  Mgr. Jaroslav Loučka, školní inspektor

  Bc. Daniela Růžová, kontrolní pracovnice

  Mgr. Martin Valášek, školní inspektor

  Mgr. Alan Mejstřík, DiS., odborník na zdravotnické obory

 17. 5. 2024




                                             8/8
