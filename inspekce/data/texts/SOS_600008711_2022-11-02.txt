                                     Česká školní inspekce
                                     Jihočeský inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIC-773/22-C


Název                               TRIVIS - Střední škola veřejnoprávní Vodňany, s.r.o.
Sídlo                               Palackého 81, 389 01 Vodňany
E-mail                              reditel@trivisvodnany.cz
IČO                                 25 154 044
Identifikátor                       600 008 711
Právní forma                        společnost s ručením omezeným
Zastupující                         Ing. Alena Lachoutová
Zřizovatel                          TRIVIS, a.s.
Místo inspekční činnosti            Palackého 81, Vodňany
Inspekční činnost na místě          2. 11. 2022 − 4. 11. 2022


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. a), b) a c) zákona č. 561/204 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.


                                         Charakteristika
TRIVIS - Střední škola veřejnoprávní Vodňany, s.r.o. (dále „škola“), vykonává činnost
střední školy. Škola poskytuje střední vzdělání s maturitní zkouškou ve čtyřletém oboru
vzdělání 68-42-M/01 Bezpečnostně právní činnost v denní formě. K 30. 9. 2022 bylo
vykázáno 230 žáků vzdělávaných v osmi třídách. Nejvyšší povolený počet žáků tohoto
oboru činí 240 žáků a je naplněn na 95 %. Škola pro nezájem nepřijímá od roku 2017 žáky
do tříletého nástavbového oboru vzdělání 68-42-L/51 Bezpečnostní služby v dálkové formě,
zapsaného do rejstříku škol a školských zařízení.
Výuka probíhá v budově zřizovatele s esteticky vhodně upravenými vnitřními a venkovními
prostorami, výuka tělesné výchovy se realizuje v pronajaté tělocvičně Sokolovny Vodňany.


                         Hodnocení podmínek vzdělávání
Ředitelka školy vykonává svoji funkci od roku 2002. Škola má právní formu společnosti
s ručením omezeným, zřizovatelem je privátní akciová společnost TRIVIS. Tato společnost
zřizuje celorepublikovou síť škol se stejným oborovým zaměřením, vizí této sítě škol je
připravovat absolventy především pro profese u policejních a hasičských sborů, v armádě
a ve veřejné správě. Strategické rozhodování přísluší zřizovateli, který všechny své školy
a jejich ředitele koordinuje a podporuje právními aj. službami. Škola proto nezpracovává
písemnou koncepci rozvoje školy, vzdělávání probíhá podle příslušného školního
vzdělávacího programu a tematických plánů.
Poslední úprava školního vzdělávacího programu oboru vzdělání Bezpečnostně právní
činnost byla provedena jen částečně podle aktuálně platného opatření ministerstva školství
k úpravě rámcových vzdělávacích programů. Pro školy v této síti jsou vydávány potřebné
učebnice a skripta pro výuku odborných předmětů s právní a bezpečnostní tematikou, tyto
učební materiály garantují žákům aktuální odborné informace. Dalším přínosným nástrojem
pro sdílení studijních materiálů, využívaným žáky i učiteli, je virtuální platforma moodle.
Vedení školy tvoří ředitelka školy a její zástupkyně. Vzhledem k velikosti pedagogického
sboru je převažujícím způsobem řízení školy každodenní kontakt se zaměstnanci. Ze strany
vedení školy jsou prokazatelně sledovány výsledky vzdělávání včetně řešení absence,
naplňování vzdělávacího obsahu a komunikace se zákonnými zástupci. Kontrolní činnost
a hospitace realizuje ředitelka školy, avšak doporučení ke zlepšení kvality výuky nejsou
vyvozovány. Také zápisy z pedagogických rad nevypovídají zcela o přijímání přísluš nýc h
opatření např. směrem k neúspěšným žákům, není používána terminologie podle školské
legislativy. Chybí tedy promyšlenější řízení pedagogického procesu a přijímání konkrétních
opatření ke zlepšení průběhu vzdělávání. Předmětové komise jsou ustanoveny, ale fungo vá ní
metodických orgánů je založeno na ústní domluvě a osobním kontaktu pedagogů, což
nezaručuje systematické řešení záležitostí z hlediska potřeb školy a žáků. Pozitivním jevem
byly zaznamenané vzájemné hospitace vyučujících angličtiny v uzavřeném školním roce při
personálních změnách v průběhu roku.
Ve škole je zaměstnáno 15 kmenových pedagogických pracovníků a dva externí. Všichni
vyučující splňují předpoklady odborné kvalifikace učitele střední školy, někteří učitelé jsou
uznávanými a erudovanými odborníky z praxe. Od minulé inspekční činnosti se obměnila
asi třetina sboru. Negativním jevem v personálních podmínkách je nesystematické
pedagogické vedení, např. plánem dalšího vzdělávání pedagogických pracovníků nejsou
zohledněny potřeby školy v oblasti modernizace výuky. V uzavřeném školním roce se
dalšího vzdělávání zúčastnili sporadicky jen učitelé předmětů dějepis a německý jazyk. Také
výchovná poradkyně a ani metodička prevence neabsolvovaly specializační studium pro
výkon své funkce.
Materiální a finanční podmínky školy umožňují vzdělávání podle školního vzdělávac ího
programu. Na základě podnětů od pedagogů jsou průběžně pořizovány a modernizo vá ny
učební pomůcky. Od poslední inspekční činnosti se zlepšilo vybavení prostředky
informačních technologií včetně dataprojektorů ve všech učebnách. Oblasti bezpečnosti



                                            2/7
a ochrany zdraví žáků je věnována patřičná pozornost také ve vazbě na klíčové kompetence
v profilu absolventa.


                          Hodnocení průběhu vzdělávání
Společným rysem sledované výuky byla pozitivní atmosféra založená na vzájemné m
respektu mezi učiteli a žáky. Hospitované hodiny byly připraveny v souladu s cíli školního
vzdělávacího programu a tematickými plány. Výrazně však převažoval tradiční způsob
frontálního vedení výuky metodou řízeného rozhovoru a předávání informací a faktů. Jen
výjimečně byly zařazeny jiné formy práce žáků jako je samostatná práce, skupinová práce
nebo práce ve dvojici, které by vedly k promýšlení a procvičování učiva žáky. Častým
vzdělávacím cílem bylo probrání vzdělávacího obsahu bez využití různých zdrojů a bez
vzájemné interakce mezi žáky. Důsledkem takového způsobu výuky je nezapojení všech
žáků do výuky, přestože jsou slovně motivování k plnění úkolů. V hodinách byla
dodržována nastavená pravidla a vytvářeno klima podporující učení, ale efekt aktivizace
žáků ve smyslu vlastního učení nastal jen asi v pětině hodin. Vhodným způsobem
zaznamenané motivace byly zajímavosti z oboru v propojení s žákovskými zkušenostmi
nebo reálnými situacemi. V hodinách cizích jazyků dbají vyučující na používání cílového
jazyka v převážné části hodiny a na zaměření na řečové dovednosti, zejména mluvení. Velký
důraz je kladen na kvalitní přípravu žáků v rámci tělesné výchovy, která je zaměřena na
získání fyzické zdatnosti a aplikaci základních technik sebeobrany. V této oblasti se daří
motivovat a zaujmout většinu žáků.
Sledovaným hodinám chyběly podněty a úlohy vedoucí ke kritickému myšlení, různá
kognitivní náročnost úloh, úlohy s prvkem tvořivosti a možnost získávání nových poznatků
bádáním nebo objevováním. Větší prostor nebyl věnován ani mezipředmětovým vztahům
nebo cílené podpoře rozvoje gramotností, např. podpoře rozvoje čtenářské gramotnosti
napříč předměty. V průběhu výuky byla malá pozornost poskytována rozvoji žákovské
sebereflexe nebo vrstevnickému hodnocení, i když učitelé mají dobrý přehled o tom, jak žáci
zvládají aktuálně probíraný obsah učiva. Závěry sledovaných hodin proběhly zpravidla jen
jako shrnutí tématu, většinou nebylo zhodnoceno, jak byl naplněn vzdělávací cíl hodiny.
Teoretická výuka je vhodně doplňována dalšími aktivitami jako jsou přednášky, exkurze,
odborně zaměřené kurzy a praxe (zdravotnický záchranář, první pomoc, sebeobrana,
střelecký kurz, praxe u policie). Tato odborná praxe v reálných podmínkách vede k získávání
odborných kompetencí podle školního vzdělávacího programu. Škola organizuje jako
zájmovou a prohlubující činnost kroužek střelecké přípravy.


                          Hodnocení výsledků vzdělávání
Aktuálně zaznamenává škola nárůst počtu zájemců o studium. Ke vzdělávání ve střední
škole jsou přijímáni žáci s velmi dobrým prospěchem na základní škole, ale v menší míře
také žáci s nižšími předpoklady ke studiu. Tato skutečnost má dopad na průběžné výsledky
vzdělávání, resp. na rozdíly v rámci jedné třídy nebo mezi třídami. Opatření k absenci jsou
funkční, škola neřešila žádné zásadní výchovné nebo kázeňské problémy. Individuá lní
a skupinové výsledky vzdělávání žáků zjišťuje škola obvyklými způsoby (především
písemné a ústní zkoušení) a známky eviduje v elektronické podobě. Výsledky vzdělává ní
hodnotí třídní učitelé a vedení školy pravidelně na čtvrtletních jednáních pedagogické rady.
Zákonní zástupci jsou o výsledcích vzdělávání informováni na třídních schůzkách a dále
mají možnost sledovat známky a absenci formou dálkového přístupu. Motivační pobídkou
pro dosažení výborného prospěchu žáků je udílení mimořádných stipendií.


                                            3/7
Důležitým ukazatelem kvality poskytovaného vzdělávání je úspěšnost žáků u maturitníc h
zkoušek. Škola dosahuje mírně lepších výsledků ve srovnání se skupinou škol se stejným
oborem vzdělání. Ve společné části maturitní zkoušky jsou v rámci dané skupiny oborů
vzdělání výsledky žáků školy v celorepublikovém srovnání v uzavřených dvou letech velmi
dobré v anglickém jazyce. Z analýzy výsledků žáků u maturitní zkoušky vyplývá, že ve
většině případů korespondují s hodnocením žáků v průběhu vzdělávání. Podrobnější analýzy
úspěšnosti žáků v jednotlivých úlohách didaktických testů s využitím dat Centra pro
zjišťování výsledků vzdělávání za účelem přípravy ke zkoušce, které by škola cíleně
využívala, nejsou prováděny.
Funkci školního poradenského pracoviště zajišťuje výchovná poradkyně a školní metodička
prevence, jejichž úzká spolupráce je efektivní. Své poznatky a zkušenosti většinou účinně
sdílí s pedagogy, důsledkem je uplatňování jednotného přístupu v oblastech výchovné ho
působení. Žákům se slabším prospěchem poskytuje škola konzultace. Částečně nevyužitý
prostor je v důslednějším stanovování konkrétních opatření u žáků ohrožených školním
neúspěchem, jejichž účinnost by pak byla systematicky vyhodnocována. Nejčastější formou
působení jsou přímé osobní konzultace problémů se žáky, jejichž častým přínosem je snížení
emocionální zátěže žáků z neúplných nebo málo funkčních rodin. Tyto aktivity založené na
důvěře žáků k výchovné poradkyni mají pozitivní dopad na vzdělávací výsledky a motivac i
žáků k učení. Nižší četnost konání třídnických hodin a jejich promyšlené zaměření je zatím
nevyužitým prostorem pro lepší podporu sociálního a osobnostního rozvoje žáků.
Prevence rizikového chování a uplatňování nastavených postupů se odráží ve zvládání
absence a dodržování zásad chování ve škole. Minimální preventivní program zahrnuje
přesné vymezení postupů v případě šikany a rizikových jevů odpovídající potřebám školy.
Vhodnou preventivní aktivitou je seznamovací a zátěžový kurz na počátku studia, jehož
program je tematicky připravován ve spolupráci s partnery školy. Aktuálně škola poskytuje
čtyřem žákům se speciálními vzdělávacími potřebami adekvátní podpůrná opatření
v souladu s doporučeními školských poradenských zařízení. Uplatnění absolventů škola
dlouhodobě sleduje, informace o přijetí na vysoké školy nebo o uplatnění v praxi jsou
využívány jako nástroj kariérového poradenství.
Významný dopad na rozvoj odborných kompetencí žáků je fungující partnerství se složkami
Integrovaného záchranného systému ČR (resort ministerstva vnitra). Jedná se o praktickou
výuku v kurzech, tematické ukázky, účast na soutěžích, spoluorganizování akcí aj. Dalšími
partnery je např. Městská knihovna a školy ve městě či regionu.
Žáci školy se hojně účastní všeobecně-vzdělávacích, sportovních a odborných soutěží.
Aktuálně dosáhli dva žáci školy úspěšného umístění v literárních soutěžích na celostátní
úrovni.


                                        Závěry
Vývoj školy / školského zařízení
- Mírně se zvýšila naplněnost školy v oboru vzdělání v denní formě studia, není otevírán
  nástavbový obor v dálkové formě.
- Ke zlepšení od předešlé inspekce došlo v oblasti vybavení ICT, zprovozněna byla
  multimediální odborná učebna pro střeleckou přípravu.
Silné stránky




                                           4/7
- Partnerství se složkami rezortu ministerstva vnitra vedou ke kvalitnímu získávání
  odborných kompetencí žáků v těsné spolupráci s praxí.
- Vlastní učebnice vydáváné sítí škol TRIVIS pro výuku odborných předmětů zajišťují
  aktuální obsah učiva s pozitivním dopadem na znalosti žáků.
Slabé stránky a/nebo příležitosti ke zlepšení
- Chybí jasné zaměření hospitační činnosti a propojení zjištění s plánem DVPP a potřebami
  školy.
- Výuka vykazuje malou pestrost výukových forem a metod, důsledkem je menší míra
  aktivizace žáků.
- Pedagogická dokumentace vykazuje formální nedostatky v úplnosti a v používání přesné
  terminologie školské legislativy.
Doporučení pro zlepšení činnosti školy / školského zařízení
- Systematizovat pedagogické vedení školy, aktivizovat předmětové komise.
- Uvést do souladu potřeby školy a zájem pedagogů v DVPP, zaměřit je na modernizac i
  výuky.
- Dbát na soulad školního vzdělávacího programu a pedagogické dokumentace s platnými
  předpisy.
- Po projednání se zřizovatelem navrhnout výmaz nerealizovaného dálkového oboru.


Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


           Seznam dokladů, o které se inspekční zjištění opírají
 1.   Zřizovací listina s účinností od 1. 9. 2002
 2.   Personální rozhodnutí – jmenování do funkce ředitelky školy TRIVIS Soukromá
      veřejnoprávní akademie Vodňany, s.r.o. s účinností od 1. 9. 2002
 3.   Výpis z rejstříku škol a školských zařízení z 2. 11. 2022
 4.   Školní vzdělávací program pro obor vzdělání 68-42-M/01 Bezpečnostně právní
      činnost platný od 1. 9. 2010 v tištěné verzi; rozpracovaný ŠVP v elektronické verzi
      s datem 30. 10. 2022
 5.   Školní vzdělávací program pro obor vzdělání 68-42-M/01 Bezpečnostně právní
      činnost v elektronické verzi, aktualizace schválená školskou radou dne 11. 6. 2020
      Č.j. A-147/20-Ř
 6.   Výkaz o střední škole M 8 podle stavu k 30. 9. 2022, Výkaz o ředitelství škol R 13-01
      podle stavu k 30. 9. 2022
 7.   Školní řád platný od 1. 9. 2020
 8.   Výroční zpráva o činnosti školy za školní rok 2021/2022
 9.   Rozvrhy hodin – školní rok 2022/2023
10.   Třídní knihy a třídní výkazy – školní rok 2021/2022 a školní rok 2022/2023 k termínu
      inspekční činnosti


                                           5/7
11.   Rozhodnutí předsedy představenstva o stanovení výjimky z počtu žáků ve třídě pro
      školní rok 2021/2022 a 2022/2023
12.   Plán kontrolní a hospitační činnosti pro školní rok 2022/2023
13.   Strategie předcházení školní neúspěšnosti z 3. 9. 2022
14.   Minimální preventivní program – školní rok 2022/2023
15.   Dokumentace k zajištění bezpečnosti a ochrany zdraví dětí (Směrnice k zajištění
      bezpečnosti a ochrany zdraví ve školách a školských zařízeních, Rozbor úrazovosti
      ve školním roce 2021/2022, Provozní řády odborných učeben)
16.   Kniha úrazů dětí, žáků a studentů pro školní rok 2021/2022 a 2022/2023
17.   Personální dokumentace (doklady o dosažené kvalifikaci, doklady o absolvování
      seminářů v rámci DVPP)
18.   Hospodářská dokumentace (smlouvy o poskytnutí dotace a o zvýšení dotace na školní
      rok 2021/2022 a 2022/2023, výsledovka a hlavní účetní kniha za rok 2021,
      Vyúčtování dotace poskytnuté soukromé škole na období školního roku 2021/2022,
      Výroční zpráva o hospodaření – školní rok 2021/2022)


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Jihočeský inspektorát,
Dukelská 23, 370 01 České Budějovice, případně prostřednictvím datové schránk y
(g7zais9), nebo na e-podatelnu csi.c@csicr.cz s připojením elektronického podpisu, a to
k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Titul, jméno, příjmení, funkce

 Mgr. Bc. Jana Cipínová, školní
 inspektorka, vedoucí inspekčního
 týmu
 Mgr. Ivan Bartoš, Ph.D., školní
 inspektor
 Mgr. Markéta Křivánková, školní
 inspektorka
 Ing. Dana Drlíková, kontrolní
 pracovnice



                                          6/7
Datem vyhotovení    inspekční   zprávy se rozumí   datum posledního   podpisu člena
inspekčního týmu.




                                         7/7
