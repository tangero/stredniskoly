                                 Česká školní inspekce
                                Karlovarský inspektorát
                           Kollárova 15, 360 09 Karlovy Vary
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIK-745/23-K
                                      Sp. zn. ČŠIK-S-109/23-K


Název                               Střední škola logistická Dalovice, příspěvková
                                    organizace
Sídlo                               Hlavní 114/29, 362 63 Dalovice
E-mail                              info@logistickaskola.cz
IČO                                 00 574 384
Identifikátor                       600 009 301
Právní forma                        příspěvková organizace
Zastupující                         Mgr. Vlastimír Sunek
Zřizovatel                          Karlovarský kraj
Místo inspekční činnosti            Hlavní 114, Dalovice
Inspekční činnost na místě          20. − 22. 11. 2023

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou podle
§ 174 odst. 2 písm. b) zákona č. 561/2004 Sb., o předškolním, základním, středním, vyšším
odborném a jiném vzdělávání (školský zákon), ve znění pozdějších předpisů, zjišťování a
hodnocení podmínek, průběhu a výsledků vzdělávání podle příslušných školních
vzdělávacích programů.
Zjišťování a hodnocení naplnění školních vzdělávacích programů a jejich souladu
s právními předpisy a rámcovými vzdělávacími programy podle § 174 odst. 2 písm. c)
školského zákona.
                                    Charakteristika
Střední škola logistická Dalovice, příspěvková organizace (dále „škola“) vykonává činnost
střední školy.
Škola je se svojí nabídkou oborů vzdělání s logistickým zaměřením v Karlovarském kraji
jediná. Poskytuje střední vzdělávání v oborech vzdělání s maturitní zkouškou 37-42-M/01
Logistické a finanční služby a 37-41-M/01 Provoz a ekonomika dopravy (čtyřleté studium
v denní formě) a v oboru vzdělání s výučním listem 66-53-H/01 Operátor skladování (tříleté
studium v denní formě). Další tři obory, ve kterých se vzdělávání v předchozích letech
neuskutečňovalo, byly vymazány z rejstříku škol a školských zařízení. V rámci centra
celoživotního vzdělávání dospělých realizuje škola vzdělávání vedoucí k získání profesních
kvalifikací.
K datu inspekční činnosti vzdělává škola celkem 295 žáků, z toho v oborech vzdělání
s maturitní zkouškou (dále „maturitní obory“) 234 žáků a v oboru vzdělání s výučním listem
(dále „učební obor“) 61 žáků. Škola eviduje devět žáků s odlišným mateřským jazykem a 43
žáků se speciálními vzdělávacími potřebami, z nichž sedm se vzdělává podle individuálního
vzdělávacího plánu.
Stravování je zajištěno v prostorách jiného právního subjektu. V budově školy mají žáci
k dispozici automaty s drobným občerstvením. Žáci ze vzdálenějších obcí mohou využít
ubytovacích služeb jiného subjektu.
Informace o škole jsou dostupné na webových stránkách školy www.logistickaskola.cz.


                          Hodnocení podmínek vzdělávání
Od předchozí inspekční činnosti v roce 2017 došlo k personálním změnám ve vedení školy
na pozici ředitele školy i jeho zástupkyně. Po konkurzním řízení byl ředitel školy (dále
„ředitel“) opětovně jmenován do funkce od 1. září 2023. Na základě vyhodnoce ní
naplňování předchozích strategických dokumentů, analýzy aktuálního stavu školy a
rozvojových programů zřizovatele vypracoval ředitel v září 2022 plán aktivit rozvoje
vzdělávání na období 2023 až 2025 a návazně koncepci rozvoje školy. Stanovil zde cíle a
strategie dalšího směřování školy a v akčním plánu i konkretizované úkoly pro vedení školy
i další pedagogické pracovníky. Své záměry projednává a sdílí s pedagogy, seznamuje s nimi
zákonné zástupce, žáky a zřizovatele. Mezi priority patří např. poskytování kvalitního
odborného vzdělávání ve spolupráci se sociálními partnery (firmami i vzdělávac ími
institucemi), podpora polytechnického vzdělávání, rozvoj výuky cizích jazyků, jednotlivýc h
gramotností a digitálních kompetencí žáků. Rámcové úkoly pro následující školní rok škola
zveřejňuje ve výroční zprávě o činnosti školy a rozpracovává v ročním plánu činnosti.
Základní zásady směřování školy vyjadřuje školní desatero.
Jedním z cílů je zvyšování kvality v oblasti lidských zdrojů, zvýšení kvalifikovanos ti
pedagogů a stabilizace pedagogického sboru. K datu inspekční činnosti vzdělávání žáků
zajišťovalo 24 pedagogických pracovníků. Několik vyučujících nesplňovalo kvalifik ač ní
předpoklady pro činnost, kterou vykonávali, a někteří z nich si studiem potřebnou kvalifik ac i
doplňovali. Nastavení podpory začínajícím pedagogům je systematické, uvádějící učitel
poskytuje podporu podle adaptačního plánu, její účinnost také vyhodnocuje. V jednom
případě se teprve začínající mentoring a malé zkušenosti pedagoga z oblasti didaktiky
promítly negativně do kvality výuky (práce s cílem, stavba hodiny, metody práce s žáky,
hodnocení).


                                             2/10
Vedení školy klade důraz na rozvoj kompetencí pedagogických pracovníků prostřednictvím
dalšího vzdělávání, oblasti vzdělávání jsou stanoveny podle potřeb školy i zájmu
jednotlivých vyučujících. V uplynulém období získávali vyučující nové poznatky a
zkušenosti např. z oblasti digitální bezpečnosti, práce s třídními kolektivy a řešení problémů
ve třídě, investiční a finanční gramotnosti, výchovného poradenství, spolupráce s rodiči a
sdílení zkušeností s jinými školami a na zahraničních stážích zaměřených zejména na rozvoj
kompetencí ve výuce metodou CLIL nebo stážích u tuzemských partnerů. Řada
vzdělávacích akcí byla financována z různých projektů, kterých se škola pravidelně účastní.
Většina pedagogů včetně vedení školy se do dalšího vzdělávání aktivně zapojuje, nové
poznatky a zkušenosti sdílí s kolegy na pedagogických radách, jednáních předmětových
komisí i v rámci sborovny. V souvislosti s plánovanou úpravou školních vzdělávac íc h
programů v oblasti digitálních kompetencí si všichni pedagogové zjišťovali úroveň svých
digitálních kompetencí prostřednictvím volně přístupného sebehodnotícího nástroje
(Digitální Europass).
Ředitel stanovil v organizačním řádu vnitřní strukturu školy a jasně vymezil kompetence a
odpovědnosti jednotlivých pedagogických i nepedagogických pracovníků vykonávajíc íc h
stanovené činnosti. Spolu s nastaveným komunikačním systémem vytvořil podmínky pro
efektivní řízení všech procesů. Ve škole pracují dvě předmětové komise (všeobecně
vzdělávacích předmětů a odborných předmětů), které se vnitřně člení na jednotlivé sekce
podle vzdělávacích oblastí. Účelná je spolupráce pedagogů především při přípravě a
organizaci maturitních a závěrečných zkoušek, různých akcí, soutěží a projektů nebo při
úpravách školních vzdělávacích programů iniciovaných např. aktuálními potřebami
zaměstnavatelů s ohledem na zavádění nových technologií a postupů i potřebami školy na
základě vlastního hodnocení. Méně pozornosti je věnováno zkvalitňování výuky, míra
spolupráce a předávání zkušeností závisí na osobním nastavení jednotlivých pedagogů,
vzájemné hospitace pro posílení sdílení zkušeností s efektivními metodami a formami výuky
jsou využívány zřídka. Jednotlivé vyučovací předměty jsou ve školních vzdělávac íc h
programech obsahově zpracovány do vzdělávacích modulů jako relativně samostatnýc h
celků učiva a usnadňují pedagogům plánování výuky v rámci školního roku a zajišťují
jednotnost hodnocení osvojení modulů žáky. V souladu se školním vzdělávacím programem
realizuje škola odbornou praxi maturitních oborů a část odborného výcviku učebního oboru
na reálných pracovištích smluvních partnerů školy, část praktického vyučování probíhá na
školním pracovišti. Škola má účelný systém kontroly, evidence a hodnocení praktického
vyučování, na kterém se podílejí instruktoři, učitelé praktického vyučování a žáci samotní.
Je sledována zejména náplň práce a její soulad s výstupy školních vzdělávacích programů,
pracovní podmínky z hlediska hygieny a bezpečnosti a ochrany zdraví při práci.
Poradenské činnosti ve škole jsou zajištěny prostřednictvím výchovné poradkyně, která se
současné zabývá kariérovým poradenstvím, a speciálního pedagoga, oba společně
vykonávají činnost metodika prevence. Vedení školy vytváří prostor pro jejich vzájemno u
spolupráci.
Škola má promyšlený systém evaluace. Plány, úkoly a svoji činnost vyhodnocuje nejen
vedení školy, ale i předmětové komise a jednotlivé sekce, koordinátoři a osoby pověřené
specializovanými činnostmi, garanti gramotností apod. Škola přijímá opatření ke zlepšení
stavu a jejich účinnost vyhodnocuje. Individuální hodnotící pohovory vedení školy
s jednotlivými pedagogy realizované na konci školního roku slouží k reflexi jejich práce,
méně se věnují stanovení cílů na další období. Hospitační činnost k zjišťování kvality výuky
a poskytování metodické podpory pedagogům formou zpětné vazby využívá vedení školy
v menší míře. Vzhledem k inspekčním zjištěním z průběhu výuky teoretických předmětů je
zřejmé, že podpora vedení školy pedagogům není zcela účinná v oblasti využívá ní


                                            3/10
kooperativních metod výuky, sebehodnocení a vzájemného hodnocení žáků. Informace
o průběhu vzdělávání z pohledu žáků získává ředitel při pravidelných schůzkách
žákovského parlamentu, jejich podněty se zabývá.
Škola věnuje velkou pozornost propagaci školy a informování veřejnosti o své vzdělávac í
nabídce, což má pozitivní vliv na počet uchazečů o studium. Do maturitních oborů byli
přijati žáci na základě výsledků jednotné přijímací zkoušky a do oboru s výučním listem
poprvé na základě školní přijímací zkoušky, jejíž součástí byl test studijních předpokladů
uchazeče ke zvolenému oboru, praktická část a ústní pohovor. Učební obor byl naplněn ve
druhém kole přijímacího řízení. Škola zohlednila potřeby uchazečů s odlišným mateřským
jazykem.
Prostorové a materiální podmínky umožňují naplňování vzdělávacích cílů stanovených ve
školních vzdělávacích programech. Škola disponuje řadou učeben vybavených potřebnou
technikou s odborným programovým vybavením vhodným pro výuku teoretických
předmětů i praktického vyučování. Od předchozí inspekční činnosti byla v rámci projektu
zajištěna bezbariérovost přízemí budovy a konektivita v celé budově školy a bylo pořízeno
moderní vybavení v oblasti informačních a komunikačních technologií, které
umožňuje rozvoj digitálních kompetencí žáků. K zajištění výuky tělesné výchovy škola
využívá vnitřní i venkovní sportoviště jiných subjektů.
Škola zajišťuje bezpečné prostředí pro všechny účastníky vzdělávání. Fyzické bezpečí je
posilováno kamerovým a čipovým systémem při vstupu i odchodu z budovy školy. Žáci jsou
seznamováni s možnými riziky v oblasti bezpečnosti a ochrany zdraví na začátku školního
roku a v jeho průběhu. Škola pravidelně analyzuje příčiny úrazů při tělesné výchově,
o přestávkách, při praktické i teoretické výuce a přijímá účinná opatření. Pro zajištění
psychického bezpečí škola poskytuje individualizovanou pomoc žákům, poradenské služby
zákonným zástupcům i učitelům. Škola má vypracována pravidla postupu pro případy
výskytu rizikových projevů chování. Organizuje řadu akcí podporujících pozitivní klima.


                          Hodnocení průběhu vzdělávání
Sledovaná výuka ve vyučovacích hodinách všeobecně vzdělávacích i odborných předmětů
vycházela z jednotlivých modulů školních vzdělávacích programů a směřovala především
k získání či upevňování znalostí a dovedností žáků, ojediněle se zabývala budováním
postojů. Žáci byli většinou na začátku každé hodiny seznámeni s průběhem hodiny a cílem,
který byl ovšem velmi často zaměněn s tématem hodiny. Výuka byla vedena odborně a
věcně správně, její organizace byla zpravidla promyšlená a připravená. Vyučujíc í
respektovali pracovní tempo žáků, čas vyučovacích hodin byl většinou plně využit. Žáci
řešili stejné úkoly bez ohledu na své nadání či speciální vzdělávací potřeby a dodržovali
nastavená pravidla. Ve sledovaných hodinách nebyly zařazovány úkoly, při jejichž řešení
měli žáci využívat různé informační zdroje a získané informace analyzovat a vhodně
interpretovat, pouze v několika hodinách byla cíleně rozvíjena některá z funkčníc h
gramotností. Komunikace mezi vyučujícími a žáky probíhala na partnerské úrovni,
pedagogové zpravidla vytvářeli pozitivní pracovní atmosféru a povzbuzovali žáky k plnění
úkolů.
Vyučující cizích jazyků podporovali konverzaci v cílovém jazyce, dbali na rozvoj
jazykových kompetencí a citlivě reagovali na potřeby žáků při překonávání výukovýc h
obtíží. Vyučujícím se dařilo žáky aktivizovat a smysluplně zapojovat do výuky. Při frontální
a individuální práci i při práci ve skupinách či ve dvojicích většina vyučujících hodnotila
žáky v samotném průběhu vzdělávání a snažila se je tím motivovat k lepším výkonům.


                                           4/10
Chybu vnímali učitelé i žáci jako přirozenou součást procesu učení. V oblasti estetického
vzdělávání vyučující vhodně střídal metody a činnosti, rozvíjel čtenářskou gramotnost žáků
i spolupráci žáků v rámci skupinové výuky. V matematickém vzdělávání vyučujíc í
vycházeli ze znalostí a dovedností žáků, vhodně formulovanými otázkami společně s žáky
odvodili postup práce při řešení zadaných úloh, při samostatné práci žáci úlohy procvičova li,
vyučující jim poskytovali podporu.
Při řízeném rozhovoru v teoretických odborných předmětech vyučující vhodně propojovali
učivo s regionem a vedli žáky k ekologickému myšlení, účelně využívali mezipředměto vé
vztahy, znalosti a zkušenosti žáků z reálného života, praktického vyučování i absolvovanýc h
akcí. Didaktická technika byla vyučujícími využívána především k prezentaci učiva a
zadávání úloh. V jedné hodině byl pro seznámení žáků se základními pojmy a obsahem
nového vzdělávacího modulu vhodně využit krátký film. Po jeho zhlédnutí vyučujíc í
společně s žáky reflektovali jednotlivé pojmy a vazby mezi nimi. Prezentace aktualit
korespondujících se zaměřením oboru rozvíjela komunikativní kompetence žáků a poskytla
prostor pro sebehodnocení žáků a vzájemné hodnocení podle předem stanovených pravidel.
V některých předmětech žáci účelně využívali informační technologie po celou hodinu,
pracovali samostatně podle instrukcí vyučujícího, v případě potřeby s dopomocí.
V teoretické výuce převládala frontální výuka kombinovaná se samostatnou prací žáků,
zapojení žáků do procesu učení záviselo na míře interakce mezi vyučujícím a žáky.
Vyučujícím se většinou dařilo vhodně volenými otázkami aktivizovat žáky, ojediněle
zpestřili výuku zařazením her a soutěží, kdy si žáci mohli otestovat úroveň svých znalostí.
Výklad nové látky bez výraznější interakce mezi vyučujícím a žáky vedl k pasivitě většiny
žáků. Aktivizační metody a formy práce vedoucí k rozvoji spolupráce, komunikativníc h
kompetencí a kritického myšlení žáků byly zařazovány pouze ojediněle. Vyučující pouze
sporadicky vytvářeli žákům prostor pro vzájemné vrstevnické hodnocení a hodnocení
vlastního pokroku prostřednictvím sebehodnocení jako nástroje uvědomění si odpovědnosti
za vlastní učení. V závěru vyučovacích hodin učitelé většinou shrnuli průběh hodiny a pouze
ojediněle zhodnotili naplňování cílů hodiny, reflexe průběhu hodiny ze strany žáků byla
pouze výjimečná. V některých případech nebyl průběh hodiny zhodnocen vůbec.
Praktické vyučování žáků realizované formou odborného výcviku a učební praxe (maturitní
obory) bylo sledováno na školním pracovišti. Výuka propojovala znalosti žáků z odborných
předmětů, probíhala v navazujících hodinových blocích, při nichž žáci pracovali převážně
s výukovým softwarem. Při realizaci výuky modulu Fiktivní firma byly rozvíjeny odborné
kompetence žáků v oblasti podnikání, vyučující vedli žáky k osvojení praktických
dovedností a návyků využitelných v praktickém vyučování u smluvních partnerů. Názornost
byla podpořena prezentační technikou a instruktáží/výkladem ze strany vyučujíc íc h,
následně žáci samostatně či ve skupinách plnili rozsáhlejší úkoly. Vyučující průběžně
monitorovali práci žáků, povzbuzovali je v jejich výkonu a poskytovali jim motivač ní
zpětnou vazbu. K upevňování dovedností byly využity vzdělávací strategie, které rozvíje ly
kritické myšlení žáků při samostatné práci i ve skupinové výuce, která posilovala prosociální
chování a komunikaci. Společným rysem sledované výuky byl vstřícný přístup vyučujíc íc h
k žákům, dodržování respektující komunikace, pozitivní a partnerské pracovní klima ve
skupinách. Hodnocení vyučující prováděli společně se žáky spíše ojediněle. Vyučujíc í
v nižší míře využili příležitosti ke vzájemnému hodnocení žáků, či k sebereflexi dosaženého
učebního pokroku.
V rámci sledovaného odborného výcviku realizovaného na pracovištích smluvních partnerů
pracovali žáci pod vedením instruktorů. Žáci přistupovali k plnění úkolů aktivně, diskutova li
o použitých postupech a spolupracovali při realizaci. Instruktoři podporovali žáky ve



                                            5/10
výkonu, efektivně organizovali jejich práci a systematicky vedli žáky ke kvalitnímu
provedení práce. Práce žáků byla hodnocena průběžně, podle předem známých kritérií,
využity byly zkušenosti žáků. Efektivně byly rozvíjeny odborné kompetence žáků směřujíc í
k naplnění profilu absolventa realizovaného oboru vzdělání.


                          Hodnocení výsledků vzdělávání
K ověřování a vyhodnocování individuálních výsledků vzdělávání žáků škola využívá různé
nástroje interního ověřování znalostí a dovedností žáků. Významným žákovským výstupem
jsou ročníkové práce. Při jejich zpracování dochází k rozvoji klíčových a odborných
kompetencí, kritického myšlení i tvůrčích schopností žáků. Učitelé průběžně poskytují
žákům a jejich zákonným zástupcům zpětnou vazbu k dosahovaným výsledkům
prostřednictvím elektronického informačního systému, v případě potřeby při osobních
konzultacích a na pravidelných třídních schůzkách, nepřítomné zákonné zástupce infor muje
o prospěchu a chování třídní učitel. Pedagogická rada čtvrtletně sumarizuje, projednává a
vyhodnocuje výsledky vzdělávání žáků po ročnících, předmětech i oborech. Na konci
školního roku 2022/2023 po hodnocení v náhradním termínu a opravných zkouškách
neprospěli čtyři žáci (z toho dva z učebního oboru) a ukončili vzdělávání. Nejčastějším
příčinou dle vyhodnocení školy je vysoká absence, ztráta motivace a neplnění povinností.
Škola používá i externí nástroje pro porovnání úrovně dosažených výsledků (např. výsledky
maturitních a závěrečných zkoušek, výběrové zjišťování výsledků žáků prováděné Českou
školní inspekcí). Dosažené slabé výsledky žáků prvního ročníku v oblasti čtenářské
gramotnosti a podprůměrné výsledky ve finanční gramotnosti (podzim 2023) charakterizují
úroveň znalostí žáků na začátku vzdělávání a jsou výchozím bodem pro sledování posunu
žáků v těchto oblastech v jednotlivých ročnících. Rozvoj gramotností je jedním ze
strategických cílů a škola se jeho naplňování dlouhodobě věnuje. V posledních dvou letech
je úspěšnost žáků u maturitních zkoušek (v součtu za jarní i podzimní období) velmi dobrá.
Ve školním roce 2021/2022 uspěli všichni žáci ve společné i profilové části maturitní
zkoušky, v roce následujícím uspěli všichni žáci v profilové části, ve společné části dva žáci
z 57 neuspěli v didaktických testech z cizího jazyka. Procento čisté neúspěšnosti (3,5 %) je
tedy o něco málo vyšší než průměr za skupinu oborů vzdělávání v celé ČR (2,8 %). V obou
letech byli úspěšní také všichni žáci učebního oboru při jednotné závěrečné zkoušce.
V rámci strategie předcházení školní neúspěšností žáků poskytují vyučující konzultace nebo
doučování, jejich využívání závisí na osobní zodpovědnosti a motivaci žáků i ochotě a
časových možnostech vyučujících. V předchozích letech využívala škola na doučování
finanční prostředky z projektu.
Škola využívá pro motivaci žáků k výborným studijním výsledkům finanční prostředky
krajského úřadu, žákům všech tří podporovaných oborů jsou při splnění požadovaných
kritérií poskytována motivační stipendia. Vlastní systém motivace žáků zahrnuje pochvaly
a jiná ocenění spojená s finanční odměnou (např. nejúspěšnější žák, nejlepší třída,
superstudent). Podmínkou získání jiného ocenění je vyplnění sebehodnotícího listu na konci
druhého pololetí a získání co nejvyššího počtu kreditů podle předem stanovených kritérií.
Úspěšnost žáků na základě jejich sebehodnocení škola vyhodnocuje. V případě porušení
pravidel k organizaci vlastní činnosti stanovených ve školním řádu jsou žákům ukládána
jednotlivá kázeňská opatření, důvody pro jejich uložení jsou přesně specifiko vá ny
ve školním řádu. Pozitivním zjištěním je, že počet udělených pochval je vyšší než počet
uložených kázeňských opatření.



                                            6/10
Škola věnuje velkou pozornost vytváření příjemného klimatu ve škole, primární prevenci
nežádoucího chování i prevenci předčasných odchodů ze školy. K nastavení a budování
vzájemných respektujících vztahů v třídních kolektivech přispívá organizování kohezníc h
pobytů v prvních ročnících, vytváření třídních pravidel, organizování třídnických hodin.
Členové školního poradenského pracoviště vycházejí při plánování preventivních opatření
z analýzy výsledků sociometrického šetření v prvních ročnících. Ta umožňuje identifiko vat
případná rizika již v průběhu budování třídních kolektivů a zaměřit činnost potřebným
směrem. Škola realizuje ve spolupráci s partnery preventivní aktivity formou přednášek i
cílenou intervencí speciálního pedagoga nebo výchovné poradkyně. Účinnost preventivníc h
aktivit i přijatých opatření je pravidelně vyhodnocována. K vytváření sounáležitosti žáků se
školou přispívá např. imatrikulace žáků prvního ročníku nebo organizace zahradní slavnosti
ke konci školního roku.
Od poslední inspekční činnosti vzrostl počet žáků cca o 10 %, počet žáků se speciálními
vzdělávacími potřebami z 24 na 43 žáků, tj. o 80 %. Škola má nastavený systém poskytování
podpory žáků se speciálními vzdělávacími potřebami a spolupracuje se školskými
poradenskými zařízeními. V rámci podpory žáků a na základě přijatých doporučení
školského poradenského zařízení škola vstupuje do jednání se zákonnými zástupci, přičemž
v některých případech v důsledku respektování rozhodnutí zákonných zástupců nejsou
doporučená podpůrná opatření vždy realizována v rozsahu stanoveném poradenským
zařízením. Škola pravidelně vyhodnocuje efektivitu stanovených podpůrných opatření.
Vzhledem k tomu, že individuální vzdělávací plány jsou v některých případech vypracovány
na celou dobu studia, je jejich každoroční vyhodnocování spíše formální záležitostí bez
konkretizace naplňování stanovených priorit při poskytování podpůrných opatření a
sledování pokroku žáka v daném školním roce. Dostatečná pozornost není v individuálníc h
vzdělávacích plánech věnována úpravě obsahu a rozsahu učiva v jednotlivých letech
s respektem na schopnosti a vývoj žáka. Komunikace se školskými poradenskými zaříze ní
není dostatečně intenzivní v době před vydáním doporučení tak, aby bylo vydáno doporučení
s podpůrnými opatřeními realizovatelnými školou, akceptovatelnými zákonnými zástupci, a
především umožňujícími adekvátní podporu danému žákovi, popř. bez formálníc h
nedostatků spočívajících např. v chybném doporučení školského poradenského zaříze ní
vzdělávat žáka střední školy podle vzdělávacího programu pro základní vzdělává ní.
Pedagogická intervence realizovaná v souladu s doporučeními přispívá k rozvoji žáků.
Kariérové poradenství je zaměřeno na individuální i skupinovou práci s žáky s cílem
dosáhnout co nejlepšího uplatnění na trhu práce nebo na dalším stupni vzdělávání. I v této
oblasti škola úzce spolupracuje s řadou partnerů, využívá např. nabídky jedné firmy v oblasti
personalistiky, kde mají žáci možnost vyzkoušet si přijímací pohovory do pracovního
procesu. Při rozhodování o budoucí profesní orientaci pomáhají žákům také výsledky
externího testování. Výhodou při přijímacím řízení na další stupeň vzdělávání nebo do
pracovního procesu může být osobní portfolio vytvořené žáky a dokládající jejich odborné
znalosti, dovednosti a zkušenosti získané během střední školy.
Škola podporuje účast žáků všech oborů ve sportovních, vědomostních a
dovednostních soutěžích a olympiádách, ve kterých žáci úspěšně reprezentují školu na
okresní krajské, regionální či republikové úrovni. Výborných výsledků dosáhli žáci ve
školním roce 2022/2023 např. v krajských kolech soutěží v německém jazyce, ekonomické
olympiády, mistrovství ČR žáků ve zpracování textů, v soutěži Navrhni projekt, Rozhoduj
o Evropě. Opakovaně jsou žáci úspěšní na regionálních a mezinárodních veletrzích pro
fiktivní firmy. V regionálním kole středoškolské odborné činnosti se na medailo výc h
pozicích umístily čtyři projekty žáků školy, jeden z nich získal druhé místo v republiko vé m
kole. V republikovém kole Soutěže odborných dovedností pořádaném Českou poštou


                                            7/10
obsadili žáci školy třetí místo. Škola ve spolupráci s partnery pořádá pravidelně celostátní
soutěž Logistik junior, žáci školy v tomto školním roce v konkurenci 20 soutěžních týmů
z celé republiky obhájili prvenství z minulého školního roku. Účast v soutěžích podporuje
profesní rozvoj žáků, škole poskytuje zpětnou vazbu o úrovni získaných kompetencí žáků.
Pro efektivní naplňování cílů školních vzdělávacích programů a profilu absolventa škola
aktivně spolupracuje se zřizovatelem, zaměstnavateli, profesními svazy, vysokými školami
a dalšími sociálními partnery. Spolupráce propojuje teorii s praxí a probíhá např. formou
exkurzí, přednášek během roku i v rámci každoročně organizovaného projektového týdne ,
podporou odborných soutěží, poskytováním materiálního a technického vybavení, realizac í
praktického vyučování ve firmách, stážemi pro učitele, spoluprací odborníků při ukončo vání
vzdělávání. Za dlouhodobou systematickou práci v této oblasti získala škola jako nejlepší
v Karlovarském kraji několikrát ocenění „Škola doporučená zaměstnavateli“ (v roce 2022,
2019, 2018, 2017). Za kvalitní dlouhodobý rozvoj finanční gramotnosti žáků získala škola
jako jedna z mála v republice ocenění diamantový certifikát v projektu finančně gramotná
škola. Zapojení školy do mezinárodních projektů a programů přispívá k rozvoji jazykovýc h
a sociálních kompetencí žáků.
Škola poněkolikáté obhájila titul Ekoškola. Ekotým tvořený zástupci tříd všech ročníků
motivuje ostatní žáky k ekologickému chování a myšlení, přichází s nápady na zlepšení
školního prostředí i okolí, posiluje pocit zodpovědnosti každého žáka za životní prostředí.
Ve škole pracuje žákovský parlament složený se zástupců jednotlivých tříd. Činnost
parlamentu napomáhá kvalitnější komunikaci mezi vedením a žáky školy, kteří tak mají
možnost podílet se na důležitých rozhodnutích týkajících se jich samotných. Žáci jsou tak
vhodným způsobem vedeni k odpovědnosti, dostávají příležitost aktivně o sobě rozhodovat.


                                         Závěry
Vývoj školy
– Od předchozí inspekční činnosti v roce 2017 došlo k personálním změnám na pozici
  ředitele školy i zástupkyně ředitele.
– Od předchozí inspekční činnosti došlo k navýšení celkového počtu žáků cca o 10 %, počet
  žáků se speciálními vzdělávacími potřebami vzrostl z 24 na 43 žáků (o 80 %).
– Zlepšily se materiální a prostorové podmínky školy, přízemí budovy školy je
  bezbariérové, byla zajištěna konektivita školy a pořízeny nové prostředky informač níc h
  a komunikačních technologií pro rozvoj digitálních kompetencí žáků.
Silné stránky
– Efektivní systém spolupráce se sociálními partnery včetně realizace části praktického
  vyučování na pracovištích smluvních partnerů rozvíjí odborné kompetence žáků a
  přispívá ke kvalitní přípravě žáků na úspěšný vstup na trh práce nebo na další stupeň
  vzdělávání. (1.5)
– Zapojením žáků do soutěží a dalších aktivit škola podporuje rozvoj tvůrčích schopností a
  nadání žáků, poskytuje jim prostor pro jejich osobní rozvoj. (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)



                                           8/10
– Používané metody a formy práce v teoretickém vyučování nevedly žáky k využívá ní
  různých informačních zdrojů a k práci s informacemi, převažující frontální výuka
  nepřispívala k rozvoji sociálních kompetencí žáků. (4.2)
– Pedagogové v hodinách teoretického vyučování jen ojediněle vytvářeli prostor pro
  vzájemné hodnocení a sebehodnocení žáků jako nedílné součásti uvědomování si
  zodpovědnosti za vlastní výkon. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Pro zvýšení kvality vzdělávání zařazovat do výuky aktivizační metody, diferenciaci úkolů
  vzhledem k potenciálu jednotlivých žáků, sebehodnocení a vzájemné hodnocení, zaměřit
  se na vhodnou formulaci vzdělávacích cílů a jejich vyhodnocování na závěr hodiny se
  zapojením žáků.
– Zaměřit hospitační činnost na využívání kooperativních metod výuky, sebehodnocení a
  vzájemného hodnocení žáků, pro sdílení zkušeností využít vzájemné hospitace pedagogů.
– Zefektivnit komunikaci školy se školskými poradenskými zařízeními a zákonnými
  zástupci tak, aby podpůrná opatření byla poskytována v souladu s doporučením ve
  prospěch žáka se speciálními vzdělávacími potřebami.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Dodatek zřizovací listiny č. 22 vydaný Krajským úřadem Karlovarského kraje,
      Zastupitelstvem kraje z 31. 1. 2022
 2.   Jmenování do funkce ředitele školy s účinností od 1. 9. 2023
 3.   Výpis z rejstříku škol a školských zařízení z 15. 11. 2023
 4.   Dokumentace v oblasti bezpečnosti a ochrany zdraví vedená k datu inspekční činnosti
 5.   Personální dokumentace pedagogických pracovníků (doklady k nejvyšš ímu
      dosaženému vzdělání, osvědčení o absolvování dalšího vzdělávání)
 6.   Roční plán činnosti 2023/2024
 7.   Vybrané smlouvy o obsahu, rozsahu a podmínkách praktického vyučování – odborný
      výcvik a praktické vyučování včetně příloh
 8.   Výroční zpráva o činnosti školy z 16. 10. 2023
 9.   Dokumentace výchovného poradce vedená ve školním roce 2022/2023 a 2023/2024
      k datu inspekční činnosti
10.   Dokumentace k praktickému vyučování vedená ve školním roce 2023/2024 k datu
      inspekční činnosti


                                           9/10
11.   Organizační řád školy platný od 31. 8. 2023
12.   Rozvrhy tříd a učitelů platné k datu inspekční činnosti
13.   Školní řád platný od 1. 9. 2023
14.   Školní vzdělávací programy školy platné k datu inspekční činnosti
15.   Plán aktivit rozvoje vzdělávání na období 2023 až 2025 ze září 2022
16.   Koncepce rozvoje školy z 23. 6. 2023
17.   Roční plán činnosti na školní rok 2023/2024
18.   Záznamy z hospitační činnosti ve školním roce 2022/2023
19.   Zápisy z jednání pedagogické rady ve školním roce 2022/2023 a 2023/2024
20.   Zápisy z jednání předmětových komisí ve školním roce 2022/2023 a 2023/2024
21.   Školní matrika vedená ve školním roce 2022/2023 a 2023/2024 k datu inspekční
      činnosti
22.   Dokumentace k přijímacímu řízení pro školní rok 2023/2024
23.   Přehled výsledků maturitních zkoušek ve zkušebním období 2022 a 2023
24.   Zápis z jednání s ředitelem školy z 22. 11. 2023
25.   Preventivní program školy pro školní rok 2023/2024
26.   Dokumentace výchovného poradce vedená ve školním roce 2022/2023 a 2023/2024
      k datu inspekční činnosti
27.   Dokumentace k mezinárodnímu programu EKOškola pro školní rok 2023/2024


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Ing. Eva Lorencová, školní inspektorka, vedoucí inspekčního týmu
 Mgr. Ivana Netrvalová, školní inspektorka
 Mgr. Eva Tomková, školní inspektorka
 Bc. Věra Weberová, kontrolní pracovnice
20. 12. 2023




                                         10/10
