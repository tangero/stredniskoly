CSI0X00B103A
Počet listů: 5




                                   Česká školní inspekce
                                Královéhradecký inspektorát
______________________________________________________________________________________________________ ______




                         IN S P E K Č N Í ZP R ÁVA
                                           Čj. ČŠIH-42/23-H


Název                                Vyšší odborná škola a Střední průmyslová škola,
                                     Rychnov nad Kněžnou, U Stadionu 1166
Sídlo                                U Stadionu 1166, 516 01 Rychnov nad Kněžnou
E-mail                               skola@vosrk.cz
IČO                                  75137011
Identifikátor                        691000107
Právní forma                         příspěvková organizace
Zastupující                          Mgr. Bc. Dana Havranová, MBA
Zřizovatel                           Královéhradecký kraj
Místa inspekční činnosti             U Stadionu 1166, 516 01 Rychnov nad Kněžnou
                                     Na Jamách 1180, 516 01 Rychnov nad Kněžnou
                                     Javornická 1228, 516 01 Rychnov nad Kněžnou
                                     Masarykova 623, 516 01 Rychnov nad Kněžnou
Inspekční činnost na místě           17. 1. − 19. 1. 2023


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Zjišťování a hodnocení podmínek, průběhu a výsledků vzdělávání, a to podle přísluš nýc h
školních vzdělávacích programů dle § 174 odst. 2 písm. b) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.
Zjišťování a hodnocení naplnění školních vzdělávacích programů a jejich souladu
s právními předpisy a rámcovým vzdělávacím programem dle § 174 odst. 2 písm. c)
školského zákona, ve znění pozdějších předpisů.
                                   Charakteristika
Vyšší odborná škola a Střední průmyslová škola, Rychnov nad Kněžnou, U Stadionu 1166
(dále „škola“) vykonává činnost střední školy, domova mládeže, školní jídelny a školní
jídelny- výdejny. Ve školním roce 2022/2023 škola poskytuje střední stupeň vzdělání
s maturitní zkouškou (dále „MZ“) v denní formě vzdělávání v oborech vzdělání 23-41-M/01
Strojírenství, 39-41-L/01 Autotronik a 23-43-L/51 Provozní technika (nástavbové dvouleté
studium) a střední stupeň vzdělání s výučním listem (dále „VL“) zakončeného závěrečnou
zkouškou v denní formě vzdělávání v oborech vzdělání 23-68-H/01 Mechanik opravář
motorových vozidel, 23-61-H/01 Autolakýrník, 26-57-H/01 Autoelektrikář, 33-56-H/01
Truhlář, 65-51-H/01 Kuchař – číšník a 66-53-H/01 Operátor skladování. K termínu
inspekční činnosti se v maturitních oborech v deseti třídách vzdělávalo 150 žáků, z toho
v nástavbovém studiu 17 žáků, a ve 12 třídách oborů s VL 299 žáků. V domově mládeže
bylo ubytováno 47 žáků. Stravování žáků škola zajištuje ve vlastní školní jídelně a školní
jídelně-výdejně. Podrobné informace o činnosti školy lze získat na webových stránkách
www.vosrk.cz.


                         Hodnocení podmínek vzdělávání
Ředitelka vede školu od roku 2013. Koncepce rozvoje školy na období 2019 – 2025 vychází
zejména z požadavků zřizovatele a společenské poptávky na trhu práce. Na základě SWOT
analýzy jsou formulovány reálné strategické cíle pro rozvoj všech oblastí činnosti školy.
Převážnou část vytyčených záměrů, např. propojování teoretické výuky s praxí,
mezioborová prostupnost a zkvalitňování materiálních podmínek pro vzdělávání se daří
postupně realizovat. Škola se úspěšně prezentuje na veřejnosti a intenzivně spolupracuje
se sociálními partnery zejména v oblasti odborného vzdělávání.
Potřeba vzájemné součinnosti odloučených pracovišť klade vysoké nároky na účelnou
organizaci vzdělávání. Ředitelka školy promyšleně plánuje chod jednotlivých organizač níc h
útvarů (budovy v ulici U Stadionu a Javornická, centrum praktického vyučování Na Jamách
a domov mládeže Masarykova). Rozdělení kompetencí mezi jednotlivé vedoucí pracovníky
(zástupkyně ředitelky školy pro teoretické vyučování a zároveň statutární zástupkyně,
zástupkyně pro praktické vzdělávání, zástupkyně pro ekonomiku, dva vedoucí učitelé,
vedoucí vychovatel domova mládeže) a pracovníky na provozně podpůrných pozicích
umožňuje standardní chod školy i domova mládeže. Řídicí a kontrolní činnost vykonává
ředitelka školy přímo ve vztahu ke všem pracovníkům školy, nepřímo prostřednictvím svých
zástupkyň, případně dalších vedoucích pracovníků. Hospitační činnost členů vedení školy
na jednotlivých pracovištích probíhá s různou intenzitou a zaměřením, ale vždy s důrazem
na efektivitu výuky, podporu žáků a prokazované znalosti a dovednosti. Metodická sdružení
se zabývají zejména provozně organizačními záležitostmi. Menší pozornost byla dosud
věnována využívání vhodných metod, forem a vzdělávacích strategií, hodnocení výsledků
vzdělávání žáků a přijímání opatření k eliminaci školního neúspěchu. V posledních dvou
letech učitelé v zájmu zkvalitnění výuky postupně realizují vzájemné hospitace ve všeobecně
vzdělávacích předmětech a tandemovou výuku v odborném a praktickém vzdělává ní.
Pedagogická rada projednává důležité pedagogické dokumenty a záležitosti převážně
organizačního charakteru, menší důraz je kladen na proces výuky, přijímání opatření
ke zlepšení výsledků vzdělávání žáků, případně sdílení poznatků z dalšího vzdělává ní
pedagogů.
Další vzdělávání pedagogických pracovníků vychází z každoročně aktualizovaného plánu,
který zohledňuje rozpočet a priority školy. V jeho rámci učitelé získávají a dále rozvíjí



                                           2/10
potřebné znalosti a dovednosti související např. s výukou odborných předmětů, využívá ním
výpočetní techniky ve výuce, formativním hodnocením, aktivním učením.
Škola průběžně a systematicky zkvalitňuje materiálně technické zázemí a vybavení
pro zajištění teoretické i praktické výuky. Kromě kmenových učeben a tělocvičny škola
disponuje moderně vybavenými odbornými učebnami (např. učebny výpočetní techniky,
jazykové učebny), v rámci učební praxe a odborného výcviku využívají žáci dílny
a laboratoře vybavené moderními stroji a zařízeními, které odpovídají současným trendům
(např. učebny CNC strojů a robotiky, centrum systémů CAD/CAM, dílny pro zpracování
kovů a dřeva, pracoviště pro diagnostiku motorových vozidel). Výuka odborného výcviku
probíhá ve zrekonstruovaných a moderně vybavených dílnách centra odborné přípravy, kde
žáci pracují na moderních strojích a seznamují se s novými technologiemi. Ubytování žáků
je zajištěno v domově mládeže. Pro volnočasové aktivity jim slouží posilovna, tělocvič na,
venkovní hřiště a herna pro zájmovou činnost.
Finanční podmínky školy umožňují realizaci stanovených cílů vzdělávání a naplňová ní
profilu absolventa jednotlivých oborů vzdělání. Kromě prostředků na provozní výdaje škola
obdržela z rozpočtu zřizovatele další finanční prostředky, např. na polytechnické a digitá lní
vzdělávání, obnovu výpočetní techniky ve třídách, zájmové aktivity žáků a dovybavení
truhlářské dílny a domova mládeže. Za podpory Ministerstva financí a soukromé firmy
proběhla rekonstrukce budovy školy, včetně zajištění jejího technického a materiálního
vybavení. Významným zdrojem pro postupné zkvalitňování podmínek pro výuku bylo
zapojení školy do projektů a grantů financovaných z evropských fondů. Škola tak získala
např. vybavení odborné modulové učebny sloužící k posilování dovedností žáků a správných
učebních návyků a personální podporu (speciální pedagog, kariérový poradce), realizova la
stáže ve firmách či tandemovou výuku. Finančními a materiálními dary podporují školu
i sponzoři (vytvoření relaxační místnosti, nákup učebních pomůcek). V rámci doplňkové
činnosti škola poskytuje např. diagnostiku motorových vozidel a stravování, slouží jako
školicí středisko pro veřejnost. To škole přináší nejen finanční zisk, ale také přispívá
k propagaci vyučovaných oborů.
Vedení školy dlouhodobě a cíleně podporuje partnerství na všech úrovních. Stěžejní význa m
má pro školu spolupráce s více než 60 partnerskými firmami, která umožňuje nejen realizac i
odborné výuky a praxe ve stanoveném rozsahu, ale je také využívána jako zdroj informac í
pro hodnocení dosahovaných výsledků vzdělávání, a to zejména v oblasti utváření a rozvoje
požadovaných odborných kompetencí žáků. Žáci se účastní exkurzí i výměnných stáží
ve firmách a besed s odborníky z praxe. Partneři také škole poskytují výukové materiály,
učební pomůcky, aktuální informace z oboru a učitelům odborná školení a konzultace.


                          Hodnocení průběhu vzdělávání
Organizace vzdělávání vhodně reflektuje budoucí profilaci žáků školy a účelně propojuje
teoretické vzdělávání s odborným. Disponibilní hodiny jsou využity k posílení teoretických
odborných předmětů, praxe a odborného výcviku, u oborů vzdělání s MZ i předmětů
kurikula. Škola účelně umožňuje žákům 2. ročníku oboru vzdělání 23-41-M/01 Strojírenství
zvolit si pro zbytek studia specializaci automatizační technika a robotika, CAD/CAM
systémy a CNC stroje nebo diagnostika motorových vozidel. Žáci 1. ročníku (školní rok
2022/2023) maturitního oboru 39-41-L/01 Autotronik mají možnost po třech letech studia
získat VL v oboru vzdělání 26-57-H/01 Autoelektrikář. Významný vliv na účelné a efektivní
propojení teoretické výuky s praktickým vyučováním má realizace výuky teoretických
odborných předmětů učiteli odborného výcviku.



                                            3/10
Průběh vzdělávání byl hodnocen ve vybraných všeobecně vzdělávacích a odborných
teoretických předmětech a při praktickém vyučování v rámci odborného výcviku.
Společným znakem sledovaných vyučovacích hodin byla příjemná pracovní atmosféra,
kázeň a vzájemný respekt všech aktérů vzdělávání. Učitelé, zejména v odborných
předmětech, zasazovali předkládaný vzdělávací obsah do praktických souvislos tí.
Při praktických činnostech vedli žáky k využívání svých teoretických znalostí a při
teoretické výuce praktických zkušeností, a to nejen získaných v rámci odborného výcviku,
ale i v jejich reálném životě.
V hospitovaných hodinách teoretické výuky učitelé projevovali vstřícný přístup k žákům,
ti však ve většině hodin nebyli do výuky aktivně zapojováni. V užitých vyučovac íc h
metodách byli aktivní zejména učitelé. Vyučující většinou nevěnovali odpovídajíc í
pozornost formulaci cíle vyučovací hodiny, často ji nahrazovali sdělením předpokládaného
průběhu hodiny či tématu. Převažovala frontální výuka vedená formou výkladu učitele nebo
doplněná řízeným rozhovorem, což nebylo vždy zcela efektivní. Mnohdy s učitele m
komunikoval jen malý počet žáků, jejich verbální projev byl převážně stručný. Ve většině
hodin měli učitelé přehled o úspěšnosti žáků při řešení zadané práce, v případě potřeby jim
poskytovali podporu. Na rozvoj vzájemné spolupráce se zaměřili učitelé asi ve třetině
sledované výuky zařazením práce ve dvojicích nebo skupinové práce. Přestože učitelé při
rozhovorech se školními inspektory často deklarovali rozdílnou dosaženou úroveň
vědomostí a rozdílný vzdělávací potenciál žáků, negativem sledované výuky byla
nedostatečná diferenciace zadávaných úkolů s ohledem na odlišné pracovní tempo žáků
a jejich vzdělávací možnosti. Učitelé poskytovali všem žákům dostatek času pro zpracování
úkolu nebo na vyjádření své odpovědi, ale nevyžadovali její souvislejší a obsahově
náročnější formulaci, často se spokojili se stručnými odpověďmi. Žáci byli zřídka vedeni
k samostatné práci s různými informačními zdroji, nebyli vedeni ke kritickému myšle ní.
Digitální technika nebyla využívána vždy účelně, často sloužila jen k prezentaci nově
probíraného učiva. Ve většině hodin byla zaznamenána absence zhodnocení společné práce
žáků učitelem a sebehodnocení a vzájemného hodnocení žáků podle předem známýc h
pravidel. Formativní hodnocení za účelem zhodnocení pokroku jednotlivých žáků, ocenění
jejich dosažených výsledků a motivace k možnému následnému rozvoji každého z nich
nebylo realizováno. Účelná práce s chybou, která by žáky byla vnímána jako zdroj učení,
nebyla zaznamenána v žádné z hospitovaných hodin. Závěry hodin byly jen v malé míře
využity k vyhodnocení dosažení cíle za aktivní účasti žáků.
Hodnocení výuky odborného výcviku probíhalo v dílnách školního centra odborné přípravy
a na smluvním pracovišti mimo město, v provozu ŠKODA AUTO a.s., pobočný závod
Kvasiny. Učitelé měli praktické vyučování dobře promyšlené i jeho realizace měla dobrou
úroveň. Žáci při svých činnostech využívali poznatky z teoretické výuky a počínali si zručně,
dodržovali pravidla bezpečnosti práce. I žáci se slabšími znalostmi zažili úspěch,
pedagogové projevovali přesvědčení o možnostech každého žáka. Učitelé vedli žáky
k samostatné práci, okrajově k práci ve dvojicích. Plnění zadaných úkolů hodnotili průběžně,
poskytovali žákům prostor pro vlastní řešení a obhájení vlastního názoru. Svoji práci dovedli
sami žáci zhodnotit, případně nalézt příčiny chyb u vytvořeného výrobku. Při hospitacíc h
byla patrná vysoká odbornost vyučujících, výuku provazovali i s reálnými potřebami firem.
Účelně využívali dostupnou didaktickou techniku se snahou o maximální názornost. Výuka
byla podpořena i produktivní prací žáků vyšších ročníků na konkrétních výrobcích
či opravách. Velmi pozitivně se v tomto ohledu projevuje těsná spolupráce s firmou ŠKODA
AUTO a.s., Kvasiny. Na jednotlivých pracovištích závodu převažovala samostatná práce
žáků za průběžné kontroly učitelem odborného výcviku. Na chyby žáků při jednotlivýc h
činnostech bylo ihned reagováno a byla jim poskytována okamžitá zpětná vazba využite lná


                                            4/10
pro jejich další učení. Na závěr každého bloku proběhlo hodnocení pracovního dne. Byly
zhodnoceny pozitiva, pokrok i případné nedostatky za účelem poskytnutí zpětné vazby,
ojediněle bylo zapojeno i hodnocení žákovské.
Nabízené zájmové aktivity v rámci domova mládeže vhodně doplňují vzdělávací činnost
střední školy a přispívají k osobnostnímu rozvoji žáků. Odpočinkové a tematicky zaměřené
činnosti jsou pravidelně doplňovány především sportovními a kulturními aktivitami. Žákům
je poskytován dostatečný prostor k přípravě na vyučování i k osobnímu volnu. Pozornost je
věnována také prevenci výskytu nežádoucích projevů chování mezi žáky. Vychovate lé
domova mládeže spolupracují s učiteli při řešení kázeňských přestupků a při přijímá ní
opatření k eliminaci rizikového chování žáků.


                          Hodnocení výsledků vzdělávání
Hodnocení výsledků vzdělávání žáků probíhá podle pravidel uvedených ve školním řádu.
Jednotná kritéria pro hodnocení průběžných a celkových výsledků vzdělávání ve stejných
předmětech nebo v předmětech podobného charakteru škola nemá. Sjednocujícím kritérie m
je podmínka minimálního počtu podkladů pro celkovou klasifikaci v daném předmětu
stanovená dle týdenního počtu vyučovacích hodin. Pro hodnocení žáka v předmětu odborný
výcvik je navíc dána maximální hranice jeho absence při výuce. Relevanci hodnocení
pedagogů vedení školy neověřuje.
Škola má nastaven funkční systém informovanosti všech aktérů vzdělávání o hodnocení
žáků. Vedení školy, žáci a jejich zákonní zástupci jsou o průběžných výsledcích vzdělává ní
informováni prostřednictvím elektronického systému, zákonní zástupci jsou potom
o hodnocení výsledků vzdělávání a chování svých dětí informováni osobně na třídníc h
schůzkách a v případě potřeby, např. při výrazném zhoršení prospěchu nebo kázeňském
problému, při individuálních konzultacích. O celkových výsledcích vzdělávání je vedení
školy informováno na jednáních pedagogické rady. Z jejich zápisů je zřejmé, že škola
výsledky vzdělávání vyhodnocuje a v rámci jednání pedagogické rady jsou navržena
opatření ke zlepšení prospěchu s ohledem na zpracovanou strategii předcházení školní
neúspěšnosti. Důraz je kladen především na spolupráci školy se zákonnými zástupci
nezletilých žáků. Ne vždy jsou však tato opatření dostatečně účinná. Žákům neúspěšným při
vzdělávání v maturitních oborech je umožněn přestup v rámci školy na obor s VL.
Škola nemá zavedeny mechanismy, které by jí umožňovaly v průběhu vzdělávání žáků oborů
vzdělání se VL a v nižších ročnících (1. a 2. ročník) oborů s MZ získat objektivní infor mace
o dosažené úrovni výstupů stanovených školními vzdělávacími programy (např. vlastní
vstupní nebo srovnávací testy, externí testování). U oborů vzdělání s MZ se škola v tomto
školním roce navrací k běžné praxi narušené obdobím covidu, kdy ve 2. pololetí školního
roku žáci 3. a 4. ročníku konají ročníkovou zkoušku za účelem ověření a kontroly
průběžného zvládnutí učiva předepsaného školními vzdělávacími programy v maturitníc h
předmětech. Způsoby zadání a kritéria hodnocení navrhují ředitelce školy jednotlivé
předmětové komise. Zda korespondují průběžné a celkové výsledky žáků s jejich výsledky
ve společné části MZ nebo výsledky závěrečné zkoušky vedení školy systematick y
nesleduje, ponechává tuto kompetenci na vyučujících daného předmětu a třídy. Účinnost
jimi přijatých opatření systematicky nekontroluje.
Ve školním roce 2021/2022 (k 30. 6. 2022) z celkového počtu 347 žáků (139 žáků oborů
s MZ a 208 žáků oborů s VL) prospělo s vyznamenáním 8,9 % žáků (11 žáků oborů s MZ
a 20 žáků oborů s VL), 82,4 % žáků prospělo (121 žáků oborů s MZ a 165 žáků oborů s VL),
neprospělo nebo nebylo hodnoceno 8,6 % žáků (7 žáků oborů s MZ a 23 žáků oborů s VL).


                                            5/10
Hrubá neúspěšnost žáků v jarním zkušebním období 2022 potom byla 10,9 % ve společné
části MZ (5 žáků ze 46 přihlášených k MZ) a 19,2 % při závěrečné zkoušce (10 žáků
z 52 přihlášených k závěrečné zkoušce). Systémovým opatřením přijatým ve školním roce
2022/2023 pro zlepšení výsledků vzdělávání bylo poskytování doučování žákům ohroženým
školním neúspěchem v rámci projektu Šablony III a Národního plánu obnovy.
Škola motivuje žáky k účasti v oborových soutěžích. K významným úspěchům patří např.
1. místo v okresním kole soutěže talentů pro firmy T-PROFI a 2. místo v soutěži Škola
doporučená zaměstnavateli organizované v rámci regionu (školní rok 2021/2022) a 1. místo
žáků oboru Strojírenství v Robotické soutěži středních škol KYBERNOID 22 (školní rok
2022/2023). K osobnostnímu rozvoji žáků přispívá také zapojení žáků do dění školy
prostřednictvím studentské rady, jejímž prostřednictvím ovlivňují organizační záležitos ti
studentského života.
Poradenské služby ve škole zabezpečují dvě výchovné poradkyně, školní metodička
prevence a speciální pedagožka. Mají účelně rozdělené kompetence. Speciální pedagožka
poskytuje ostatním vyučujícím aktuální informace ohledně žáků s odlišným mateřským
jazykem a speciálními vzdělávacími potřebami. Účinnost poskytovaných podpůrných
opatření s nimi vyhodnocuje na jednáních pedagogické rady. Kromě toho zajištuje pro žáky
s odlišným mateřským jazykem intenzivní doučování z českého jazyka jako druhého jazyka
(5 hodin týdně). Výchovné poradkyně, jedna pro žáky maturitních oborů, druhá pro žáky
oborů s VL, ve škole dlouhodobě zajišťují výchovné a kariérové poradenství. Žákům
poskytují individuální konzultace. Škola přikládá patřičný význam prevenci projevů
rizikového chování žáků. Organizuje např. adaptační a sportovní kurzy, sportovně relaxační
kurz v Chorvatsku, preventivní programy ve spolupráci se střediskem volného času K-klub,
besedy s odborníky a Policií ČR. Pedagogové, především třídní učitelé v rámci pravidelnýc h
třídnických hodin, věnují pozornost případným projevům rizikového chování, v případě
jejich výskytu situaci řeší se žáky bezodkladně, v součinnosti se zákonnými zástupci, členy
školního poradenského pracoviště, popřípadě odbornými pracovišti, a vedením školy.
Klimatem ve třídách a vztahovými problémy mezi žáky se systematicky zabývají výchovné
poradkyně (dotazníková šetření pro žáky vytipovaných ročníků), s výsledky pracují a
společně s třídními učiteli stanovují potřebná opatření k jejich zlepšení. K význa mným
projevům nežádoucího chování žáků patří vysoká absence ve vyučování, která negativně
ovlivňuje úspěšnost žáků při vzdělávání. Škola má nastavená jasná pravidla, kterými se jí
postupně daří výskyt a závažnost projevů rizikového chování (neomluvená absence,
kouření) snižovat a řadě z nich účinně předcházet.


                                        Závěry
Vývoj školy
- Od školního roku 2021/2022 škola nerealizuje vyšší odborné vzdělávání v oborech
  vzdělání 23-45-N/01 Automobilová diagnostika a servis a 63-41-N/11 Firemní
  ekonomika.
- Od poslední inspekční činnosti byla provedena rozsáhlá rekonstrukce budov pracoviště
  U Stadionu, školního centra praktického vyučování a domova mládeže. Došlo
  k výraznému zkvalitnění materiálně technického vybavení školy, a to i díky prostředkům
  získaným z projektové činnosti.




                                           6/10
Silné stránky
- Škola průběžně a systematicky zkvalitňuje materiální podmínky pro vzdělávání, které
  umožňují udržovat tempo technického pokroku při vzdělávání žáků a naplňovat tak profil
  absolventa poskytovaných oborů vzdělání.
- Škola se aktivně zapojuje do nabídky projektových aktivit s cílem zlepšit podmínky
  pro výuku a vzdělávání žáků.
- Vedení školy úzkou spoluprací s partnerskými firmami, které tvoří rozsáhlou síť
  pokrývající všechny studijní obory a odborné specializace pedagogů, reflektuje moderní
  trendy v technologiích a potřeby trhu práce a na jejich základě funkčně směřuje
  vzdělávací nabídku.
Slabé stránky a/nebo příležitosti ke zlepšení
- V hodinách teoretické výuky učitelé jen v malé míře využívali vhodné metody, formy
  a vzdělávací strategie, které by vedly k aktivnímu zapojení všech žáků do výuky. Učitelé
  jen v malé míře podporovali komunikativní dovednosti žáků.
- Žáci jen zřídka pracovali s různými zdroji informací, nebyli vedeni ke kritickému myšle ní
  a účelné práci s chybou.
- Závěry teoretických hodin byly jen výjimečně využity k vyhodnocení dosažení cíle
  za aktivní účasti žáků, chybělo adresné hodnocení žáků (formativní, sebehodnocení,
  vzájemné hodnocení).
- Učitelé teoretických předmětů nedostatečně diferencovali zadávané úkoly s ohledem
  na odlišné pracovní tempo žáků a jejich vzdělávací možnosti.
- Škola nemá zavedeny mechanismy, které by jí umožňovaly v průběhu vzdělávání jak
  žáků oborů vzdělání s maturitní zkouškou, tak s výučním listem získat objektivní
  informace o dosažené úrovni výstupů stanovených školními vzdělávacími programy.
- Škola neprovádí srovnávací analýzy výsledků vzdělávání žáků v jeho průběhu
  a při ukončování maturitní zkouškou nebo závěrečnou zkouškou, na jejichž základě by
  přijímala účinná opatření k jejich zlepšení.
Doporučení pro zlepšení činnosti školy
- Zařazovat do výuky teoretických předmětů různé metody, formy a strategie vzdělává ní
  s cílem aktivního zapojení všech žáků do výuky a soustavně podporovat rozvoj jejich
  komunikativních dovedností.
- Zařazovat do výuky cíleně práci s chybou a různými zdroji informací, vést žáky
  ke kritickému myšlení.
- Využívat efektivněji organizační a časové rozložení vyučovací hodiny s ohledem
  na závěrečné vyhodnocení dosažení stanoveného cíle se zapojením žáků a adresným
  zhodnocením jejich práce.
- Diferencovat výuku s ohledem na aktuální potřeby a vzdělávací možnosti žáků.
- Nastavit jednotná kritéria pro hodnocení průběžných a celkových výsledků vzdělává ní
  ve stejných předmětech nebo předmětech stejného charakteru a průběžně ověřovat
  relevantnost hodnocení pedagogů.
- Zavést mechanismy, které umožní v průběhu vzdělávání ve všech oborech vzdělání získat
  objektivní informace o dosažené úrovni výstupů stanovených školními vzdělávac ími
  programy.


                                           7/10
- Přijímat potřebná opatření ke zlepšení průběžných a celkových výsledků vzdělávání žáků
  a systematicky v rámci vedení školy sledovat, zda korespondují s výsledky zkoušek při
  ukončování studia.


                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 15 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Královéhradecký inspektorát,
Wonkova 1142, 500 02 Hradec Králové, případně prostřednictvím datové schránky
(g7zais9), nebo na e-podatelnu csi.h@csicr.cz s připojením elektronického podpisu.


           Seznam dokladů, o které se inspekční zjištění opírají
 1.   Zřizovací    listina   vydaná Královéhradeckým          krajem Hradec Králové,
      čj. 14756/SM/2009, ze dne 10. 9. 2009, včetně dodatků číslo 1 až 7
 2.   Jmenování do funkce ředitele školy, čj. KUKHK-8134/SM/2019, vydané s účinnos tí
      od 1. 8. 2019 ze dne 18. 5. 2019
 3.   Rozhodnutí Krajského úřadu Královéhradeckého kraje ve věci zápisu do rejstříku škol
      a školských zařízení, čj. KUKHK-277/SM/2018-12, s účinností od 1. 9. 2018 ze dne
      28. 5. 2018
 4.   Rozhodnutí Ministerstva školství, mládeže a tělovýchovy ve věci návrhu na zápis
      změny v údajích vedených v rejstříku škol a školských zařízení, čj. MSMT-
      2684/2018-2, s účinností od 1. 9. 2018 ze dne 17. 5. 2018
 5.   Plán dalšího vzdělávání pedagogických pracovníků pro školní rok 2022/2023
 6.   Doklady o dosaženém vzdělání pedagogických pracovníků a osvědčení o absolvování
      akcí dalšího vzdělávání pedagogických pracovníků ve školních letech 2021/2022
      a 2022/2023 (vzorek)
 7.   Dokumentace k zajištění bezpečnosti žáků (včetně knih úrazů) vedená ve školních
      letech 2021/2022 a 2022/2023
 8.   Dokumentace k hodnocení materiálních a finančních podmínek školy za školní roky
      2021/2022 a 2022/2023
 9.   Koncepce rozvoje školy na období 2019 – 2025
10.   Plán ke zkvalitnění školy – kritéria pro vlastní hodnocení Kvalitní škola
11.   Směrnice ředitelky školy ze dne 1. září 2021, kterou jsou stanoveny oblasti a rozsah
      kontrolní a hospitační činnosti zaměstnanců
12.   Plán činnosti školy na školní rok 2022/2023
13.   Školní vzdělávací programy pro obory vzdělání 23-41-M/01 Strojírenství, 23-43-L/51
      Provozní technika, 39-41-L/01 Autotronik, 23-61-H/01 Autolakýrník, 23-68-H/01
      Mechanik opravář motorových vozidel, 26-57-H/01 Autoelektrikář, 33-56-H/01
      Truhlář, 65-51-H/01 Kuchař – číšník, 66-53-H/01 Operátor skladování platné
      ve školním roce 2022/2023
14.   Výroční zpráva o činnosti školy za školní rok 2021/2022



                                          8/10
15.   Rozvrhy vyučovacích hodin platné v době inspekční činnosti
16.   Školní řád střední školy a vnitřní řád domova mládeže platné ve školním roce
      2022/2023
17.   Záznamy z jednání pedagogické rady vedené ve školních letech 2021/2022
      a 2022/2023
18.   Plány činnosti metodických sdružení a zápisy z jednání ve školních letech 2021/2022
      a 2022/2023
19.   Hospitační záznamy vedení školy vedené ve školních letech 2021/2022 a 2022/2023
20.   Záznamy z průběhu vzájemných hospitací vedené ve školních letech 2021/2022
      a 2022/2023
21.   Přehled prospěchu žáků ve školním roce 2021/2022 (výpis ze školní matriky)
22.   Přehled prospěchu žáků školy u závěrečné zkoušky v jarním zkušebním období 2022
      (podklad ze školní matriky)
23.   Přehled prospěchu žáků školy u maturitní zkoušky (společná část) v jarním
      zkušebním období 2022
24.   Dokumentace k činnosti školního poradenského pracoviště (včetně Školního
      preventivního programu) vedená ve školním roce 2022/2023
25.   Dokumentace k činnosti domova mládeže vedená ve školním roce 2022/2023
26.   Inspekční zpráva Čj. ČŠIH-209/15-H ze dne 20. 5. 2015


                                       Poučení
Podle § 174 odst. 11 školského zákona může ředitelka školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Královéhradecký inspektorát,
Wonkova 1142, 500 02 Hradec Králové, případně prostřednictvím datové schránky
(g7zais9), nebo na e-podatelnu csi.h@csicr.cz s připojením elektronického podpis u,
a to k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




                                          9/10
Složení inspekčního týmu a datum vyhotovení inspekční zprávy

Titul, jméno, příjmení, funkce
 Mgr. Lenka Marková, školní inspektorka,
 vedoucí inspekčního týmu

 Mgr. Žaneta Göbelová, školní inspektorka

 Mgr. Iva Suchánková, školní inspektorka

 Mgr. Alena Josefová, Ph.D., školní
 inspektorka

 Mgr. Eva Vachatová, školní inspektorka

 Ing. Petr Hrnčíř, odborník na technické
 vzdělávání
 Bc. Zuzana Šarounová, kontrolní
 pracovnice




V Hradci Králové 16. 2. 2023




                                            10/10
