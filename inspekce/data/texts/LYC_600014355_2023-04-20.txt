                                     Česká školní inspekce
                                      Zlínský inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIZ-534/23-Z


Název                               Střední průmyslová škola Zlín
Sídlo                               třída Tomáše Bati 4187, 760 01 Zlín
E-mail                              reditel@spszl.cz
IČO                                 00559482
Identifikátor                       600014355
Právní forma                        příspěvková organizace
Zastupující                         Ing. Radomír Nedbal
Zřizovatel                          Zlínský kraj
Místo inspekční činnosti            třída Tomáše Bati 4187, 760 01 Zlín
Inspekční činnost na místě          20. 4. − 21. 4. a 25. 4. 2023


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou podle
§ 174 odst. 2 písm. b) a c) zákona č. 561/2004 Sb., o předškolním, základním, středním,
vyšším, odborném a jiném vzdělávání (školský zákon), ve znění pozdějších předpisů, za
období od poslední inspekční činnosti.


                                         Charakteristika
Právnická osoba Střední průmyslová škola Zlín (dále „škola“) poskytovala v době inspekce
vzdělávání ve 4 oborech vzdělání s maturitní zkouškou v denní formě vzdělávání 23-41-
M/01 Strojírenství, 26-41-M/01 Elektrotechnika, 36-47-M/01 Stavebnictví a 78-42-M/01
Technické lyceum. Počet vzdělávajících se žáků ve sledovaném období byl stabilní.
Ve školním roce 2022/2023 se ve škole vzdělávalo 864 žáků v 32 třídách v denní formě
vzdělávání. Škola identifikovala žáky se speciálními vzdělávacími potřebami (dále „SVP“),
v době inspekce vzdělávala 30 těchto žáků, kterým byla poskytována podpůrná opatření
1. – 2. stupně.


                         Hodnocení podmínek vzdělávání
Škola má jasně a srozumitelně nastavenou vizi ukotvenou v Plánu strategického rozvoje
střední školy na období 2021–2026, ve kterém jsou klíčové oblasti vzdělávání logicky
rozčleněny a stanovují srozumitelné cíle, které jsou v souladu se zásadami vzdělávání a
s přípravou žáků na jejich uplatnění v dalším vzdělávání a praxi. Na vypracovanou koncepci
smysluplně navazují dílčí kroky vedoucí ke stanoveným cílům, které jsou vedením školy
efektivně vyhodnocovány.         Vedení školy o vypracované strategii komunik uje
s pedagogickými pracovníky, převážně s předsedy jednotlivých předmětových komisí, a
ti se s ní identifikují. Škola rovněž o svých strategických záměrech aktivně komunik uje
s rodiči žáků při úvodních třídních setkáních. Stanovené cíle se škole daří dlouhodobě
a úspěšně naplňovat, a to především ve stabilních výborných výsledcích při ukončování
vzdělávání žáků v jednotlivých oborech vzdělání, v materiálních podmínkách, jejichž
využívání efektivně podporuje vzdělávání, a v účelném zapojení do zahraničních projektů.
Vzdělávání škola uskutečňuje podle školních vzdělávacích programů (dále „ŠVP“), jejich
aktualizace reagují na změny vycházející z potřeb školy i z podnětů spolupracujíc íc h
sociálních partnerů (firem) vedoucích k širšímu uplatnění absolventů v dalším vzdělává ní
i v praktickém životě. Vedení školy systematicky kontroluje a vyhodnocuje stav
v důležitých oblastech vzdělávání. Vyhodnocení a závěry z hospitační činnosti se přenášejí
do výuky jednotlivých předmětů, ale škole se zatím jen v malé míře daří zařazovat do výuky
metody a formy podporující spolupráci žáků při řešení učebních úloh a zvýšení jejich
aktivního zapojení do výuky formou vzájemné diskuse při řešení zadaných úkolů. Škola
vytvářela vhodné příležitosti pro vzájemnou spolupráci pedagogů se zákonnými zástupci
žáků i rodiči zletilých žáků formou třídních schůzek i pravidelnou komunikací třídníc h
učitelů přes webový informační systém. Škola vhodnou formou a v náležitém rozsahu
informovala uchazeče o studium i veřejnost o vyučovaných oborech vzdělání, podmínkách
studia a kritériích přijetí.
Pedagogický sbor je kvalifikovaný. Podporu začínajícím učitelům do tří let praxe poskytují
zkušení kolegové, a to především z řad předsedů předmětových komisí. Profesní a odborný
růst pedagogů podporuje spolupráce se sociálními partnery, zapojení školy
do mezinárodních projektů a programů a další vzdělávání pedagogických pracovníků (dále
„DVPP“), které vychází především ze zájmu učitelů, méně již z potřeb školy nastavenýc h
ve strategii rozvoje školy, a je především zaměřeno především na prohlubování a rozšiřová ní
odbornosti učitelů. V menší míře je však zastoupeno DVPP podporující využívá ní
aktivizačních metod a forem práce ve výuce, což se negativně projevilo v části sledované
výuky. Chybí také důslednější práce pedagogů se stanovováním konkrétních vzdělávac íc h
cílů, která by se efektivně projevovala v závěrech vyučovacích hodin, popř. blocích hodin.
Efektivní vícezdrojové financování umožňuje vytvářet kvalitní podmínky pro naplňová ní
všech činností školy. Vedle prostředků ze státního rozpočtu a od zřizovatele získává vedení
školy peněžní prostředky doplňkovou činností, sponzorskými dary a zapojením do četných
rozvojových programů, grantů a projektů, což se pozitivně promítá v obohacení
vzdělávacího procesu. Praktické vyučování tak probíhá v dílnách a odborných učebnách
vybavených potřebnými stroji, zařízením a softwarovým vybavením, což se příznivě
projevuje v motivování a zájmu žáků o výuku.


                                            2/8
Vedení školy pravidelně vyhodnocuje stav materiálně-technických podmínek a v souladu
s koncepcí školy a rychlým rozvojem informačních technologií je postupně v rámci
finančních možností systematicky obnovuje a modernizuje. Škola disponuje dostatečným
počtem kmenových tříd i odborných učeben, novým místem setkávání žáků napříč obory
i ročníky je kvalitně vybavené komunitní centrum, které slouží k relaxaci i k výuce a plní
funkci prevence sociálně patologických jevů. Vstup do školy je zabezpečen elektronick y
i prostřednictvím dozoru vrátného, žáci jsou v průběhu studia pravidelně poučováni
o bezpečnosti zejména při odborné praxi i při všech mimoškolních aktivitách. Bezpečnostní
rizika byla pravidelně vyhodnocována s následným přijímáním opatření pro zlepšení.
Stravování žáků i zaměstnanců je zajištěno vlastní školní jídelnou, některé dny s možností
výběru ze dvou hlavních jídel, při dodržení zásad zdravé výživy.
Poradenské služby zajišťovaly systematicky dvě výchovné poradkyně a školní metodička
prevence ve spolupráci s vedením školy, třídními učiteli a dalšími pedagogickými
pracovníky. K podpoře žáků se speciálními vzdělávacími potřebami přispívá jejich včasná
identifikace a pravidelná spolupráce se školskými poradenskými zařízeními. V rámci
kariérového poradenství výchovná poradkyně v součinnosti s odbornými organizace mi
pomáhala žákům při rozhodování o další vzdělávací a profesní cestě žáků. Preventivní
strategie se promítla do dění ve škole formou specifických i nespecifických aktivit prevence,
škola organizovala adaptační pobyty pro žáky prvních ročníků, zavedením třídnických hodin
a testováním sociálního klimatu v jednotlivých třídách účelně podporovala pozitivní vztahy
v třídních kolektivech.
Škola dlouhodobě spolupracovala s mnoha partnery. Oboustranně přínosná je mezinárod ní
spolupráce se střední školou v Belgii zaměřená na rozvoj cizojazyčných komunikač níc h
dovedností žáků a poznání života v jiných zemích. Na velmi dobré úrovni byla dlouhodobá
spolupráce se čtyřmi vysokými školami, která žákům školy umožňuje lepší orientaci
v oborech, v nichž chtějí pokračovat ve vzdělávání. Stěžejními partnery školy jsou
regionální firmy oborově zaměřené na vyučované obory vzdělání ve škole. Žáci
i pedagogové pravidelně navštěvují tyto sociální partnery v rámci exkurzí, stáží a odborné
praxe se seznamují s běžným provozem a každodenními pracovními úkoly.


                          Hodnocení průběhu vzdělávání
Průběh vzdělávání byl sledován v teoretické výuce ve všeobecně vzdělávacích předmětech
český jazyk a literatura, dějepis, anglický, ruský a německý jazyk, matematika, tělesná
výchova, výchova k občanství, v odborných předmětech i praktickém vyučování oboru
vzdělání Elektrotechnika a Strojírenství.
Ve sledované výuce českého jazyka, nauky o společnosti a dějepisu převládala frontální
výuka podpořená řízeným rozhovorem, do kterého se zapojovala jenom část žáků. V úvodu
výuky nebyl často sdělen cíl hodiny, a tudíž neproběhla ani vstupní motivace. Žáci
nepracovali s informačními zdroji, úkoly nebyly diferencovány, scházela účelná
individualizace výuky a aktivní zapojení žáků. Vyučující také v malé míře vytvářeli prostor
pro souvislejší samostatný mluvený projev žáků, který by podpořil schopnost formulace
vlastního názoru, kritického myšlení a argumentace. Ve čtvrtých ročnících byla organizace
výuky českého jazyka zaměřena na přípravu k maturitní zkoušce, žáci aktivně pracovali
s uměleckým textem, na základě, kterého byla cíleně rozvíjena čtenářská gramotnost. V části
hodin byla účelně využita didaktická technika a práce s učebnicí nebo pracovním listem,
zařazeny mezipředmětové vztahy a propojení znalostí s reálnými životními situacemi.



                                            3/8
Výuka cizích jazyků měla rozdílnou úroveň. Tam, kde se dařilo žáky motivovat a střídat
jednotlivé činnosti, vykazovali velmi dobré znalosti a dovednosti. Žáci byli aktivní,
komunikovali ve dvojicích nebo ve skupinách, dokázali vhodně reagovat na dotazy
vyučujících a uměli si svoji práci adekvátně zhodnotit. Využití ICT podpořené poslechovými
aktivitami bylo pro žáky v těchto hodinách rovněž velmi přínosné. Naopak v hodinách, kde
převažovala frontální výuka vedená formou výkladu bez aktivizačních metod, si žáci pouze
mechanicky procvičovali různé gramatické jevy, chybělo zde propojení s reálnými životními
situacemi, komunikativní dovednosti byly podporovány v minimální míře nebo vůbec.
Jedna ze sledovaných hodin matematiky nebyla organizačně dobře zvládnutá a promyšle ná.
Byla využita pouze frontální výuka se zapojením vždy jen jednoho žáka u tabule. Žáci
nedostávali prostor k vlastnímu aktivnímu zapojení do výuky ani dostatek času pro využití
již získaných vědomostí a nebyli podněcování ke kritickému myšlení. Komunikace mezi
učitelem a jednotlivými žáky byla stručná a nedostatečně zřetelná pro ostatní žáky.
V průběhu výuky byla část žáků pasivní a nesledovala prováděné činnosti. Zpětnou vazbu
k prováděným činnostem získávali pouze jednotliví žáci, průběžné ani závěrečné
zhodnocení splnění vzdělávacích cílů nebylo v hodině prováděno. V ostatních hodinách
matematiky převládala také frontální výuka, ale s aktivním zapojením žáků doplněná o jejich
samostatnou práci. Žáci dodržovali nastavená pravidla a bez obav průběžně pokládali
otázky. Probírané učivo bylo účelně provázáno s reálnými situacemi běžného života, žáci
měli možnost využít již získaných znalostí k aktuálně řešeným úlohám a byli účelně
podněcováni ke kritickému myšlení.
Výuka tělesné výchovy rozvíjela u žáků kladný vztah k pohybovým činnostem a k jejich
osvojování a pravidelnému využívání v souladu s pohybovým zájmem jednotlivých žáků.
Ve většině vyučovacích hodin tělesné výchovy byla výuka dobře organizačně promyšle ná
a realizovaná, žáci byli vhodně podněcováni k aktivnímu přístupu. Pro dosažení
stanovených cílů byly účelně zvoleny metody a formy, které napomáhaly zvládnout nové
pohybové dovednosti i rozvíjet již zvládnuté činnosti. Žáci dokázali navzájem spolupracovat
a tím podpořili i motivovali méně zdatné žáky, aby zažili úspěch v nácviku nových
pohybových dovedností nebo v rámci sportovních her.
V závěrečné fázi většiny vyučovacích hodin scházelo shrnutí probraného učiva
a vyhodnocení stanoveného vzdělávacího cíle. Žáci byli jen ojediněle vedeni k sebereflexi
vlastního výkonu. Formativní hodnocení výuky s ohledem na poskytnutí informací o tom,
jak se žák vypořádává s látkou, zda látce porozuměl, případně jaký druh pomoci potřebuje
k zvládnutí učiva, neproběhlo vůbec.
Ve sledované výuce odborných předmětů převládala příjemná pracovní atmosféra
a vyučující v nich zohledňovali pracovní tempo žáků. Žáci byli vedeni k dodržování odborné
terminologie s náležitým využitím výstižného příkladu z praxe, který dokresloval vhodné
souvislosti s reálnými situacemi, jež navazovaly na předpokládané profesní uplatnění žáků.
Výuka probíhala převážně frontálně s výrazným podílem výkladu a převažující aktivito u
učitelů. Většina hodin byla vedena formou přednášky doplněné prezentací výukového
obsahu s neúčelným využitím digitální techniky. Skupinová forma výuka či práce
ve dvojicích se nevyskytovala, samostatná práce žáků byla spíše zaměřena na opisování
textů do sešitu. Komunikace s žáky byla zaměřená zejména na stručné opakování učiva
z předchozí hodiny nebo stručný popis promítané prezentace. Neefektivně zvolené formy
a metody výuky vedly k menšímu zapojení žáků v jednotlivých hodinách. Žáci byli
motivováni k plnění zadaných úkolů, ale bez zpětné vazby o míře zvládnutí zadaných úkolů
a probíraného obsahu učiva. K náročnější komunikaci formou vzájemné diskuse nebo
výměny názorů i k samostatnému vyhledávání informací s následným zpracováním nebyli



                                           4/8
vedeni. Práce s výukovými cíli byla nedostatečná a neumožňovala jejich vyhodnoce ní
v závěru hodiny, většinou nedocházelo ani ke stručnému shrnutí učiva.
Ve sledovaných skupinách praktického vyučování byly rozvíjeny kompetence žáků
za účelem získávání potřebných praktických dovedností a návyků vycházející z profilu
absolventa pro daný obor vzdělání. Organizační formy a metody výuky byly zvoleny účelně,
zásady bezpečnosti práce a ochrany zdraví byly dodrženy. Žáci ukázněně a pod vedením
učitelů praktického vyučování zodpovědně plnili pracovní úkoly. Pracovali s nástroji
a zařízeními, přirozeně komunikovali mezi sebou i s vyučujícími, kteří jim poskytovali radu
a pomoc při plnění zadaných úkolů. Žáci se dobře orientovali v zadávací dokumentaci a
vyučující průběžně hodnotili jejich pokrok v dílčích činnostech. Individuální přístup učitelů
praktického vyučování s využitím aktivizačních metod jednoznačně přispíval k zájmu žáků
o praktickou činnost.


                          Hodnocení výsledků vzdělávání
Výsledky vzdělávání žáků byly pravidelně projednávány na jednáních pedagogické rady
i předmětových komisí. Sdílený elektronický informační systém umožňoval systematické
sledování úspěšnosti žáků v průběhu celého školního roku. Zákonní zástupci žáků byli
průběžně informováni o prospěchu na třídních schůzkách i pomocí webového informač ního
systému. Výsledky vzdělávání žáků vykazovaly v období posledních tří let vyrovnano u
úroveň a u většiny žáků jednotlivých tříd nedocházelo k výrazným výkyvům v rámci
průběžných vzdělávacích výsledků. U některých žáků prvních ročníků v předmětu
matematika bylo patrné zhoršení studijních výsledků, ale postupně směrem k závěrečným
ročníkům se studijní výsledky zlepšovaly. Škola se rovněž zapojila do testování žáků,
ve školním roce 2017/2018 dosáhli žáci druhých ročníků v matematické gramotnosti
v porovnání s celorepublikovými výsledky žáků výborné úrovně. Ve školním roce
2022/2023 se žáci prvních ročníků zapojili do testování vědomostí moderních dějin
s výbornými výsledky a žáci druhých ročníků do testování čtenářské gramotnosti
s průměrnými výsledky.
Škola poskytuje individuální poradenství při řešení případných výukových či výchovnýc h
problémů. Předcházení studijního neúspěchu žáků škola realizuje možností individuálníc h
konzultací, které byly po distanční výuce v souvislosti s pandemií nemoci covid-19 vhodně
doplněny skupinovým doučováním. Škola účelně spolupracovala se školskými
poradenskými zařízeními a při úpravě vzdělávání žáků se SVP vycházela z jejich doporučení
a současně využívala vlastních úprav metod, organizace a hodnocení vzdělávání. Dopady
využívaných podpůrných opatření byly účelně každý rok vyhodnocovány.
Celkové výsledky maturitní zkoušky vykazovaly stabilně vysokou úroveň u jednotlivýc h
oborů vzdělání a vždy byly výrazně lepší než celorepublikový průměr žáků ve stejné skupině
oborů. Žáci technického lycea ve sledovaném období od školního roku 2017/2018 uspěli
všichni. Výsledky žáků ostatních technických oborů elektrotechnika, strojírenství a
stavebnictví ve sledovaném období vykazovaly postupnou zlepšující úroveň. Ve školním
roce 2020/2021 a 2021/2022 neuspělo vždy pouze 5 žáků z celkového počtu 160 žáků
konajících maturitní zkoušku. Maturitní výsledky vedení školy sledovalo, efektivně
analyzovalo a vyhodnocovalo. Pro udržení dobrých žákovských výsledků, ale i pro jejich
zlepšení vedení školy přijímalo a realizovalo vhodná opatření.
Žáci školy jsou úspěšní v soutěžích a olympiádách napříč obory a vzdělávacím oblastmi.
Výborných výsledků dosahují jak v rámci odborných předmětů, tak i v těch všeobecných, a
to na úrovni školní, okresní nebo regionální, ale i na úrovni celostátní. Aktivní příprava na


                                            5/8
tyto soutěže kvalitně podporuje rozvoj nejen pohybových dovednosti, ale i postojovou
složku jednotlivých žáků. Účelnou motivací pro žáky je možnost účastnit se poznávacíc h
nebo studijních pobytů na podporu jazykových dovedností i v rámci programu Erasmus+,
kde se zdokonalují v aktivním používání cizího jazyka, a to nejen ve svém oboru.


                                         Závěry
Vývoj školy
-   Postupné zlepšení materiálního a finančního zabezpečení vzdělávání.
Silné stránky
- Zapojení žáků do soutěží, přehlídek a výstav napříč všemi obory vzdělání a jejich velmi
  dobré výsledky jak v okresních, regionálních, tak i v celostátních kolech.
- Dlouhodobě výborné výsledky žáků při ukončování vzdělávání.
Slabé stránky a/nebo příležitosti ke zlepšení
-   Absence forem výuky podporujících spolupráci žáků při řešení učebních úloh a zvýšení
    jejich aktivního zapojení do výuky.
-   Při výuce aktivně pracovat se všemi žáky a nabízet jim možnost výběru z úloh odlišné
    kognitivní náročnosti.
-   V závěru vyučovacích hodin zhodnotit probíraný obsah učiva vyučujícím i žáky směrem
    k jejich vlastnímu učení.
-   Vytvořit prostor pro samostatné využívání různých informačních zdrojů žáky při řešení
    úloh a následnou analýzu, kterou by dokázali vhodně interpretovat.
Doporučení pro zlepšení činnosti školy
-   Při plánování dalšího vzdělávání pedagogických pracovníků se zaměřit na rozvoj
    v oblasti využívání metod a forem nabízejících žákům aktivity podporující jejich učení,
    na práci s výukovými cíli a diferenciaci výuky směrem k žákům.
-   Při kontrolní a hospitační činnosti se zaměřit na závěrečné zhodnocení získanýc h
    znalostí a dovedností žáků v souvislosti ke stanoveným cílům a obsahu probíraného
    učiva i na využívání aktivizujících metod a forem ve výuce.




                                           6/8
           Seznam dokladů, o které se inspekční zjištění opírají
 1.   Zřizovací listina Střední průmyslové školy Zlín, tř. Tomáše Bati 4187, IČO
      00559482, čj.273/2001 ze dne 13. 6. 2001, včetně Přílohy č. 1, vydaná Zlínsk ým
      krajem včetně dodatků č. 1 –7
 2.   Jmenování ředitele školy na pracovní místo, čj. KUZL 35791/2020 ze dne 22. 6. 2020
      s účinností od 1. 8. 2020
 3.   Rozhodnutí o změně v zápisu do rejstříku škol a školských zařízení č. j. 57544/2014
      ze dne 6. 10. 2014, vydané MŠMT
 4.   Školní vzdělávací programy vyučovaných oborů vzdělání ve školním roce 2022/2023
      k datu inspekce
 5.   Zápisy z jednání pedagogické rady a předmětových komisí 2020/2021, 2021/2022 a
      2022/2023 k datu inspekce
 6.   Třídní knihy a výkazy, rozvrhy tříd a vyučujících ve školním roce 2022/2023 k datu
      inspekce
 7.   Doklady o dosaženém vzdělání pedagogických pracovníků (vzorek) ve školním roce
      2022/2023 k datu inspekce
 8.   Plán kontrolní a hospitační činnosti na školní rok 2022/2023
 9.   Plán dalšího vzdělávání pedagogických pracovníků ve školním roce 2022/2023 k datu
      inspekce
10.   Výroční zprávy o činnosti školy za školní rok 2020/2021, 2021/2022 a 2022/2023
11.   Plán strategického rozvoje školy 2020–2026 ze dne 11. 3. 2020
12.   Přehled prospěchu jednotlivých tříd ve školním roce 2020/2021, 2021/2022 a
      2022/2023
13.   Výsledky maturitních zkoušek ve školním roce 2019/2020, 2020/2021 a 2021/2022
14.   Organizace školního roku 2022/2023
15.   Hospitační záznamy za školní rok 2020/2021, 2021/2022 a 2022/2023 k datu inspekce
16.   Dokumentace výchovného poradenství a prevence rizikového chování žáků ve
      školním roce 2022/2023 k datu inspekce
17.   Spisy žáků přijatých a nepřijatých ke vzdělávání na střední škole (vzorek) na školní
      rok 2020/2021, 2021/2022 a 2022/2023
18.   Kritéria pro přijetí na střední školu na školní rok 2020/2021, 2021/2022 a 2022/2023
19.   Dokumentace výchovného poradenství a prevence rizikového chování žáků
      ve školním roce 2021/2022 a 2022/2023
20.   Dokumentace ke školnímu stravování, bezpečnosti, k projektům, příspěvkům a
      neinvestičním dotacím ve školním roce 2022/2023


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Zlínský inspektorát, Zarámí 88,
P. O. Box 125, 760 01 Zlín, případně prostřednictvím datové schránky (g7zais9), nebo
na e-podatelnu csi.z@csicr.cz s připojením elektronického podpisu, a to k rukám
ředitele inspektorátu.


                                           7/8
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.

Složení inspekčního týmu a datum vyhotovení inspekční zprávy
Titul, jméno, příjmení, funkce
 Mgr. Radovan Zicháček, školní inspektor,
 vedoucí inspekčního týmu                            Radovan Zicháček v. r.
 PhDr. Renata Horáková, Ph.D., školní
 inspektorka                                         Renata Horáková v. r.
 Mgr. Kristina Kubečková, školní
 inspektorka                                        Kristýna Kubečková v. r.
 Mgr. Jana Zámečníková, školní
 inspektorka                                         Jana Zámečníková v. r.
 Ing. Marcela Matušincová, kontrolní
 pracovnice                                         Marcela Matušincová v. r.
 Ing. Jaroslav Král, odborník na
 elektrotechniku                                        Jaroslav Král v. r.

 Ing. Jiří Psota, odborník na strojírenství
                                                          Jiří Psota v. r.

 PaedDr. Jiří Ševčík, školní inspektor
                                                         Jiří Ševčík v. r.




Ve Zlíně 22. 5. 2023




                                              8/8
