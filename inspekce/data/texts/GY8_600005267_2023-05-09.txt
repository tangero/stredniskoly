CSI0X00BER3C
Počet listů: 12




                                      Česká školní inspekce
                                      Pražský inspektorát
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIA-1469/23-A


Název                               Klasické gymnázium Modřany a základní škola, s.r.o.
Sídlo                               Rakovského 3136/1, 143 00 Praha 4
E-mail                              rouskova@kgm.cz
IČO                                 61054682
Identifikátor                       600005267
Právní forma                        Společnost s r.o.
Zastupující                         Mgr. Lenka Rousková
Zřizovatel                          Mgr. Lenka Rousková, Mgr. Miroslav Rousek
Místo inspekční činnosti            Rakovského 3136/1, 143 00 Praha 4
Inspekční činnost na místě          9. 5. 2023 – 12. 5. 2023 a 15. 5. 2023 – 16. 5. 2023


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů. Inspekční činnost na podnět podle § 174 odst. 6 školského zákona.


                                         Charakteristika
Klasické gymnázium Modřany a základní škola, s.r.o. (dále „škola“ nebo „gymnázium“)
vykonává činnost stření školy a školní jídelny- výdejny. V posledních dvou školních letech
nebylo vzdělávání v základní škole a ve školní družině realizováno. Všeobecně vzdělávac í
studijní program se zaměřením na výuku anglického jazyka je poskytován v denní formě
osmiletého, šestiletého a čtyřletého gymnázia. Jazykové kompetence žáků jsou posilovány
širší nabídkou druhého cizího jazyka (německý, francouzský, španělský) i volitelných nebo
nepovinných předmětů, povinnou výukou latiny ve vyšším gymnáziu a periodickými
zahraničními jazykovými pobyty. Žáci mají možnost během studia složit mezinárod ní
certifikované zkoušky z různých cizích jazyků.
Škola se nachází v klidné sídlištní zástavbě městské části Modřany a renovovanou budovu
sdílí s jiným subjektem vykonávajícím činnost základní školy. Od posledního inspekčního
hodnocení v roce 2017 došlo k více než stoprocentnímu nárůstu počtu žáků, vzrostl počet
tříd a pedagogů, naplněnost školy se zvýšila přibližně o 45 %. K 30. 9. 2022 se zde
vzdělávalo ve 26 třídách celkem 528 žáků, z toho 209 v nižším gymnáziu. Nejvyšší
povolený počet žáků byl využit téměř na 90 %.


                         Hodnocení podmínek vzdělávání
Ředitelka školy (dále „ředitelka“) je zároveň zřizovatelkou a ve své funkci využívá
dlouholetých řídících schopností i pedagogických zkušeností, což se odráží v aktivním
vedení pedagogického procesu. Koncepční řízení školy se promítlo do řady organizač níc h
a kvalitativních změn, které umožnily postupnou transformaci školy rodinného typu ve
středně velké gymnázium. Od posledního inspekčního hodnocení v roce 2017 došlo
k utlumení vzdělávání v základní škole a zároveň k dynamickému vývoji v gymnáziu, což
se projevilo ve výrazném nárůstu počtu žáků, tříd a pedagogů i celkové naplněnosti školy.
Rozšíření organizační struktury v oblasti vedení školy (dva zástupci), školního
poradenského pracoviště (pozice speciálního pedagoga) a posílení oborových komisí
v kombinaci s vymezenými pravomocemi napomohlo k zajištění většiny rozšiřujících se
činností školy. Ředitelka naplňuje koncept gymnaziálního vzdělávání se zaměřením na
výuku cizích jazyků a s možností výběru volitelných předmětů, což dokládá, mj. i vzrůstajíc í
zájem o vzdělávací nabídku všech tří gymnaziálních oborů i úspěšnost absolventů při vstupu
do terciárního vzdělávání. Uskutečněním dlouhodobějších koncepčních záměrů ředitelka od
posledního inspekčního hodnocení zlepšila materiálně-technické podmínky pro vzdělává ní.
K podpoře profilace gymnázia byly nově navázány partnerské vztahy se zahranič ními
školami, podařilo se pravidelně realizovat mezinárodní certifikované zkoušky i řadu
rozšiřujících vzdělávacích aktivit. Rovněž kontinuálně rozvíjená spolupráce s vysokými
školami, vědeckými ústavy, jazykovými instituty a dalšími kulturně- vzdělávac ími
institucemi napomáhá k budoucímu profesnímu směřování žáků i k výměně edukativníc h
zkušeností. Strategickým cílem pro další období však nadále zůstává, mj. zvýšení
stabilizovanosti a kvalifikovanosti pedagogického sboru, inovace některých nastavenýc h
pravidel, vnitřních předpisů k organizaci vlastní činnosti školy a zefektivně ní
komunikačních mechanismů s jednotlivými aktéry vzdělávání.
Principy řízení vycházejí ze systematického plánování a organizace všech oblastí výchovně
vzdělávacího procesu. Opírají se o přesně definovaná pravidla, delegované kompetence
s adresnou odpovědností všech zaměstnanců za splnění vymezených úkolů v dané oblasti
(zástupci ředitele, poradenští pracovníci, vedoucí metodických orgánů, třídní učitelé).
Z inspekčních zjištění je ale zřejmé, že efektivitu fungování v běžné praxi částečně snižuje
množství vnitřních předpisů, formalizovaných pokynů i některá direktivněji stanovená
pravidla k organizaci vlastního života školy, např. školní řád. Část dokumentů tak zcela
neodráží aktuální potřeby a charakter gymnázia, v některých případech nepřispívá
k racionalizaci nastavených postupů nebo dostatečně nekoresponduje s již uplatňova nými
kroky v reálné praxi, např. obecně formulovaný minimální preventivní program. Ředitelka
v průběhu inspekční činnosti provedla dílčí úpravy školního řádu a zajistila jejich schválení


                                            2/12
školskou radou. Pro další období rovněž reflektuje potřebu inovace některých dokumentů
a nastavených komunikačních mechanismů na základě diskuze s pedagogickými
pracovníky.
V oblasti metodického vedení výuky a kontrolní činnosti je významně posílena pravomoc
předsedů oborových komisí, kteří se podílejí, mj. na koncipování výuky předmětu,
koordinaci vzdělávacích aktivit, přípravě projektů a soutěží, inovaci a kontrole naplňová ní
školního vzdělávacího programu (dále „ŠVP“) nebo hodnocení výstupů vzdělávání formou
srovnávacích testů. Pozitivem je rovněž i definování jednotných kritérií a přesné vymeze ní
požadavků pro hodnocení výsledků žáků v daném předmětu. Spolupráce vedení školy
s předsedy oborových komisí přispívá ke komplexnímu monitoringu kvality pedagogické
práce a úrovně výuky prostřednictvím četné hospitační činnosti, včetně vzájemnýc h
hospitací. Evaluační závěry zpravidla vyúsťují v konkrétní doporučení ke zlepšení
pedagogické práce, napomáhají ke vzájemnému sdílení zkušeností a metodické podpoře
učitelů.
Vedení školy řídí a vyhodnocuje pedagogické procesy na úrovni školy. K některým
identifikovaným problémům, nebo na základě podnětů žáků a rodičů, jsou přijímá na
konkrétní opatření ke zlepšení či koncepční úpravy vzdělávání, např. zavedení
elektronického docházkového systému, posílení časové dotace výuky druhého cizího jazyka .
Ředitelka si ponechává klíčové řídící, kontrolní a hodnotící pravomoci. S výslovným
souhlasem pedagogické rady provádí také operativní opatření, např. stanovení mimořád né ho
termínu zkoušek k doplnění klasifikace pro úspěšné ukončení závěrečného ročníku
a možnost konání maturitní zkoušky (pouze pro žáky oktáv, kteří nebyli z žádného předmětu
hodnoceni stupněm nedostatečný).
Vnitřní komunikační mechanismy jsou funkční. K efektivnímu přenosu informací napomáhá
elektronický informační systém (úložiště klíčových dokumentů), periodické porady i účelné
využívání digitální platformy jako komunikačního prostředku i nástroje k podpoře žáků ve
vzdělávání (termínované úkoly, výukové materiály, on-line konzultace). Gymnázium má
jasně nastavená pravidla chování a způsoby jednání vedení školy, pedagogů i žáků, včetně
nástrojů pro přenos případných podnětů k ovlivnění chodu školy (třídnické hodiny,
žákovský parlament). Z rozhovorů inspekčního týmu se zástupci žákovského parlamentu
vyplynulo, že vedení školy se jejich náměty zabývá a podle svých možností usiluje o řešení,
např. využití licencí počítačových programů pro domácí účely, organizace školních akcí,
úprava hranice povinné účasti žáků ve výuce. Rovněž ze závěrů dotazníkového šetření
inspekčního týmu ve vybraných ročnících nižšího gymnázia (postoje ke školnímu prostředí
a školní úspěšnost) vyplynulo, že většina žáků (75 %) vnímá celkové školní klima pozitivně,
žádné výrazně negativní hodnocení nebylo zaznamenáno. Významnější názorové
disproporce nevyplynuly ani ze souhrnu dotazníkového hodnocení školního prostředí
a vzájemných vztahů mezi jednotlivými aktéry vzdělávání (ředitel-učitelé-žác i).
Deklarovaná míra shody v jednotlivých hodnocených oblastech tak koresponduje se
zjištěními inspekčního týmu z provedených rozhovorů s některými účastníky vzdělávání.
Zákonní zástupci žáků jsou informováni o záležitostech týkajících se organizace, průběhu
a výsledků vzdělávání standardními nástroji (elektronický informační systém,
tzv. pohovorové individuální hodiny, popř. společné třídní schůzky). Formy komunikace
a postupy při projednávání i řešení jejich podnětů jsou hierarchicky stanoveny, tj. posílená
role třídního učitele, poradenských pracovníků, vyučujícího předmětu. Vedení školy se
obvykle zabývá řešením závažnějších výchovně vzdělávacích problémů na základě písemně
zpracovaných dokladů, nebo konkrétními podněty, popř. reálnými požadavky zákonných
zástupců. Z předložených podkladů je zřejmé, že ředitelka na základě projednávanýc h



                                           3/12
skutečností přijímá i dílčí opatření k zefektivnění některých postupů na úrovni školy, např.
spolupráce s odborem sociálně-právní ochrany dětí, výzva k osobnímu projednání, nutnost
prokazatelného způsobu řešení podnětu, uložených kázeňských opatření či informo vá ní
o požadavcích ke splnění klasifikace nebo doložení neomluvené absence. Z inspekčníc h
zjištění však vyplynula potřeba otevřenějšího způsobu komunikace se žáky i vzájemné ho
dialogu s jejich zákonnými zástupci. Vedení školy tuto skutečnost také vnímá. Příležito st
pro zlepšení informovanosti a konstruktivního dialogu představuje možnost získávání
pravidelné zpětné vazby od všech aktérů vzdělávání, mj. formou evaluačních anket, nebo
transparentní zveřejňování klíčových dokumentů gymnázia na webových stránkách školy.
Komplexně nastavený kontrolní systém je převážně funkční, aktuální legislativní změny se
průběžně promítají do fungování školy, např. úprava organizace profilové části maturitní
zkoušky, omezení užívání mobilních telefonů. Z inspekčních zjištění ale vyplynula nižší
účinnost kontrolních mechanismů v oblasti následné kontroly prováděné vedením školy,
např. při dodržování jednotně nastavených pravidel hodnocení žáků některými učiteli.
Z předložených hodnotících podkladů pedagogů závěrečných ročníků bylo inspekčním
týmem zjištěno, že požadavky pro splnění podmínek úspěšného ukončení závěrečného
ročníku žáky byly dodrženy (čtyři žáci neprospěli a nebyl jim stanoven náhradní termín
zkoušek k doplnění klasifikace, tři nehodnocení žáci vykonali zkoušky k doplnění
klasifikace, z toho dva úspěšně).
Od poslední inspekční činnosti se obměnila přibližně třetina učitelů, došlo k významné mu
rozšíření pedagogického sboru. Ředitelka při získávání nových učitelů využívá spolupráci
s vysokými školami (praktikanti, bývalí absolventi), zapojení do projektů (Učitel naživo)
nebo průběžně inzerovaných pracovních pozic. Vzdělávání zajišťuje celkem 46 pedagogů,
z toho tři externisté a pět rodilých mluvčích. Nízký věkový průměr přibližně poloviny
vyučujících se částečně odráží v nižší míře jejich kvalifikovanosti i stability působení ve
srovnání s daným druhem školy. Předpoklady odborné nebo pedagogické způsobilos ti
nesplňuje 26 % učitelů, přičemž všichni si doplňují potřebné vzdělání studiem. V případě
nenadálé personální změny ředitelka přijímá operativní opatření k zajištění kontinuity
vzdělávání, např. rozdělení skupin podle maturitních preferencí žáků pro výuku předmětu
matematika v oktávách gymnázia.
Další vzdělávání pedagogických pracovníků vychází z aktuálních potřeb školy, mj.
doplňování a rozšiřování kvalifikačních předpokladů, zajištění maturitní zkoušky,
problematika bezpečnosti, inkluze, a zároveň podporuje profesní růst učitelů i modernizac i
výukových postupů, např. oborové didaktiky, badatelská výuka, rozvoj digitálníc h
kompetencí. Ke sdílení zkušeností a obohacení vzdělávacího procesu napomáhá i souběžné
působení některých učitelů v terciární sféře, zapojení do projektů, např. Dějepis+,
a především přínosný systém oborových hospitací. Z výstupů anketních dotazníků pro
učitele je zřejmé, že vyučující reflektují potřebu rozvoje svých pedagogických kompetencí
v oblasti řešení rizikových projevů chování žáků nebo vedení třídních kolektivů. Zjištění
inspekčního týmu z hospitační činnosti ale dokládají rovněž potřebu zacílit další vzdělává ní
na způsoby formativního a motivačního hodnocení.
Efektivním vícezdrojovým financováním a účelným nakládáním s finančními prostředky se
ředitelce daří zajistit plynulý chod gymnázia i potřebné materiální podmínky pro realizac i
ŠVP. Zapojení managementu školy do vybraných projektů napomáhá ke zkvalitňo vá ní
vzdělávacího procesu (zahraniční stáže) i k podpoře žáků (doučování). Škola umožňuje
žákům snížení školného ze sociálních důvodů.
Od poslední inspekční činnosti se zlepšily materiálně-technické podmínky pro výuku
a zajištění bezpečnosti školy (vstupní turnikety, kamerový systém). V souladu se


                                            4/12
stanovenými prioritami a moderními výukovými trendy došlo ke zkvalitnění vybavení
informačními technologiemi, didaktickou a prezentační technikou, rozšířil se vnitř ní
informační systém (panely na chodbách). Žáci využívají relaxační zázemí spojené s bufetem,
čtenářská zákoutí v některých třídách a prezentací své tvorby přispívají ke kultivaci školního
prostředí. Tělovýchovné aktivity jsou realizovány v přilehlém sportovním areálu nebo v hale
i během sportovních kurzů různého zaměření. Školní stravování je smluvně zajištěno
a probíhá ve vlastní školní jídelně-výdejně.


                          Hodnocení průběhu vzdělávání
Vzdělávání pozitivně ovlivňuje promyšlená organizace vyučování (rozdělené hodiny
anglického jazyka podle dílčích jazykových dovedností, konverzace), účelné využití
disponibilní časové dotace s ohledem na profil absolventa a provázanost teoretické výuky
s praktickým využitím poznatků (oborové exkurze, jazykové pobyty). Rozvoj potencialit
žáků je zajištěn systémově, např. diferenciací jazykových skupin podle úrovně pokročilosti,
přípravou na certifikované zkoušky, koncepcí povinně volitelných seminářů a předmětů
s různým obsahovým a časovým vymezením podporujícím přípravu žáků k ukončování
studia, žáky nadané i žáky s profilací.
Většina hospitovaných hodin splňovala standardy gymnaziálního vzdělávání a vyznačova la
se přiměřenou náročností a metodickou propracovaností vzhledem ke specifikům žáků
nižšího a vyššího gymnázia. Výuka byla zpravidla koncipována v souladu s vědomostními
a dovednostními cíli a směřovala k rozvoji funkčních gramotností a jazykových kompetencí
žáků. Pojetí výuky částečně ovlivňoval přístup učitele, jeho projevovaný zájem o vyučovac í
předmět, účelné využívání aprobace a množství pedagogických zkušeností, což se odráželo
v různé míře aktivizace žáků, jejich zapojení do hodnotících činností nebo souvislejš ího
mluveného projevu. Většina hospitovaných hodin probíhala v pracovní atmosféře, žáci
respektovali stanovené postupy práce a vzájemné komunikace. Na obou stupních gymná zia
prokazovali žáci odpovídající úroveň vědomostí a dovedností, což koresponduje i s jejich
dosahovanými výsledky.
K pozitivům patřila rovněž zjevná pečlivá příprava začínajících učitelů s využitím
modernějších výukových postupů (brainstorming, myšlenkové mapy, didaktické hry)
a propracovanou prací se vzdělávacími cíli, např. vyvozování ve spolupráci se žáky,
smysluplné využití poznatků při dalším učení. Ve společenskovědních předmětech byla
vhodně rozvíjena také postojová složka cíle prostřednictvím aktualizace probíraných témat.
Zařazováním rozšiřujícího učiva vyučující účelně podporovali žáky s větším zájmem
o vyučovaný předmět a žáky nadané. Pedagogové napříč předměty efektivně využíva li
mezipředmětové přesahy, interdisciplinární vazby i propojování učiva s praktickými
příklady a zkušenostmi žáků. Vyučující často uplatňovali frontální formu výuky
v kombinaci s dialogickou metodou, samostatnou prací žáků, popř. prací ve dvojicích.
Kooperativní činnosti (skupinová a týmová spolupráce) k rozvíjení sociálníc h
a komunikativních kompetencí žáků byly využity méně často. Naopak na výborné úrovni
byla ve společenskovědním vzdělávání zařazena badatelsky orientovaná výuka s prvky
situačního učení. Vyváženost analytické části (práce s dobovými písemnými a obrazovými
dokumenty) i emocionální složky (modelové situace) vyučování přispívala k rozvoji
kritického myšlení a občanských kompetencí žáků. V těchto hodinách byl rovněž častěji
poskytován prostor pro vyjádření vlastního názoru a navazující diskuzi žáků. Účelné
používání didaktických pomůcek, demonstrativních metod a tvořivých úkolů v části hodin
přispívalo k názornosti a zvýšení motivace žáků. Didaktická technika byla uplatněna
s ohledem na stanovený vzdělávací cíl, např. poslech s porozuměním, filmový dokument,


                                            5/12
výuková videa a prezentace. V rámci komplexní práce s textem (uměleckým i odborným)
žáci prokazovali schopnost aplikovat své znalosti, dokládat svá tvrzení, správně
argumentovat i používat odbornou terminologii. V menší míře bylo zazname ná no
samostatné vyhledávání informací žáky s vlastním využitím informačních zdrojů.
Různorodost činností a promyšlené střídání aktivit ve výuce cizích jazyků vedlo zpravidla
k přiměřené dynamice vyučovacích hodin a k rovnoměrnému rozvoji receptivníc h
a produktivních řečových dovedností žáků. Ve vyšších ročnících gymnázia prokazované
řečové dovednosti žáků v anglickém jazyce přesahovaly požadavky dané přísluš ným
rámcovým vzdělávacím programem. Ojediněle se ale projevila stereotypnost činností
(gramatická cvičení), nebo nebyl v dostatečné míře vytvářen prostor pro mluve ný
cizojazyčný projev žáků. Podpora rozvoje matematické a přírodovědné gramotnosti
vycházela z četného využívání mezipředmětových vztahů, spojení teorie s reálnou praxí
a využíváním prvků činnostního učení. Žáci tak byli vedeni k samostatnému odvozování
poznatků, pochopení jevů v širších souvislostech a k uplatnění praktických zkušeností
z laboratorních cvičení. Učitelé ve všech sledovaných hodinách věnovali potřebné množství
času k procvičení a upevnění probírané látky, poskytovali žákům prostor pro dotazy
i průběžnou zpětnou vazbu využitelnou při dalším učení. Pedagogové obvykle vhodně
uplatnili práci s chybou, míra zohlednění nebo individualizace vzdělávacích postupů
vycházela z identifikovaných potřeb žáků a třídy, např. dodržování zásad psychohygie ny,
střídání činností, vizualizace zadání úkolu, popř. časová diferenciace.
Účinnost vzdělávacího procesu v některých případech snižovaly některé didaktické
nedostatky, nebo menší metodická propracovanost, např. předimenzovanost činností,
ojedinělá zvýšená náročnost, nižší pestrost metod a forem výuky s nerovnomě r ným
zapojením žáků nebo převažující činnosti na straně učitele s malou aktivizací žáků v procesu
učení. Učitelé rovněž v menší míře uplatnili formativní hodnocení žáků a jen výjimeč ně
vedli žáky k sebereflexi nebo vzájemnému hodnocení podle předem známých kritérií. V části
sledovaného vzdělávání pedagogové dostatečně nevyužili didaktického závěru vyučovac í
hodiny, mj. opomíjení shrnutí probraného učiva a vyhodnocení stanoveného vzdělávac ího
cíle ve spolupráci se žáky a s ohledem na jejich dosažený pokrok. Jen v menší míře bylo také
uplatněno motivační hodnocení a náležité ocenění žáků za jejich aktivní práci v hodině.
Napříč vyučovacími předměty nebyl také v potřebné míře vytvářen dostatečný prostor pro
souvislejší mluvený projev žáků. V části vyučování se projevila i nižší míra jazykové kultury
vzhledem k druhu školy (používání nespisovné češtiny některými učiteli a žáky).
Z inspekčních zjištění, týkajících se zajištění výuky a hodnocení žáků v předmětu
matematika v oktávách gymnázia, vyplynulo, že tento předmět byl vyučován v souladu
s určenou časovou dotací a stanovenou organizací, včetně volitelného semináře a cvičení
z matematiky. Rozsah a obsah odučeného učiva korespondoval s učebními osnovami v ŠVP.
Rovněž celkové hodnocení žáků v předmětu bylo stanoveno na základě jednotlivýc h
hodnotících podkladů a prokazatelného záznamu průběžné klasifikace v elektronické m
systému školy. Z porovnání záznamů v příslušných třídních knihách vedených ve školním
roce 2022/2023 s předloženým zadáním testu k doplnění klasifikace žáků z předmětu
matematika bylo inspekčním týmem ověřeno, že obsah testu odpovídal probranému učivu
za druhé pololetí příslušného školního roku.


                          Hodnocení výsledků vzdělávání
Výsledky vzdělávání pozitivně ovlivňuje výběr uchazečů na základě komplexního
přijímacího řízení. Ke vzdělávání jsou přijímáni žáci, jež prokázali potřebnou míru znalostí
v jednotné přijímací zkoušce z českého jazyka a matematiky i úspěšnost v předchozím


                                            6/12
vzdělávání. Součástí přijímacího řízení je i ověřování studijních předpokladů a úrovně
jazykových dovedností uchazečů z anglického jazyka.
Od posledního inspekčního hodnocení došlo k rozšíření školního poradenského pracoviště,
např. personální oddělení funkce výchovného poradce a metodika prevence, nová pozice
speciálního pedagoga (všichni bez příslušného studia). Propojení poradenských služeb
s vedením školy (výchovná poradkyně je zároveň zástupkyní ředitelky), úzká kooperace
s třídními učiteli a ostatními pedagogy nebo externími odbornými pracovišti přispívá
k realizaci podpůrných opatření a většinou k včasnému podchycení a řešení rizikové ho
chování žáků. Průběžně realizovaná prevence sociálně patologických jevů vhodně využívá
pravidelné třídnické hodiny s obsahovým vymezením, tematicky zaměřené ročníkové
programy a celoškolní projekty, např. Den prevence, Den zdraví. Nastavené mechanis my
k předcházení a řešení rizikového chování žáků jsou převážně funkční, mj. monitor ing
třídních vazeb, zařazování selektivní prevence, využívání doporučené metodiky k šetření při
podezření na šikanu, důsledné uplatňování pravidel školního řádu, výchovné komise a ve
výjimečných případech i vyloučení žáka ze studia. Od poslední inspekční činnosti došlo ke
snížení počtu zameškaných hodin (v průměru okolo 70 hodin na žáka za školní rok),
neomluvená absence dosahovala minimálních hodnot a vykazovali ji pouze jednotlivc i.
Hodnocení chování žáků sníženým stupněm je využíváno spíše ojediněle. Z inspekčníc h
zjištění ale zároveň vyplynulo, že některé vnitřní dokumenty, např. obecně formulo va ný
minimální preventivní program bez rozpracovaných konkrétních strategií a hodnotitelnýc h
cílů, nebo uplatňované kroky snižují v některých případech účinnost realizovaných postupů,
např. opakovaně projednávaná kázeňská opatření na výchovných komisích bez stanovení
konkrétního návrhu pro další výchovnou práci se žákem, spíše restriktivní systém udělování
výchovných opatření vzhledem k druhu školy, kdy ve sledovaném období převažovala
kázeňská opatření nad motivačním hodnocením formou pochvaly. Rovněž z výstupu
z anketních dotazníků žáků ve vybraných třídách gymnázia vyplývá, že v porovnání
s názory ředitelky i pedagogů se více než polovina žáků domnívá, že vztahové problémy
mezi spolužáky, žáky a učiteli jsou sice identifikovány a řešeny, ale uplatněné postupy
v některých případech již nevedou ke zlepšení vzájemné spolupráce.
Podpora žáků s potřebou podpůrných opatření vychází ze součinnosti poradenských
pracovníků s dalšími pedagogy a je systémově propojena s opatřeními strategie předcházení
školní neúspěšnosti pro všechny žáky, např. individuální konzultace, intervence a doučování
speciální pedagožky, elektronické podpůrné materiály, on-line konzultace, pravidelná
předmaturitní soustředění závěrečných ročníků. K termínu inspekční činnosti se ve škole
vzdělávalo přibližně 12 % žáků se speciálními vzdělávacími potřebami (dále „SVP“) a 14 %
žáků s odlišným mateřským jazykem. Různá míra pomoci je realizována v souladu
s doporučením školského poradenského zařízení a zahrnuje nižší stupeň podpůrných
opatření, tj. plány pedagogické podpory, kompenzační pomůcky, hodiny českého jazyka pro
cizince, úpravu podmínek při ukončování studia, přičemž žádný žák nebyl k termínu
inspekční činnosti vzděláván podle individuálního vzdělávacího plánu. Účinnost
uplatňovaných postupů je pravidelně vyhodnocována a v případě potřeby, nebo na základě
zjištění z hospitačních vstupů speciální pedagožky, jsou stanovena další opatření, např.
úprava zadání srovnávacích testů pro žáky se SVP. Z inspekčních zjištění je zřejmé, že
výsledky vzdělávání vybraného vzorku žáků s podpůrnými opatřeními ve školním roce
2022/2023 byly vesměs srovnatelné s výsledky dané třídy (v nižším gymnáziu dokonce
i lepší, ve vyšším gymnáziu méně, než polovina žáků prospěla s o něco horším průměrem).
Zájem a nadání žáků škola podporuje rozmanitými školními i mimoškolními aktivita mi,
zapojením do předmětových soutěží a olympiád. V doložených případech (tréninko vá
příprava, zahraniční stáž, zdravotní problémy) ředitelka povoluje žákům vyššího gymná zia


                                           7/12
individuální úpravu docházky (ve školním roce 2022/2023 přibližně 11% žáků).
Z inspekčních zjištění je zřejmé, že možnost nepravidelného uvolňování žáků z vyučová ní
v oktávě gymnázia vytváří v některých případech riziko jejich neúspěšnosti při uzavření
závěrečného ročníku (ve školním roce 2022/2023 z osmi žáků dva žáci neprospěli).
Individuální i celkové výsledky vzdělávání žáků jsou systematicky sledovány vedením školy
a projednávány pedagogickou radou i oborovými komisemi. V souladu s profilací školy je
pravidelně vyhodnocována účinnost diferenciace výuky anglického jazyka s ohledem na
průběžné výsledky jednotlivců i skupin (interní testy). Důležitý nástroj pro ověření
naplňování výstupů ŠVP v hlavních předmětech představují ročníkové srovnávací testy,
v některých předmětech i jednotně zadávané písemné práce, jejichž výsledky jsou obvykle
využívány k eliminaci zjištěných rozdílů nebo pro zaměření závěrečné přípravy žáků
k maturitní zkoušce. K posouzení úrovně dosažených kompetencí žáků a rozvoje jejich
potenciálu jsou využívány rovněž seminární práce, eseje, žákovské prezentace i úspěšnost
jednotlivých žáků v mezinárodních jazykových zkouškách (ve sledovaných školních letech
certifikát získalo 10 % až 15 % žáků nižšího a vyššího gymnázia). Externí zpětnou vazbu
o kvalitě vzdělávání poskytují škole i výsledky výběrového zjišťování ČŠI, které
korespondují s inspekčními zjištěními z hodnocení průběhu výuky, např. ve školním roce
2022/2023 dosáhli žáci vyššího gymnázia výborné úrovně v oblasti čtenářské a přírodovědné
gramotnosti. Pravidla pro hodnocení výsledků vzdělávání žáků definují jednotná kritéria pro
nižší i vyšší gymnázium, včetně požadavků a přesného vymezení počtu známek. Přestože
předsedové oborových komisí zpravidla sledují dodržování požadavků hodnocení v daném
předmětu, z inspekčních zjištění vyplynulo, že nastavené podmínky průběžného hodnocení
nebyly některými učiteli naplňovány (četnost klasifikačních podkladů, prokazatelný záznam
známek v elektronickém systému školy).
Celkové výsledky vzdělávání žáků ve sledovaném období dosahovaly velmi dobré úrovně.
Stabilně třetina žáků prospěla s vyznamenáním, neprospívající se objevili výjimečně (ve
školním roce 2021/2022 jeden žák), přibližně 90 % žáků má uzavřenou klasifikaci k 30. 6.
Při přechodu z nižšího na vyšší gymnázium nedochází k výraznějším prospěchovým
výkyvům. Odchody žáků obvykle souvisí s jejich budoucí profilací po ukončení nižšího
stupně osmiletého a šestiletého gymnázia (ve sledovaném období v průměru 12 žáků za
školní rok). Přestupy na jinou školu v průběhu vzdělávání probíhají v řádu jednotlivc ů
a zpravidla na žádost rodičů (ve školním roce 2021/2022 jeden žák převeden na základní
školu, pět žáků přestoupilo na jinou školu, včetně zahraniční, ve školním roce 2022/2023
přestoupili čtyři žáci).
Účinnost nastavené profilace žáků se projevuje i v jejich vysoké úspěšnosti ve zvolené
zkoušce z anglického jazyka ve společné části maturitní zkoušky. Ve sledovaném období
posledních tří školních let téměř všichni žáci konající maturitní zkoušku uspěli, z toho
nejméně pětina s vyznamenáním, neprospěli pouze jednotlivci (jeden až dva žáci). Ve
srovnání s republikovým průměrem dané skupiny oborů dosahovali žáci z českého
a anglického jazyka srovnatelných nebo lepších výsledků. Dlouhodobě celkově lepší
výsledky v jednotlivých předmětech společné části maturitní zkoušky v rámci daného oboru
vzdělání vykazovali žáci čtyřletého gymnázia. Výsledky společné a profilové části maturitní
zkoušky byly zpravidla vyrovnané, nebo mírně horší v její profilové části. Ve školním roce
2021/2022 nahradilo 40 % maturantů zkoušku z anglického jazyka v její profilové části
mezinárodním certifikátem.
Z inspekčních zjištění vycházejících z předložené dokumentace a přímého pozorování
průběhu profilové části maturitních zkoušek v jarním zkušebním období 2023 vyplynulo, že




                                           8/12
organizace a průběh zkoušek konaných písemnou (fyzika) a ústní formou proběhla v souladu
s určenými postupy a právními předpisy.
Míra osvojených kompetencí žáků a jejich výsledky při ukončování vzdělávání korespondují
s vysokou úspěšností absolventů při přijetí ke studiu na vysokých školách humanitního
i přírodovědného zaměření.


                                        Závěry
Vývoj školy
- od posledního inspekčního hodnocení v roce 2017 škola koncepčně zareagovala na
  zvýšenou poptávku veřejnosti po gymnaziálním vzdělávání, došlo k utlumení vzdělává ní
  v základní škole a školní družině
- výrazně se navýšil počet žáků, tříd a pedagogů, vzrostla naplněnost a škola rodinného
  typu se transformovala ve středně velké gymnázium v kontextu pražských škol
- personálně bylo posíleno užší vedení školy a rozšířily se pozice pracovníků školního
  poradenského pracoviště
- rozvinuly se partnerské vztahy podporující profilaci školy
- zkvalitnilo se materiálně-technické vybavení
Silné stránky
- systémová podpora rozvoje čtenářské, matematické             a přírodovědné   gramotnost i
  i jazykových dovedností žáků v cizích jazycích
- přínosné partnerské vztahy podporující profilaci žáků, vzdělávací obsah gymná zia
  a výměnu edukativních zkušeností
- metodicky propracovaná výuka moderních dějin s využitím prvků badatelské výuky
  a situačního učení ve společenskovědních předmětech napomáhá k formování postojů
  a občanských kompetencí žáků
- funkční pedagogické řízení školy v oblasti hodnocení kvality výuky, efektivní spolupráce
  učitelů v rámci oborových komisí s pozitivním dopadem do vzdělávacího procesu
  a vzájemné metodické pomoci
- systematické ověřování naplňování výstupů vzdělávání v hlavních předmětech formou
  interních testů
- soustavné zapojování žáků do celoškolních projektů a rozšiřujících vzdělávacích aktivit
  přispívá k všestrannému rozvoji osobnosti žáků i jejich budoucímu profesnímu
  směřování
Slabé stránky a/nebo příležitosti ke zlepšení
- méně časté zařazování kooperativních forem práce a zapojení žáků do evaluačních aktivit
  s využitím prvků formativního hodnocení v části výuky
- menší prostor pro souvislejší ústní vyjádření žáků s akcentem na dodržování jazykové
  kultury v některých vyučovacích hodinách
- nižší míra stabilizovanosti a kvalifikovanosti pedagogického sboru ve srovnání s daným
  druhem školy



                                           9/12
- nižší efektivita některých nastavených pravidel, předpisů a komunikačních mechanis mů
  k organizaci vlastní činnosti školy
- méně účinný systém následné kontroly vedení školy v některých oblastech
- malá míra uplatňování motivačního hodnocení žáků formou pochvaly
Doporučení pro zlepšení činnosti školy
- více podporovat aktivizaci i vzájemnou kooperaci žáků ve výuce, častěji zařazovat
  formativní způsob hodnocení a zapojovat žáky do reflexe dosaženého učebního pokroku,
  vzájemného hodnocení podle předem stanovených kritérií, efektivněji využívat
  didaktické závěry vyučovacích hodin
- cíleně vytvářet prostor pro souvislejší mluvený projev žáků a redukovat používá ní
  nespisovné češtiny některými učiteli a žáky
- postupně inovovat některé vnitřní předpisy a pravidla vzhledem k praktickým potřebám
  školy a lépe nastavit komunikační procesy a postupy pro její efektivnější fungování
- více podporovat konstruktivní dialog se všemi aktéry vzdělávání, periodicky využívat
  nástroje ke sledování a vyhodnocování školního prostředí, častěji uplatňovat motivač ní
  hodnocení žáků
- konkretizovat preventivní strategie podle potřeb školy, stanovit cíle pro výchovné
  působení v třídních kolektivech nebo pro práci s jednotlivci, pravidelně vyhodnoco vat
  jejich splnění a zaměřit další vzdělávání pedagogů na oblast prevence rizikového chování
  žáků, vedení třídy a způsob formativního hodnocení
- zlepšit účinnost následné kontroly na úrovni vedení školy, např. při dodržování jednotně
  nastavených pravidel hodnocení učiteli
- zvýšit transparentnost vnějšího informačního systému a zveřejňovat zásadní výchovně
  vzdělávací dokumenty na webových stránkách školy
- nadále usilovat o zvýšení kvalifikovanosti pedagogického sboru a zajistit absolvování
  funkčního studia poradenskými pracovníky
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


            Seznam dokladů, o které se inspekční zjištění opírají
1. Jmenování do funkce ředitelky školy ze dne 29. 3. 1996 s platností od 1. 4. 1996
2. Školní vzdělávací program Klasického gymnázia Modřany, s.r.o., pro osmiletý, šestiletý
   a čtyřletý studijní program, denní forma vzdělávání, s platností od 1. 9. 2021
3. Školní řád Klasického gymnázia Modřany a základní školy, s.r.o., a vnitřní řád školní
   jídelny- výdejny platné k termínu inspekce
4. Výroční zprávy o činnosti školy za školní roky 2020/2021 a 2021/2022
5. Výběr z třídní knih, školní roky 2021/2022 a 2022/2023 (oktávy A, B, C) vedených
   k termínu inspekce
6. Rozvrh vyučovacích hodin, školní rok 2022/2023


                                          10/12
7. Školní matrika vedená k termínu inspekce
8. Výběr z personální dokumentace pedagogických pracovníků vedený k termínu inspekce
9. Záznamy z jednání pedagogické rady, porad oborových komisí a školního poradenského
   pracoviště, školní roky 2021/2022 a 2022/2023 vedené k termínu inspekce
10. Portfolio výchovného poradenství a primární prevence vedené k termínu inspekce,
    včetně platného minimálního preventivního programu
11. Zápis z jednání s ředitelkou školy ze dne 11. 5. 2023 - 12. 5. 2023
12. Výkaz zisku a ztráty za rok 2021, včetně auditorské zprávy, vypořádání dotací MŠMT
    k 31. 12. 2021 a 2022


                                         Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Pražský inspektorát,
Arabská 683, 160 66 Praha 6, případně prostřednictvím datové schránky (g7zais9),
nebo na e-podatelnu csi.a@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




                                           11/12
Složení inspekčního týmu a datum vyhotovení inspekční zprávy

Titul, jméno, příjmení, funkce
 Mgr. Petra Stoklasová, školní inspektorka,
 vedoucí inspekčního týmu
 Ing. Stanislava Grundová,
 školní inspektorka
 Mgr. Hana Vejrážková,
 školní inspektorka
 PhDr. Karel Vratišovský, MBA, přizvaná
 osoba, odborník na středoškolské
 vzdělávání
 PhDr. David Čáp, Ph.D., přizvaná osoba,
 odborník na psychologii a speciální
 pedagogiku
 Ing. Ivana Černá, kontrolní pracovnice


V Praze 9. 6. 2023




                                           12/12
