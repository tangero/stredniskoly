                              Česká školní inspekce
                               Ústecký inspektorát
                   W. Churchilla 6/1348, 400 01 Ústí nad Labem
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIU-583/24-U
                                      Sp. zn. ČŠIU-S-110/24-U


Název                               Gymnázium, Ústí nad Labem, Jateční 22, příspěvková
                                    organizace
Sídlo                               Jateční 243/22, Klíše, 400 01 Ústí nad Labem
E-mail                              sekretariat@gymjat.cz
IČO                                 44 555 423
Identifikátor                       600 011 321
Právní forma                        příspěvková organizace
Zastupující                         Mgr. Radka Brejchová
Zřizovatel                          Ústecký kraj
Místo inspekční činnosti            Jateční 243/23, Klíše, Ústí nad Labem
Inspekční činnost na místě          8. 4. 2024 − 12. 4. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání poskytovaného střední
školou podle příslušných školních vzdělávacích programů.
Zjišťování a hodnocení naplnění školních vzdělávacích programů pro základní a střední
vzdělávání a jejich souladu s právními předpisy a rámcovými vzdělávacími programy.
                                   Charakteristika
Právnická osoba Gymnázium, Ústí nad Labem, Jateční 22, příspěvková organizace (dále
„škola“) vykonává činnost střední školy a vzdělává žáky v denní formě vzdělávání v oborech
vzdělání 79-41-K/41 Gymnázium (čtyřletý vzdělávací program) a 79-41-K/81 Gymnázium
(osmiletý vzdělávací program).
K 30. 9. 2023 škola vykázala 657 žáků ve 24 třídách, z toho 240 v osmi třídách osmileté ho
vzdělávacího programu a 417 v 16 třídách čtyřletého vzdělávacího programu. V době
inspekční činnosti se ve škole vzdělávalo 45 žáků se speciálními vzdělávacími potřebami,
pět žáků mimořádně nadaných a osm žáků s odlišným mateřským jazykem.
Další informace o škole jsou k dispozici na webových stránkách školy www.gymjat.cz.


                         Hodnocení podmínek vzdělávání
Od července 2022 došlo ke změně ve vedení školy. Nová ředitelka školy v koncepci rozvoje
v některých oblastech navázala na úspěšné předchozí směřování školy. K naplňová ní
strategických cílů přispívá spolupráce se sociálními partnery, kterými jsou zřizova te l,
základní, střední i vysoké školy, různé kulturní instituce a další organizace. Spolupráce se
zahraničními školami spojená s výměnnými pobyty žáků podporuje rozvoj jejich
jazykových kompetencí, pro pedagogy je pak účinným nástrojem pro získávání
pedagogických zkušeností. Důležitým partnerem podporujícím sounáležitost žáků
s regionem, kde žijí, je město a zapojování do jeho akcí. K propagaci školy a zájmu
o vzdělávání v ní přispívá realizace velkého množství školních a mimoškolních aktivit
a projektů, uskutečňování akcí pro zákonné zástupce žáků a také setkávání s absolventy
školy.
Při organizaci a řízení pedagogických procesů a jejich kontrole ředitelku školy účelně
doplňují její dva zástupci. Pro efektivní předávání a sdílení informací je využíván školní
informační systém a vnitřní sdílené prostředí. Do hospitační činnosti se zapojují kromě
vedení školy také předsedové předmětových komisí a částečně pedagogové při vzájemnýc h
hospitacích. Metodická podpora a sdílení zkušeností efektivně přispívají k naplňování cílů
v oblasti kvality poskytovaného vzdělávání, a to především v oblasti využíva nýc h
výukových metod a organizačních forem. V oblasti diferenciace a individualizace
vzdělávání a v rozvoji hodnoticích dovedností žáků však není dostatečně účinná.
Pedagogický sbor je pro svoji práci ve vysoké míře kvalifikovaný a aprobovaný. Začínajíc ím
pedagogům se věnují uvádějící učitelé, podporu jim vhodně poskytuje vedení školy
i příslušná předmětová komise. Další vzdělávání vyučujících je zaměřeno na oblasti dle
jejich zájmu i potřeb školy a přispívá k častějšímu využívání aktivizačních metod a forem
výuky, avšak zavádění formativního hodnocení se příliš nedaří. Poradenské služby ve škole
efektivně zajišťují výchovné poradkyně, metodička prevence a od školního roku 2022/2023
školní psycholožka.
Materiální podmínky školy pro naplňování školních vzdělávacích programů jsou velmi
dobré. Nově zrekonstruovaná budova, estetická úprava a kvalitní vybavení učeben a dalších
prostor školy včetně venkovních vhodně přispívají k rozvoji kompetencí žáků ve všech
oblastech vzdělávání.




                                            2/6
                          Hodnocení průběhu vzdělávání
Společným znakem sledovaných hodin byla příjemná pracovní atmosféra založená na
partnerském přístupu pedagogů i žáků s vzájemným respektem a velmi dobrá odborná
úroveň učitelů. Převažovala frontální výuka s účelně zařazovanými aktivizačními prvky,
avšak kooperativní kompetence byly vhodně rozvíjeny jen v některých hospitovanýc h
hodinách. Žáci byli často zapojováni do výuky a měli prostor pro řešení úloh a formulac i
odpovědí, poznatky z předmětu vhodně aplikovali v jejich reálné situaci. Pedagogové
respektovali pracovní tempo žáků, avšak individualizaci a diferenciaci vzdělávacího obsahu
a zadávaných úkolů podle jejich individuálních potřeb nevyužívali. V některých
sledovaných hodinách byla vhodně zařazena práce s informačními zdroji a žáci byli vedeni
ke kritickému myšlení. Práce s textem a podpora čtenářské gramotnosti byla v nejazykovýc h
předmětech zařazena výjimečně. Výuka cizích jazyků byla vedena v cílovém jazyce,
pedagogové většinou účelně rozvíjeli receptivní i produktivní dovednosti žáků. Často byly
voleny vhodné formy a metody výuky, které přispívaly k aktivnímu praktickému používá ní
daného jazyka a rozvíjely jazykové dovednosti žáků, slovní zásoba byla osvojována
v nejrůznějších situacích. Metody vzájemného hodnocení a sebehodnocení žáků byly
využity ojediněle, prvky formativního hodnocení uplatnili jen někteří učitelé. V závěru
některých sledovaných hodin bylo efektivně shrnuto probírané učivo. Jen sporadicky
pedagogové ověřovali, zda byly vzdělávací cíle naplněny. K posílení názornosti výuky byly
tradičním způsobem využívány digitální technologie, které pouze v některých hodinách
použili také žáci.


                          Hodnocení výsledků vzdělávání
Pro vyhodnocování individuálních a skupinových výsledků vzdělávání využívá škola
standardní interní evaluační nástroje. Tyto umožňují porovnávat dosažené výsledky žáků
s očekávanými výstupy deklarovanými ve školních vzdělávacích programech. Vedení školy
výsledky žáků sleduje, pravidelně zadává zejména žákům nižších ročníků dotazníková
šetření, kterými zjišťuje případné problémy ve výuce, ředitelka školy navštěvuje osobně také
třídnické hodiny jednotlivých tříd. Prostřednictvím metodických orgánů pedagogové
spolupracují při sjednocování kritérií hodnocení v jednotlivých předmětech. Průběžné
výsledky vzdělávání žáků sledují kromě vedení školy také třídní učitelé. V případě ohrožení
žáků školním neúspěchem a v případě vyšší absence pomáhá výchovná poradkyně najít
příčiny a následně ve spolupráci se zákonnými zástupci účelně spolupracují na jejich
odstranění. Těmto žákům pedagogové poskytují podporu formou individuálních konzultac í
nebo skupinového doučování. Ve větší míře jsou využívány především žáky závěrečnýc h
ročníků, kteří se připravují na maturitní zkoušku. Žáci třetích a čtvrtých ročníků mají
možnost volby různých seminářů, které si vybírají podle svého zaměření u maturitní zkoušky
a podle volby navazujícího studia. Osvědčeným prostředkem, který efektivně ovlivňuje
úspěšnost žáků u maturitní zkoušky, je maturita nanečisto, při které si žáci čtvrtých ročníků
vyzkouší kompletní didaktický test společné části maturitní zkoušky v reálných
podmínkách. Zákonní zástupci jsou o výsledcích informováni prostřednictví školního
informačního systému, na třídních schůzkách nebo při individuálních konzultacích.
O kvalitě poskytovaného vzdělávání svědčí výsledky žáků v externím testování, které byly
ve školním roce 2021/2022 i 2022/2023 ve všech testovaných oblastech ve srovnání
s republikovými nadprůměrné. Úspěšnost žáků u maturitní zkoušky ve školním roce
2022/2023 byla také velmi dobrá, ze všech žáků, kteří maturitní zkoušku konali, neuspěl
pouze jeden žák.


                                            3/6
V rámci poradenských služeb škola vytváří příznivé podmínky pro vzdělávání žáků se
speciálními vzdělávacími potřebami. Pro efektivní podporu žáků nadaných spolupracuje
s Centrem pro talentovanou mládež a využila program „Rozvoj nadaných žáků středních
škol Ústeckého kraje“, díky kterému se jeden žák účastní badatelského programu
v anglickém jazyce. Členky poradenského pracoviště spolu úzce spolupracují. Školní
psycholožka poskytuje konzultace pedagogům, zejména třídním učitelům a žákům, nabízí
také poradenské služby a krizové intervence v psychicky náročných situacích. Škola
poskytuje vhodnou podporu žákům s odlišným mateřským jazykem podle míry jejich
jazykové bariéry. Kariérové poradenství je nastaveno standardně, výchovná poradkyně
pomáhá žákům při výběru jejich dalšího studijního zaměření nebo pracovního uplatnění.
V rámci této podpory organizuje škola projektový den k volbě povolání a sleduje
uplatnitelnost žáků, kteří převážně pokračují ve studiu na vysokých školách. K profilaci žáků
vhodně přispívá také jejich zapojování do středoškolské odborné činnosti.
Činnost metodičky prevence je zaměřena především na oblast prevence projevů šikany,
kyberšikany, závislostního chování, péče o duševní zdraví a vedení žáků ke zdravému
způsobu života. K efektivitě přispívá organizace různých workshopů, tematických besed
a zážitkových programů. Náznaky problémového chování jsou řešeny bezodkladně, což
přispívá k jejich minimalizaci. K posílení třídního klimatu přispívají sportovní kurzy,
exkurze a nově byly zavedeny třídnické hodiny. Na nich je např. u žáků nižšího gymná zia
tandemově zařazována osobnostní výchova se specifickým obsahem motivovaným zájmem
školy v maximální možné míře předcházet projevům rizikového chování žáků. V případě
potřeby je realizováno sociometrické šetření. Pro žáky prvních ročníků škola organizuje
adaptační programy, jejichž cílem je především vytváření dobrých prosociálních vztahů.
Žáci jsou také motivováni k účasti v různých soutěžích a olympiádách. Velmi dobrých
výsledků na republikové úrovni dosáhli např. v literární, matematické, finanční nebo
přírodovědné soutěži. Výborných umístění v krajských kolech dosáhli v dalších
předmětových soutěžích a olympiádách a v celé řadě sportovních soutěží. Významná je také
podpora žáků v účasti v programu DofE (Cena vévody z Edinburghu), v němž si žáci sami
stanovují cíle svého osobního rozvoje v oblasti dovedností, pohybu a dobrovolnictví. Škole
se podařilo dostat se s projektem Den dobra mezi finalisty celostátní soutěže
dobrovolnických projektů Brána k druhým.


                                         Závěry
Vývoj školy
– Od července 2022 došlo ke změně na pozici ředitele školy. Ředitelka navázala na
  předcházející efektivní řízení školy. I nadále jsou ve škole zajištěny dobré personální
  podmínky pro výuku. Škola pokračuje v dosahování velmi dobrých výsledků v externím
  testování i při ukončování vzdělávání maturitní zkouškou. Nadstandardní jsou materiá lní
  podmínky školy pro naplňování školních vzdělávacích programů. Škola zefektivnila
  činnost školního poradenského pracoviště a podporuje mimořádně nadané žáky.
Silné stránky
– Efektivní prezentace školy vytváří pozitivní obraz o škole na veřejnosti a podporuje zájem
  uchazečů o studium. (1.1)
– Četná spolupráce se sociálními partnery účelně podporuje osobnostní rozvoj žáků. (1.5)




                                            4/6
– Podpora rozvoje jazykových kompetencí a příprava žáků na certifikované jazykové
  zkoušky významně přispívají k naplňování cílů v oblasti jazykového vzdělávání. (5.3)
– Zapojování žáků do velkého množství školních i mimoškolních akcí a aktivit efektivně
  posiluje rozvoj jejich sociálních a personálních kompetencí. (6.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Pedagogové pracují nesystematicky se vzdělávacími cíli, vzdělávací obsah a zadávané
  úkoly ojediněle diferencují podle schopností jednotlivých žáků, jen v malé míře jsou žáci
  vedeni k rozvoji hodnoticích dovedností. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Poskytovat pedagogům účinnou metodickou podporu, která by vedla k dalšímu
  zlepšování vzdělávacího procesu.
– Ve výuce pracovat se vzdělávacím cílem a poskytovat žákům efektivní zpětnou vazbu
  k míře jeho naplnění, využívat systematicky formativní hodnocení.
– Podporovat každého žáka podle jeho kognitivních schopností využíváním diferenc iace
  a individualizace.
– Rozvíjet hodnoticí dovednosti žáků.
– Efektivně ve výuce využívat různé informační zdroje a podporovat u žáků kritické
  myšlení.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 10 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Úplné znění zřizovací listiny příspěvkové organizace č. j.: 2/2001 (ze dne 11. 1. 2023)
      ve znění Dodatků č. 1 až 37
 2.   Jmenovací list – jmenování ředitelkou školy s účinností od 1. 7. 2022
 3.   Koncepce rozvoje školy – dlouhodobé strategické cíle, ze dne 12. 12. 2022
 4.   Výpisy z rejstříku škol a školských zařízení MŠMT (ze dne 28. 3. 2024)
 5.   Školní řád vydaný s účinností od 13. 1. 2023
 6.   Třídní knihy, školní rok 2022/2023, 2023/2024 (vzorek)
 7.   Školní matrika vedená k termínu inspekční činnosti (vzorek)


                                            5/6
 8.   Školní vzdělávací program platný ve školním roce 2023/2024
 9.   Výroční zpráva o činnosti školy za školní rok 2022/2023
10.   Plán hospitační a náslechové činnosti, školní rok 2023/2024
11.   Plán dalšího vzdělávání pedagogických pracovníků, školní rok 2023/2024
12.   Personální dokumentace pedagogických pracovníků (vzorek) včetně osvědčení
      z dalšího vzdělávání
13.   Dokumentace k ukončování vzdělávání maturitní zkouškou, zkušební období 2023
      a 2024
14.   Záznamy z pedagogické rady a z jednání předmětových komisí, školní roky
      2022/2023 a 2023/2024 k termínu inspekční činnosti
15.   Dokumentace k výchovnému poradenství a prevenci rizikového chování vedená
      k termínu inspekční činnosti
16.   Inspekční zpráva České školní inspekce č. j.: ČŠIU-629/15-U (ze dne 6. 5. 2015)
17.   Webové stránky školy: www.gymjat.cz


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Ing. Anna Kejřová, školní inspektorka, vedoucí inspekčního týmu
 Mgr. Ilona Hronová, školní inspektorka
 Mgr. Bc. Gabriela Křížková, MBA, školní inspektorka
 PhDr. Alena Pilousová, školní inspektorka
 Bc. Blanka Zoudunová, kontrolní pracovnice
13. 5. 2024




                                          6/6
