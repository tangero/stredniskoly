                                  Česká školní inspekce
                                 Olomoucký inspektorát
                             Wellnerova 25, 779 00 Olomouc
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIM-1810/24-M
                                      Sp. zn. ČŠIM-S-398/24-M


Název                               Střední průmyslová škola, Přerov, Havlíčkova 2
Sídlo                               Havlíčkova 377/2, 750 02 Přerov I – Město
E-mail                              sps@sps-prerov.cz
IČO                                 70 259 925
Identifikátor                       600 017 818
Právní forma                        příspěvková organizace
Zastupující                         PhDr. Hana Vyhlídalová
Zřizovatel                          Olomoucký kraj
Místo inspekční činnosti            Havlíčkova 377/2, 750 02 Přerov
Inspekční činnost na místě          22. − 24. 10. 2024

Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání, a to podle školních
vzdělávacích programů.
Zjišťování a hodnocení naplnění příslušných školních vzdělávacích programů.




                                                    1/8
                                    Charakteristika
Střední průmyslová škola, Přerov, Havlíčkova 2 (dále „škola“, „subjekt“) vykonává činnost
střední školy.
Škola poskytuje v denní formě vzdělávání střední stupeň vzdělání s maturitní zkouškou
ve studijních oborech 23-41-M/01 Strojírenství, 78-42-M/01 Technické lyceum
a 26-41-M/01 Elektrotechnika, který škola realizuje ve dvou zaměřeních – Počítačové řízení
a Technika počítačů. Ke dni inspekční činnosti se v subjektu vzdělávalo celkem 374 žáků,
z nichž 33 bylo se speciálními vzdělávacími potřebami.
Škola je autorizovanou osobou v rámci celoživotního učení, nabízí firmám i široké veřejnosti
profesní kvalifikaci v technických oborech.
Žákům školy je na základě smlouvy zajištěno stravování prostřednictvím externího subjektu,
jehož zřizovatelem je statutární město Přerov.
Podrobné informace o své činnosti škola pravidelně zveřejňuje prostřednictvím výročních zpráv
a jsou    prezentovány      na průběžně       aktualizovaných        webových      stránkách
(www.sps-prerov.cz) nebo v různých informačních materiálech a tiskovinách.


                          Hodnocení podmínek vzdělávání
Řízení školy vychází z reálné a srozumitelné koncepce, která je vytvářena na tříletá období
v souladu s podmínkami a zaměřením školy. Aktivity směřující k naplňování stanovenýc h
cílů přinášejí výsledky zejména v oblasti spolupráce se sociálními partnery, postupného
zvyšování počtu přijímaných žáků, jejich úspěchů v odborných soutěžích a v neposlední řadě
také ve zlepšování materiálně-technického zázemí školy, které postupně prochází
rozsáhlými investičními projekty. K výuce škola využívá kromě klasických učeben rovněž
odborné učebny vybavené pro jednotlivé obory vzdělání, laboratoře a dílny.
Škola má jasně stanovenou organizační strukturu, vymezené kompetence a povinnos ti
jednotlivých pracovníků. Ředitelka školy má zavedené mechanismy k monitor ingu
a kontrole všech důležitých oblastí školy a část svých kompetencí delegovala na svou
zástupkyni, která se významně podílí na chodu školy. Vyučující účelně spolupracují v rámci
i napříč předmětovými komisemi. Ředitelka školy rovněž aktivně spolupracuje se školskou
radou a funkčním žákovským parlamentem.
Vedení školy hodnotí práci pedagogických pracovníků na základě hospitační činnosti
i krátkých vhledů do realizovaných vyučovacích hodin a cíleně vytváří podmínky pro rozvoj
pedagogické spolupráce. Stěžejní kontrolní činnost provádí ředitelka školy i její zástupkyně ,
náslechovou aktivitu vykonávají také uvádějící učitelé a předsedové předmětových komisí.
Vzájemné hospitace pedagogů jsou vedením školy doporučovány a jejich přínos je učiteli
vnímán pozitivně.
Vedení školy ve spolupráci s předsedy předmětových komisí systematicky podporuje
profesní rozvoj pedagogů, zohledňuje jejich potřeby a slaďuje je s potřebami školy. Další
vzdělávání pedagogických pracovníků je účelně zaměřeno mimo jiné na prohlubová ní
odbornosti, seznamování se s novými technologiemi a moderními výukovými metodami.
Pozornost je věnována i prevenci sociálně patologických jevů a práci se žáky se speciálními
vzdělávacími potřebami, včetně žáků nadaných. Efektivita využití poznatků získanýc h
dalšími vzdělávacími aktivitami se ve většině hodnocených vyučovacích hodin projevila
                                             2/8
odbornou i pedagogickou erudicí učitelů. Ne vždy se však daří nabyté poznatky efektivně
přenášet do výukového procesu pomocí moderních didaktických metod a forem nebo při
práci s žáky se speciálními vzdělávacími potřebami či nadanými žáky. Rovněž hodnoticí
metody směrem k žákům (sebehodnocení, vzájemné a formativní hodnocení) byly často
v závěrech hodnocených vyučovacích hodin opomíjeny, což omezovalo jejich přínos pro
následné vzdělávání.
Ředitelka školy stabilizovala pedagogický sbor, zvyšuje jeho kvalifikovanost a účinně
podporuje začínající pedagogy. Jedním z efektivních motivačních nástrojů pro nově příchozí
učitele je dvouletý plán osobního rozvoje učitele, který je na konci každého školního roku
konzultován ředitelkou školy a začínajícím pedagogem, přičemž jsou přijímána případná
opatření. Kontrolní systém školy je účelně nastaven, probíhá plánovitá hospitační činnost,
kterou provádí ředitelka školy i její zástupkyně, jež pedagogům poskytují zpětnou vazbu pro
jejich další pedagogické působení.
Spolupráce se sociálními partnery, mezi nimiž jsou významné regionální firmy a instituce,
je zaměřena především na zajištění praktického vyučování, podporu nadaných žáků,
přednáškovou činnost a odborné exkurze. Škola s těmito organizacemi spolupracuje také na
společných projektech zahrnujících volnočasové aktivity žáků a prevenci sociálně
patologických jevů. Významná a pro výuku přínosná je dlouhodobá spolupráce
s hospodářskými subjekty, Univerzitou Tomáše Bati ve Zlíně, pro kterou je škola fakultní
školou, a Vysokou školou báňskou − Technickou univerzitou Ostrava. Zapojení školy do
různých projektů a soutěží přispívá zejména k odbornému vzdělávání a práci
s motivovanými žáky. Škola pravidelně pořádá soutěže (např. RoboticX), projektové dny
a workshopy, což napomáhá účinné propagaci školy. Tento přístup se od roku 2020 odráží
v každoročním nárůstu počtu žáků, i když se struktura oborů postupně mění. V posledních
letech roste zájem o studijní obor Elektrotechnika, zatímco zájem o studijní obor
Strojírenství mírně klesá.
Systém spolupráce školy se smluvními partnery při zajišťování praktického vyučování je
dobře nastaven. Žáci vykonávají učební praxi ve školních pracovištích a ve vyšších ročnících
absolvují souvislou odbornou praxi u smluvních partnerů, kde získávají potřebné
kompetence a přidanou hodnotu v podobě vzdělávání v reálném pracovním prostředí. Díky
tomu si rozvíjejí také sociální kompetence (např. týmovou práci, zodpovědnost za svěřené
úkoly, pracovní návyky) a komunikační dovednosti. Tímto způsobem získávají žáci
představu o fungování odborných firem a možnostech svého dalšího uplatnění.
Vedení školy pravidelně monitoruje celkové klima školy pomocí dotazníkových šetření
s cílem zajistit příznivé prostředí pro vzdělávací proces a osobnostní rozvoj žáků. Toto
šetření se kladně odráží v příjemné atmosféře, pozitivní a přátelské komunikaci s žáky
i zákonnými zástupci, čímž posiluje u žáků zájem o vzdělávání s kladným odrazem
v průběhu vzdělávání. V rámci tohoto procesu jsou systematicky sledovány nejen podmínky
ovlivňující školní atmosféru, ale také úroveň kognitivních a sociálních kompetencí žáků
(např. prostřednictvím Českého panelového šetření středoškoláků). Tento postup umožňuje
včasnou identifikaci potenciálních problémů, což vede k efektivnímu plánování a realizac i
opatření zaměřených na zlepšení vzdělávacího prostředí a podporu rozvoje žáků.


                          Hodnocení průběhu vzdělávání
V hodnocených vyučovacích hodinách panovala pozitivní pracovní a bezpečná sociální
atmosféra. Metodická propracovanost vyučovacích hodin (odborných i všeobecně
vzdělávacích předmětů) vycházela z osobního přístupu a pedagogických zkušeností učitelů.

                                            3/8
Výuka probíhala dynamicky, bez časových prostojů, a organizačně i obsahově byla dobře
připravena. Vzdělávací obsah byl aktualizován v souladu se současnými oborovými
poznatky. Ve výuce převažovalo frontální vyučování, kdy učitelé doplňovali výklad
rozhovorem nebo diskusí se žáky. V některých případech však nebyl efektivně využit prostor
pro vyjádření a obhájení vlastních názorů žáků, což by mohlo lépe podpořit jejich kritické
myšlení. Využita byla také samostatná práce žáků, která byla často završena společným
procvičením učiva. Někteří učitelé účelně zařazovali aktivity podporující kooperaci
a komunikaci žáků ve dvojicích, práce ve skupinách byla však méně častá. Pozitivní byla
snaha učitelů propojit učivo s reálnými situacemi a mezipředmětovými vztahy. Žáci byli
vedeni k hledání souvislostí mezi jevy a k aplikaci získaných poznatků. Ve většině
hodnocených vyučovacích hodin nebyla podpořena práce s různými zdroji informac í
a schopnost práce s chybou, což rovněž napomáhá rozvíjet kritické myšlení žáků.
Komunikace mezi učiteli a žáky byla otevřená a korektní. Žáci reagovali na pokyny
a prokazovali znalosti a dovednosti odpovídající očekávaným výstupům. Individualizace
výuky a diferenciace učebních aktivit však byly omezené a pro žáky s rychlejším pracovním
tempem byly zřídkakdy připraveny další rozvíjející úkoly. Didaktická technika byla většinou
využita pro oživení výuky, avšak interaktivní forma byla méně častá. Pracovní tempo bylo
přiměřené schopnostem žáků. Učitelé žáky podporovali převážně prostřednictvím
okamžitého pozitivního hodnocení, avšak formativní zpětná vazba, která motivuje k dalšímu
učení a reflektuje individuální pokrok, byla poskytnuta jen výjimečně. Závěrečné shrnutí
učiva bylo ve většině vyučovacích hodin dostatečně rozpracováno, ale sebehodnocení
a vzájemné hodnocení žáků jako nástroj k zpětné vazbě a rozvoji sociálních kompetencí bylo
využito jen ojediněle. Motivační stanovení cílů pro následující hodinu také většinou chybělo.
Průběh praktického vyučování (vyučovacího předmětu učební praxe) byl sledován
v prostředí školních odborných učeben. V pracovních skupinách pod dohledem učitelů byla
zajištěna účelná organizace pracovních činností žáků, které probíhaly v souladu
s tematickým rozvržením vzdělávacího obsahu stanoveným ve školních vzdělávac íc h
programech. Obsah výuky navazoval vhodně na vědomosti a dovednosti získané žáky
v teoretických předmětech. Učitelé s odbornou praxí úspěšně rozvíjeli schopnost žáků
porozumět zadání úkolu, dohlíželi na efektivitu jejich práce a průběžně vyhodnocova li
samostatné úsilí žáků při plnění zadaných úkolů. Z hlediska motivace žáků se osvědčila
zejména individuální podpora. Průběžná kontrola samostatné práce se zaměřovala na
správnost provádění jednotlivých pracovních činností s důrazem na dodržování bezpečnosti,
efektivity práce, pracovních technik a stanovených postupů. Kromě odborných kompetencí
byly v rámci praktického vyučování rozvíjeny také kompetence komunikativní, sociáln í
a personální. U většiny žáků byla patrná samostatnost při práci a zvládnutí pracovních
operací.


                          Hodnocení výsledků vzdělávání
Škola má vytvořen funkční systém pro zjišťování a hodnocení výsledků vzdělávání žáků.
Průběžné hodnocení se opírá o transparentní pravidla, která jsou součástí školního řádu.
Vyučující využívají standardní evaluační nástroje, které zahrnují různé formy ústního
a písemného zkoušení. Podklady pro hodnocení prospěchu jsou získávány pomocí
didaktických testů, komplexních písemných prací, ústních zkoušek, sledováním praktických
dovedností a celkovým soustavným diagnostickým pozorováním žáků.
V období od poslední inspekční činnosti vykazovaly celkové výsledky vzdělávání žáků
meziroční stabilní úroveň. Výsledky ve společné části maturitní zkoušky vykazova ly

                                            4/8
kolísavou úroveň zpravidla podle studijních oborů. Hrubá neúspěšnost se v posledních třech
letech pohybovala v hodnotách odpovídajících průměrným celostátním výsledkům v daných
skupinách oborů vzdělání. Škola pravidelně zpracovává rozbor výsledků žáků u maturitní
zkoušky formou sumarizace, analyzuje příčiny neúspěšnosti a navrhuje systémová opatření
k jejich zlepšení.
Úspěšnost žáků v průběhu vzdělávání a jejich výsledky za jednotlivá klasifikační období
jsou pravidelně vyhodnocovány na jednáních pedagogické rady a v jednotlivýc h
předmětových komisích. Pedagogové pracují se získanými informacemi a přijíma jí
konkrétní návrhy ke zlepšení výsledků ve vzdělávání, přičemž zpětně hodnotí účinnost
přijatých opatření. Sledovány jsou nejen celkové výsledky, ale také pokrok jednotlivýc h
žáků v průběhu vzdělávání. Zákonní zástupci nezletilých žáků jsou o výsledcích vzdělává ní
průběžně informováni prostřednictvím elektronického informačního systému, na třídníc h
schůzkách nebo formou individuálních konzultací.
Škola identifikuje žáky ohrožené školním neúspěchem a nabízí jim účinnou podporu.
Žákům, kteří v některé z oblastí vzdělávání nedosahují odpovídajících výsledků, škola
poskytuje pomoc formou doučování a konzultací. V aktuálním školním roce nevykazo va ly
výsledky vzdělávání žáků v jednotlivých předmětech výrazné vzájemné odchylky.
K pozitivním výsledkům vzdělávání přispívá také to, že škola bezodkladně přijímá opatření
ke snížení absence žáků.
Škola se trvale zaměřuje na aktivity s pozitivním dopadem na získávání a rozvoj odborných
kompetencí, které prohlubují profesní dovednosti žáků. Vytváří podmínky pro podporu
talentovaných žáků jejich zapojováním do olympiád, soutěží a odborných aktivit, stejně jako
realizací zájmových útvarů. Důležitou zpětnou vazbou pro školu je nejen úspěšnost žáků
u maturitních zkoušek, ale také jejich přijetí k dalšímu studiu na vyšších odborných školách
a vysokých školách a jejich uplatnění v profesní praxi. Celkové výsledky vzdělává ní
a informace o aktivitách a soutěžích, které podporují rozšíření znalostí a dovedností žáků,
jsou zveřejněny ve výroční zprávě o činnosti školy.
Školní poradenské pracoviště poskytuje poradenské a konzultační služby pedagogům,
žákům a jejich zákonným zástupcům. Tvoří jej výchovná poradkyně, školní metodik
prevence a kariérová poradkyně, část pracovních kompetencí tohoto pracoviště si vymezila
i ředitelka školy. Tento tým odborně kvalifikovaných pedagogů spolupracuje s pracovníky
školských poradenských zařízení při navrhování, realizaci a vyhodnoco vání konkrétních
podpůrných opatření a také navrhuje, realizuje a vyhodnocuje vlastní podpůrná opatření.
Tím vytváří podmínky pro systematické vzdělávání žáků se speciálními vzdělávac ími
potřebami, žáků nadaných, žáků s odlišným mateřským jazykem i žáků s individuálními
výukovými, zdravotními či sociálními problémy. Nadaným a talentovaným žákům nabízí
vhodné příležitosti k dalšímu rozvoji v rámci výuky, zapojováním do školních
i mimoškolních projektů, účasti na soutěžích a nabídkou zájmových útvarů.
Poradenské služby jednotlivých členů školního poradenského pracoviště jsou plánovány
a průběžně realizovány, přičemž nechybí jejich pravidelné hodnocení a podpora ve formě
pečlivě vedené dokumentace. Vzájemná spolupráce je aktivní a probíhá jak na pravidelné,
tak na operativní úrovni. O individuálních vzdělávacích potřebách žáků s přiznanými
podpůrnými opatřeními jsou všichni vyučující pravidelně informováni a mají snadný přístup
k potřebným informacím na společném datovém úložišti. Uplatňování podpůrných opatření
přímo ve výuce je sledováno v rámci hospitační činnosti vedením školy.
Komunikace školního poradenského pracoviště směrem k žákům i jejich zákonným
zástupcům je vstřícná, otevřená a založená na důvěře. Způsoby této komunikace
a konzultační hodiny jsou dostatečně propagovány na nástěnkách ve škole i na webových

                                            5/8
stránkách školy. Žáci se mohou k dění ve škole vyjádřit při osobním kontaktu
s pedagogickými pracovníky, prostřednictvím žákovského parlamentu nebo schránky
důvěry.
Prevence rizikového chování vychází z objektivního zmapování podmínek, je plánovitá
a pravidelně vyhodnocovaná. Témata primární prevence prolínají celým vzdělávac ím
procesem, přičemž škola se snaží eliminovat projevy rizikového chování žáků a ve
spolupráci se zákonnými zástupci důsledně řeší případný výskyt těchto projevů. Důležito u
roli v prevenci negativních jevů hraje také nabídka mimoškolních činností.
Kariérové poradenství zajišťuje nejen individuální konzultace a podporu současným žákům,
ale také se aktivně podílí na propagaci školy směrem k žákům základních škol,
zprostředkovává komunikaci s vyššími odbornými a vysokými školami a prostřednictvím
neformální zpětné vazby od absolventů vyhodnocuje účinnost aktivit školy.


                                         Závěry
Vývoj školy
– Od poslední inspekční činnosti došlo ve škole zkvalitnění činnosti školního poradenského
  pracoviště.
– V souladu s vymezenými strategickými cíli se prostředí a školy intenzivně renovuje a jsou
  realizovány významné investiční projekty.
Silné stránky
– Spolupráce školy se sociálními partnery efektivně přispívá k užšímu sepětí
  výuky a praktického života, účinně podporuje získávání klíčových kompetencí a přípravu
  žáků na jejich budoucí pracovní uplatnění. (1.5)
– Vedení školy společně s pedagogickými pracovníky vytváří příznivou atmosféru,
  pozitivně a přátelsky komunikuje s žáky i zákonnými zástupci, čímž posiluje u žáků
  zájem o vzdělávání s pozitivním odrazem v průběhu vzdělávání. (2.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Využité metody a formy výuky nevytvářely zcela efektivně v některých vyučovac íc h
  hodinách podnětné aktivizační klima pro žáky (chyběla např. práce v skupinách,
  výraznější podpora kritického myšlení, práce s různými zdroji či práce s chybou). (4.2)
– V důsledku menší míry využívání prvků sebehodnocení a vzájemného hodnocení ve
  vzdělávání bez systémového přístupu všech učitelů není v dostatečné míře podporován
  rozvoj schopností sebereflexe žáků. (4.3)
– V některých vyučovacích hodinách chyběla výraznější diferenciace učiva a výukovýc h
  aktivit podle individuálních potřeb a možností žáků. (4.3, 6.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz




                                            6/8
Doporučení pro zlepšení činnosti školy
– Intenzivněji podporovat názorový a vědomostní potenciál žáků didakticko-aktivizač ními
  metodami výuky k podpoře rozvoje kritického myšlení žáků častějším zařazováním práce
  s různými informačními zdroji.
– Činnost školního poradenského pracoviště efektivně aplikovat v každodenní výuce
  a využívat je pro zintenzivnění práce s žáky se speciálními vzdělávacími potřebami
  a žáky nadanými
– Podporovat postoje žáků k odpovědné práci a k respektu vůči názorům druhých, a to
  pravidelným zapojením do diskusí a aktivit, kde budou mít prostor formulovat své názory
  a naslouchat ostatním. Začleňovat do výuky metody sebehodnocení a vzájemné ho
  hodnocení žáků.
– Kontrolní mechanismy vedení školy zaměřit na důslednou kontrolu realizace opatření
  vyplývajících z hospitační činnosti.


                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Plán rozvoje školy 2023–2025, ze dne 12. 12. 2022
 2.   Výroční zpráva o činnosti školy za školní rok 2023/2024, ze dne 6. 10. 2024
 3.   Školní vzdělávací programy pro realizované obory středního vzdělání, platné
      k termínu inspekční činnosti
 4.   Inspekční zpráva ČŠI, čj. ČŠIM-1150/17-M, ze dne 8. 1. 2018
 5.   Školní řád, platnost od 1. 9. 2024
 6.   Matrika, školní roky 2023/2024, 2024/2025
 7.   Třídní knihy (vedené elektronicky), školní rok 2024/2025
 8.   Plán DVPP, Dlouhodobý plán DVPP a Plán sebevzdělávání pedagoga, školní roky
      2023/2024, 2024/2025
 9.   Závěry a náměty z hodnocení pedagogických pracovníků, školní rok 2023/2024
10.   Systém podpory začínajících učitelů, školní rok 2023/2024
11.   Zápisy pedagogické rady, školní roky 2023/2024, 2024/2025
12.   Zápisy předmětových komisí, školní roky 2023/2024, 2024/2025
13.   České panelové šetření středoškoláků, realizace duben 2024
14.   Dotazníkové šetření klimatu školy, realizace říjen 2024
15.   Hospitační protokoly, školní rok 2023/2024

                                           7/8
16.   Strategie prevence a řešení školní neúspěšnosti žáků SPŠ Přerov, ze dne 1. 9. 2023
17.   Souhrnné přehledy prospěchu, chování a absence žáků za 1. a 2. pololetí školního
      roku 2023/2024
18.   Souhrnné přehledy výsledků žáků u maturitní zkoušky, jarní zkušební období 2024
19.   Písemné práce z matematiky, českého jazyka a anglického jazyka, školní rok
      2023/2024 (náhodný výběr)
20.   Preventivní program SPŠ Přerov, školní rok 2024/2025, ze dne 30. 8. 2024
21.   Strategie prevence a řešení školní neúspěšnosti žáků SPŠ Přerov, ze dne 1. 9. 2024
22.   Krizový plán SPŠ Přerov, školní rok 2024/2025, ze dne 30. 8. 2024
23.   Souhrnná dokumentace školního poradenského pracoviště, k termínu inspekční
      činnosti
24.   Vybraná dokumentace z osobních složek pedagogických pracovníků školy – doklady
      o dosaženém vzdělání vzhledem k požadované odborné kvalifikaci a o absolvovanýc h
      studiích v rámci dalšího vzdělávání pedagogických pracovníků, aktuálně vedená
      k termínu inspekční činnosti
25.   Doklady vztahující se k finančním podmínkám školy, rok 2023
26.   Doklady související se zajištěním bezpečnosti a ochrany zdraví žáků, školní roky
      2023/2024 a 2024/2025 k termínu inspekční činnosti


                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Ing. Bc. Milan Vlach, školní inspektor, vedoucí inspekčního týmu
 Mgr. David Náhlík, školní inspektor
 Mgr. Monika Gloserová, školní inspektorka
 Mgr. Věra Havelková, školní inspektorka
 Ing. Petra Kalabisová, kontrolní pracovnice
14. 11. 2024




                                          8/8
