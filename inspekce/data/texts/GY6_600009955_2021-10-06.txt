                                     Česká školní inspekce
                                     Plzeňský inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIP-774/21-P


Název                               Gymnázium, Tachov, Pionýrská 1370
Sídlo                               Pionýrská 1370, 347 01 Tachov
E-mail                              vedeni@gymtc.cz
IČ                                  70842566
Identifikátor                       600009955
Právní forma                        příspěvková organizace
Zastupující                         Mgr. Irena Volkovinská
Zřizovatel                          Plzeňský kraj
Místo inspekční činnosti            Pionýrská 1370, 347 01 Tachov
Termín inspekční činnosti           6. 10. − 7. 10. 2021


Inspekční činnost byla zahájena předložením pověření k inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání poskytovaného střední
školou podle § 174 odst. 2 písm. b) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.
Zjišťování a hodnocení naplňování školního vzdělávacího programu podle § 174 odst. 2
písm. c) školského zákona.




2021/2022
                                    Charakteristika
Gymnázium, Tachov, Pionýrská 1370 (dále „škola“ nebo „subjekt“) vykonává činnost
střední školy a školní jídelny. V době inspekční činnosti měla škola v osmi třídách celkem
193 žáků. Vzdělávání je poskytováno podle školního vzdělávacího programu „Naše škola je
jednička“ v oboru Gymnázium s délkou vzdělávání šest roků.
V rámci hmotného zabezpečení poskytuje školní jídelna žákům stravování v předepsaném
rozsahu.


                         Hodnocení podmínek vzdělávání
Ředitelka školy (dále „ředitelka“) je se školou dlouhodobě profesně spjata a ve své funkci
účinně využívá znalosti prostředí a specifik subjektu. Řízení školy vychází z jasně stanovené
organizační struktury, vymezení kompetencí a povinností jednotlivých pracovníků. Základ
pro plánování a realizaci činností tvoří modernizovaná koncepce vzdělávání vytvořená
v souladu s podmínkami a zaměřením školy. Stanovené cíle odrážejí závěry z pravidelné
evaluace a provazují dlouholetou tradici s novými výukovými trendy. Realizace
stanovených záměrů v oblasti personálních, materiálních a finančních podmínek vytváří
příznivé předpoklady pro další perspektivní rozvoj školy. Způsob řízení subjektu je založen
na principu partnerské spolupráce a otevřené komunikace mezi jednotlivými účastníky
vzdělávání a na spoluodpovědnosti všech zaměstnanců za optimální chod školy.
Sounáležitost pedagogů i žáků se školou se projevuje příznivou atmosférou pro vzdělává ní.
Ředitelka reflektuje návrhy žáků předložené školním parlamentem a zabývá se jejich
podněty. K transparentnosti školního prostředí přispívá funkčně nastavený elektronick ý
informační systém sdílený pedagogy, žáky i zákonnými zástupci umožňující efektivní
vzájemnou komunikaci všech aktérů vzdělávání.
Vedení školy průběžně hodnotí práci pedagogických pracovníků, poskytuje jim zpětnou
vazbu na základě hospitační činnosti a vytváří dobré podmínky pro jejich další profesní
rozvoj. Závěry z hospitační činnosti však obvykle nevyúsťují v konkrétní metodická
doporučení ke zlepšení pedagogické práce. Přestože je řídicí a kontrolní systém nastaven
způsobem, který postihuje všechny oblasti fungování subjektu, v praxi se škole nepodařilo
plně eliminovat některé dílčí nedostatky v metodickém vedení výuky.
Činnost předmětových komisí se systematicky zaměřuje na naplňování školního
vzdělávacího programu, organizaci soutěží a dalších aktivit, jsou realizovány vzájemné
hospitace. V rámci metodických orgánů nedochází k širšímu propojení obsahově příbuznýc h
předmětů umožňujícímu účinnou koordinaci mezipředmětových vazeb. V oblasti odborného
a metodického vedení výuky není ředitelkou výrazně posílena pozice předsedů
předmětových komisí spočívající např. v poskytování zpětné vazby vedení školy o kvalitě
vzdělávání v jednotlivých předmětech. Pozitivní je velká míra spolupráce pedagogů
při realizaci vzdělávacích aktivit, projektů i akcí pro veřejnost. Týmová práce některých
pedagogů vytváří vhodnou platformu pro postupnou změnu pedagogického stylu v souladu
se stanovenými koncepčními cíli.
Výsledkem koncepční personální práce vedení školy je stabilizovaný pedagogický sbor,
jehož rovnoměrně rozložená věková struktura umožňuje vhodnou metodickou podporu nově
nastupujícím pedagogům prostřednictvím spolupráce se zkušenějšími kolegy. Další
vzdělávání pedagogických pracovníků koresponduje s prioritami školy a probíhá
rovnoměrně ve všech vzdělávacích oblastech. Absolvované semináře napomáhají
profesnímu růstu vyučujících a reagují na nové vzdělávací trendy. Z hospitační činnosti
inspekčního týmu však vyplynulo, že je potřebné zaměřit další vzdělávání pedagogickýc h


2021/2022                                    2
pracovníků také na formativní hodnocení a diferenciaci výuky. Průběžné další vzdělává ní
pedagogických pracovníků je v poslední době výrazně podporováno i projekty se zaměřením
na zvyšování kvality vzdělávání. Nadstandardní profesní aktivity některých pedagogů se
příznivě promítají v podpoře individuálních zájmů žáků.
Škola disponuje odpovídajícím počtem odborných učeben (např. počítačové pracovny,
učebny přírodovědných předmětů, moderní laboratoře, mikroskopovna, učebna pro
výtvarnou výchovu). Pro tělovýchovné i volnočasové aktivity jsou k dispozici nově
vybudované tělocvičny a městský stadion. V rámci podpory pohybových aktivit žáků
v průběhu přestávek a volných hodin byly do vstupní haly školy umístěny stoly na stolní
tenis. K relaxaci žáci využívají také místnost se stolními hrami nebo relaxační zázemí
na chodbách.
Bezpečnosti a ochraně zdraví žáků věnuje subjekt potřebnou pozornost. Učitelé poučují žáky
o zásadách bezpečného chování a ochraně zdraví při vzdělávání a činnostech pořádaných
školou. Dodržování základních pravidel chování žáků obsažených ve školním řádu je
důsledně vyžadováno a kontrolováno.



                          Hodnocení průběhu vzdělávání
Společnou charakteristikou hodnocených hodin českého jazyka, matematiky, cizích jazyků,
dějepisu, občanské výchovy a tělesné výchovy byla příznivá pracovní atmosféra založená
na vzájemném respektu mezi žáky a pedagogy a dodržování nastavených pravidel.
Ve vyučování převažovala frontální výuka, jiné formy podporující kooperativní techniky
a činnostní učení byly uplatňovány jen ojediněle. Pedagogové se zaměřili na intenzivní
předávání informací, žákům poskytovali průběžnou zpětnou vazbu, reagovali na chyby
a analyzovali je. K posílení názornosti výuky využívali názorné učební pomůcky, učebnice
a pracovní listy. V menší míře poskytovali žákům prostor pro objevování vlastních řešení či
formulování názorů. Vzdělávací obsah byl zpravidla vhodně strukturován a propojován
s reálnými situacemi. Cíle hodin, pokud byly stanoveny, se často zaměřovaly pouze
na osvojování vědomostí. Žáky se dařilo aktivizovat a motivovat zejména při zařazení
samostatné práce. Ve sledovaných hodinách nedostali žáci až na výjimky příležitost pracovat
s didaktickou technikou. Podpora kooperace a rozvoje sociálních kompetencí žáků formou
účelné skupinové práce či práce ve dvojici byla zaznamenána pouze ojediněle. Pedagogové
jen okrajově věnovali pozornost formativnímu hodnocení vedoucímu k vyšší motivaci žáků.
V závěru hodin zpravidla chyběl prostor k reflexi žáků a jejich vzájemnému hodnocení, čímž
nebyly dotvářeny zpětné vazby ve vztahu ke splnění stanovených výukových cílů pro žáky
i učitele a rozvíjeny a upevňovány sociální kompetence žáků. Vzhledem k odlišné mu
individuálnímu nadání jednotlivých žáků chyběla potřebná diferenciace zadávaných úkolů.
Didaktická technika byla využívána pouze učiteli pro prezentaci učiva. Závěrečné hodnocení
dosažení stanoveného cíle bylo většinou formální.
Výuka tělesné výchovy probíhala s výrazným individuálním přístupem, který význa mně
napomáhá ke zlepšení dovednostní stránky a přiměřenému tělesnému zatížení. Nedílnou
součástí výuky jsou sportovně turistické a lyžařské výcvikové kurzy podporující rozvoj
tělesné zdatnosti.
Společným rysem hodnocené výuky přírodovědných předmětů byl důraz na reálnou
zkušenost žáků, mezipředmětové vazby a rozvoj věcné diskuse. Názornost byla
podporována užitím obrazů, modelů a laboratorních pomůcek. Pedagogům se dařilo žáky
zaujmout, vést je k hledání souvislostí a poznávání přírodních zákonitostí. Nejčastěji


2021/2022                                   3
kombinovali práci celé třídy s individuálními aktivitami žáků. Žáci využívali možnosti
doplňovat výklad učitele vlastními zkušenostmi a v případě nejasností klást otázky. Měli
také dostatek příležitostí k prezentaci názorů, zdůvodňování svých postupů, kritickému
myšlení a objevování logických vztahů a souvislostí. Vyučující kladli důraz zejména
na užívání odborné terminologie, na využívání dříve nabytých vědomostí, dovedností nebo
vlastních zkušeností a poznatků žáků. Zaznamenáno bylo i vlastní objevování
a pojmenování nových poznatků samotnými žáky. Vyučující průběžně získávali zpětnou
vazbu o pochopení učiva. Žáci byli hodnoceni na základě celé škály úloh, při kterých museli
prokázat široké spektrum znalostí v otevřených i uzavřených otázkách, při vyvozo vá ní
z nákresů či grafů. Úroveň vzdělávání přírodovědných předmětů zvyšují environmentá lní
aktivity realizované ve spolupráci s externími subjekty.
Na vzdělávací obsahy jednotlivých předmětů navazuje široké spektrum školních aktivit,
které přispívají k všestrannému rozvoji osobnosti žáků a prohlubují jejich zaměření. Při
společných projektech uplatňují žáci své sociální dovednosti, sdílejí nápady a posilují
schopnosti vzájemné komunikace a spolupráce. Rozvoj specifického nadání a zájmů žáků
podporuje škola také širokou nabídkou zájmových aktivit. Chod školy pozitivně ovlivňuje
činnost studentského parlamentu podporující individuální zájmy žáků.



                          Hodnocení výsledků vzdělávání
Sledováním a základní analýzou individuálních a skupinových výsledků vzdělávání se
zabývají jednání pedagogické rady. V případě slabého prospěchu žáka či kázeňských
problémů jsou hledány příčiny neúspěchu a jsou navrhována opatření ke zlepšení, která jsou
projednávána se žákem, případně i s jeho zákonnými zástupci. Ke sledování
a vyhodnocování výsledků vzdělávání je vedle běžných mechanismů využíván také systém
interního testování žáků, např. srovnávací testy z klíčových předmětů v paralelních třídách.
Výsledky vzdělávání jsou analyzovány (pedagogická rada, předmětové komise). Protože
jsou žáci ke studiu vnitřně motivovaní, podíl neprospívajících žáků je celkově velmi nízký
a předčasné ukončení studia je výjimečné. Pro srovnání výsledků se školami stejného typu
je využíváno externí testování na nižším i vyšším stupni gymnázia. Jeho výsledky odpovídají
internímu hodnocení žáků.
Profilace žáků je účelně naplňována nabídkou volitelných předmětů v pátém a šestém
ročníku. Čtenářská gramotnost žáků je podporována kromě samotné výuky i bohatým
knižním fondem, který nabízí školní knihovna s beletrií, odbornou i cizojazyčnou literaturo u.
Škola věnuje náležitou pozornost adaptaci žáků prvního ročníku, vyhodnocování případných
rizik a utváření třídních kolektivů. K posilování třídních i mezitřídních vazeb napomáhají
také četné školní akce zařazované v průběhu školního roku, např. sportovní soutěže, exkurze
či školní výlety.
Subjekt v rámci výuky i formou mimoškolních akcí vhodně realizuje aktivity směřujíc í
k prevenci rizikového chování. Důraz je kladen na monitoring školní atmosféry. V rámci
nespecifické prevence škola nabízí aktivity sportovního či kulturního zaměření. Systém
prevence se promítá rovněž do vzdělávacích obsahů předmětů a zaměření preventivníc h
programů. K vyšší míře absence, včetně neomluvené, dochází výjimečně.
Žáky se speciálními vzdělávacími potřebami škola identifikuje, v případě potřeby inic iuje
vyšetření ve školských poradenských zařízeních. Účinnost podpůrných opatření je průběžně
vyhodnocována. V této oblasti se pozitivně odráží účelné rozdělení kompetencí výchovné


2021/2022                                     4
poradkyně a školní metodičky prevence. K výchovným opatřením je přistupováno v souladu
s nastavenými pravidly pro hodnocení chování, převažují pochvaly především za výrazné
úspěchy v olympiádách a soutěžích nebo za angažovanost při školních akcích. Výsledky
maturitní zkoušky jsou v posledních třech školních rocích na výborné úrovni, neúspěch škola
zaznamenává ojediněle. V loňském školním roce ukončilo 75 % žáků studium
s vyznamenáním. Škola pravidelně výsledky maturitní zkoušky analyzuje, nabízí
individuální konzultace a doučování, od pátého ročníku také semináře s cílenou přípravou
na maturitní zkoušku.
V předmětových soutěžích a olympiádách se žáci školy stabilně umísťují v konkurenci škol
stejného typu na předních místech krajských kol, a to nejen v teoretických znalostech (např.
logická, chemická, fyzikální, matematická olympiáda, Pythagoriáda), ale i v řadě
praktických činností (Technika má zlaté dno, energetická nebo ekologická olympiáda).
Úspěšnost žáků v těchto soutěžích na úrovni České republiky je významným ukazatele m
kvality poskytovaného vzdělávání.
S výsledky vzdělávání se mohou zákonní zástupci i široká veřejnost seznámit v rámci
četných aktivit s přesahem do života města.



                                         Závěry
Vývoj školy
- Od školního roku 2019/2020 došlo ke změně na pozici zástupce ředitele školy.
- Významně bylo posíleno zapojení školy do vzdělávacích aktivit a projektů podporujícíc h
  kvalitu vzdělávání i prezentaci školy na veřejnosti.
- Škola zavedla sdílené výukové prostředí, které je pro žáky a pedagogické pracovníky
  virtuální výukovou platformou i účinným komunikačním nástrojem.
- Díky výstavbě tělocvičen a modernizaci vybavení došlo k výraznému zkvalitně ní
  materiálně-technického zázemí pro vzdělávání.


Silné stránky
- Široké spektrum vzdělávacích aktivit systematicky podporuje rozvoj specifických zájmů
  a nadání žáků, škola dosahuje výborných výsledků v soutěžích a olympiádách.


Slabé stránky a/nebo příležitosti ke zlepšení
- Ve výuce nebyly v potřebném rozsahu využívány formy a metody práce, které podporují
  aktivní zapojení žáků, v dostatečné míře nebylo uplatňováno formativní hodnocení
  umožňující žákům rozvíjet schopnost sebereflexe.
- Chybějící diferenciace zadávaných úkolů s ohledem na složení třídy snižuje účinnost
  vzdělávacího procesu u jednotlivých žáků.
- Závěry hodin nebyly využity ke zhodnocení dosažení stanoveného cíle.




2021/2022                                    5
Doporučení pro zlepšení činnosti školy
- Více zaměřit kontrolní systém na poskytování zpětné vazby učitelům s důrazem
  na efektivitu použitých metod a forem práce. Personální řízení cílit na kvalitní hodnocení
  práce učitelů, jejich další vzdělávání koncipovat ve spolupráci s nimi s ohledem
  na zvýšení kvality vzdělávacího procesu.
- Metodické vedení pedagogů zaměřit na zvýšení účinnosti volených vzdělávacích strategií
  včetně práce s výukovými cíli.
- Podpořit nadání jednotlivců zadáváním diferencovaných úkolů ve výuce.
- Důsledně využívat prostředky formativního hodnocení,          vést žáky k vzájemné mu
  hodnocení, rozvíjet u nich dovednost sebehodnocení.
- Ve větším rozsahu umožnit žákům využívat při výuce didaktickou techniku.
- Činnost předmětových komisí zaměřit více na koordinaci využívaných forem a metod
  výuky a využívání moderních učebních pomůcek včetně digitálních technologií.
- Metody a formy výuky volit s ohledem na naplnění cíle vyučovací hodiny.
  Pro zefektivnění výuky více podporovat tvořivé myšlení žáků, zařazovat problémové
  úlohy, kritické myšlení, diskutovat o postupu řešení.
- Využívat závěry hodin k vyhodnocení dosažení cíle a k získání zpětné vazby o pochopení
  učiva žáky.




                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 15 dnů přijmout adekvátní opatření k prevenci nedostatků zjištěných
při inspekční činnosti a ve stejné lhůtě písemně informovat Českou školní inspekci,
jaká byla přijata opatření.
Zprávu zašlete na adresu Česká školní inspekce, Plzeňský inspektorát,
Koperníkova 26, 301 00 Plzeň, případně prostřednictvím datové schránky (g7zais9),
nebo na e-podatelnu csi.p@csicr.cz s připojením elektronického podpisu.




2021/2022                                    6
            Seznam dokladů, o které se inspekční zjištění opírají
 1.    Zřizovací listina vydaná Plzeňským krajem dne 31. srpna 2001, čj. 515/01, včetně
       dodatků 1 až 14
 2.    Jmenování do funkce ředitele školy ze dne 30. dubna 2012, čj. ŠMSpers./32/12,
       dodatek ke jmenování ze dne 20. 5. 2015, čj. ŠMSpers./12/15
 3.    Koncepce rozvoje Gymnázia, Tachov, Pionýrská 1370 ze dne 15. února 2021
 4.    Výroční zprávy školy za školní roky 2019/2020 a 2020/2021
 5.    Inspekční zpráva čj. ČŠIP-127/15-P
 6.    Školní matrika vedená v elektronické verzi ve školním roce 2021/2022
 7.    Školní vzdělávací program „Naše škola je jednička“ platný od 1. 9. 2020
 8.    Školní řád platný od 1. října 2018
 9.    Rozvrhy vyučovacích hodin pro školní rok 2021/2022
10.    Třídní knihy vedené ve školním roce 2021/2022
11.    Záznamy z jednání pedagogické rady od školního roku 2018/2019
12.    Plán kontrolní činnosti na školní rok 2021/2022
13.    Plán hospitací pro školní rok 2021/2022 ze dne 1. 9. 2021
14.    Hospitační záznamy za školní roky 2019/2020 a 2020/2021
15.    Dlouhodobá strategie prevence rizikového chování, bez datace
16.    Minimální preventivní program 2021/2022
17.    Strategie prevence školní neúspěšnosti pro školní rok 2021/2022
18.    Školní program proti šikaně bez datace
19.    Plán dalšího vzdělávání pedagogických pracovníků pro školní rok 2021/2022
20.    Dokumentace výchovného poradenství včetně osobních spisů žáků se speciálními
       vzdělávacími potřebami
21.    Výkaz o střední škole podle stavu k 30. 9. 2021
22.    Výkaz o ředitelství škol podle stavu k 30. 9. 2021
23.    Účetní výkazy k 31. 12. 2020
24.    Kniha úrazů vedená ve školním roce 2021/2022




                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu Česká školní inspekce, Plzeňský inspektorát,
Koperníkova 26, 301 00 Plzeň, případně prostřednictvím datové schránky (g7zais9),
nebo na e-podatelnu csi.p@csicr.cz s připojením elektronického podpisu, a to k rukám
ředitele inspektorátu.




2021/2022                                  7
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




Složení inspekčního týmu a datum vyhotovení inspekční zprávy


 Mgr. Jitka Křížková, MBA, školní inspektorka,         Mgr. Jitka Křížková, MBA, v. r.
 vedoucí inspekčního týmu
 Mgr. Jana Bervidová, školní inspektorka               Mgr. Jana Bervidová, v. r.
 Mgr. Helena Lyerová, školní inspektorka               Mgr. Helena Lyerová, v. r.
 Mgr. Martin Milota, školní inspektor                  Mgr. Martin Milota, v. r.
 Ing. Monika Zelená, kontrolní pracovnice              Ing. Monika Zelená, v. r.




V Plzni 27. 10. 2021




Datum a podpis ředitelky školy potvrzující projednání a převzetí inspekční zprávy


 Mgr. Irena Volkovinská,                          Mgr. Irena Volkovinská, v. r.
 ředitelka školy




V Tachově 1. 11. 2021




2021/2022                                   8
