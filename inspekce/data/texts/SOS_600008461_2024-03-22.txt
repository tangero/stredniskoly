                                   Česká školní inspekce
                                Inspektorát v Kraji Vysočina
                                Zborovská 3, 586 01 Jihlava
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIJ-497/24-J
                                        Sp. zn. ČŠIJ-S-97/24-J


Název                               Vyšší odborná škola a Střední škola hotelová SČMSD
                                    Pelhřimov, s. r. o.
Sídlo                               Slovanského bratrství 1664, 393 01 Pelhřimov
E-mail                              bvlckova@hs-pe.cz
IČO                                 48 200 930
Identifikátor                       600 008 461
Právní forma                        společnost s r. o.
Zastupující                         Mgr. Libor Capák
Zřizovatel                          Svaz českých a moravských spotřebních družstev
Místo inspekční činnosti            Slovanského bratrství 1664, U Pekárny 849, Pelhřimov
Inspekční činnost na místě          22. a 25. – 27. 3. 2024

Inspekční činnost byla zahájena doručením oznámení o inspekční činnosti.


                                  Předmět inspekční činnosti
Zjišťování a hodnocení podmínek, průběhu a výsledků vzdělávání poskytovanýc h
podle příslušných vzdělávacích programů podle § 174 odst. 2 písm. a), b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů, také se zaměřením na neúspěšnost
ve společné části maturitní zkoušky.
                                    Charakteristika
Vyšší odborná škola a Střední škola hotelová Svazu českých a moravských spotřebních
družstev, s. r. o. (dále škola) vykonává činnost střední školy, domova mládeže a školní
jídelny. Činnost vyšší odborné školy byla ukončena v roce 2017.
Ke dni inspekční činnosti bylo v oborech vzdělání 65-42-M/01 Hotelnictví a 64-41-L/51
Podnikání (nástavbové studium) ukončovaných maturitní zkouškou zapsáno 107 žáků,
v oborech vzdělání 65-51-H/01 Kuchař-číšník, 29-54-H/01 Cukrář a 29-53-H/01 Pekař
ukončovaných závěrečnou zkouškou 93 žáků. Aktuálně bylo evidováno 14 žáků s potřebou
podpůrných opatření 2. a 3. stupně a 13 žáků s odlišným mateřským jazykem. Žáci neplatí
školné. Od poslední inspekční činnosti v roce 2019 významně vzrostl celkový počet žáků
ze 126 na 200 v aktuálním školním roce.
Domov mládeže poskytoval ubytování 18 žákům školy. Stravování je zajištěno ve vlastní
školní jídelně.


                         Hodnocení podmínek vzdělávání
Vedení školy vychází pří řízení organizace z dokumentu Podnikatelský záměr školy, který
je zpracováván každoročně na základě požadavku zřizovatele. Podařilo se získat podporu
mobility žáků v rámci projektu Erasmus+ (realizace odborné praxe v Itálii a Rakousku),
modernizovat počítačové učebny a vybavit všechny učebny velkoplošnými obrazovkami.
Pro malý zájem uchazečů se zatím nepodařilo otevřít obor vzdělání 37-42-M/01 Logistické
a finanční služby, povolený MŠMT od 1. 9. 2021. Vhodně byl zařazen záměr zjistit důvody
vysoké neúspěšnosti žáků nástavbového studia oboru vzdělání 64-41-L/51 Podnikání
ve společné části maturitní zkoušky, avšak analýza příčin není systémová a nevede
k přijímaní účinných opatření. Efektivitu zařazení semináře z matematiky a konverzace
v anglickém jazyce do učebního plánu tohoto oboru nelze z důvodu krátké realizace zatím
posoudit. Také kritéria přijímacích zkoušek do oborů vzdělání s maturitní zkouškou
neodpovídají v plné míře nárokům studia. Je stanovena nízká bodová hranice pro přijetí
a školní přijímací zkouška není realizována. Škola většinou přijímá všechny uchazeče.
Dílčí řídicí kompetence jsou účelně a jednoznačně delegovány na členy užšího vedení školy.
Nedostatky vykazuje kontrolní systém (chyběly části řádů, škola nezasílala záznamy
o úrazech žáků zdravotním pojišťovnám žáků). Další vzdělávání pedagogických pracovníků
je plánováno obecně, není zaměřeno na konkrétní oblasti, ve kterých žáci nedosahují
očekávaných výsledků vzdělávání, a nejsou rovnoměrně zapojeni všichni pedagogové.
Obdobně hospitační činnost není cílena na zjišťování možných příčin neúspěchu žáků
a nepřináší učitelům ani vedení školy efektivní zpětnou vazbu jako východiska k přijímá ní
adekvátních opatření. Vzájemné hospitace jsou realizovány pouze výjimečně.
Školní informační systém poskytuje žákům i jejich zákonným zástupcům potřebné
informace o vzdělávacích výsledcích, zejména prospěchu, absenci a chování žáků. Zákonní
zástupci žáků mohou získat další podrobné informace na třídních schůzkách, v případě
zhoršení výsledků vzdělávání jsou individuálně informováni prostřednictvím třídníc h
učitelů. Vedení školy a výchovná poradkyně vytvořili s využitím tohoto informač ního
systému a sdíleného výukového prostředí účinný mechanismus předávání informací o žácích
se speciálními vzdělávacími potřebami. Je tak zajištěno, že všichni vyučující mají operativně
k dispozici potřebné údaje. V této oblasti došlo k výraznému pozitivnímu posunu
ve srovnání s minulou inspekční činností. Dílčím nedostatkem je absence systémové ho
sledování a vyhodnocování účinnosti realizovaných podpůrných opatření. Kariérové


                                            2/8
poradenství spočívá především ve zprostředkování základních informací žákům a umožně ní
občasné prezentace zástupcům vysokých škol nebo zaměstnavatelů přímo ve škole.
Vytváření materiálních podmínek věnuje vedení odpovídající pozornost. Prostřednictví m
Národního plánu obnovy v roce 2023 se škola dovybavila digitálními pomůckami. Ve škole
však není obsazena funkce koordinátora informačních a komunikačních technologií, což se
negativně projevilo v rozdílné úrovni podpory výuky prostředky těchto technologií ze strany
jednotlivých pedagogů. Nově byla vybudována v rámci projektu Přírodní zahrada venkovní
učebna. Modernizovány byly učebny technologie přípravy pokrmů, cvičná a školní kuchyně
a salonky. Proběhly dílčí rekonstrukce prostor domova mládeže s cílem zajišťovat
ubytovaným žákům kvalitní podmínky pro studium, relaxaci a sportovní a volnočasové
aktivity.
Na přípravě obědů školní jídelny i provozu bufetu, který zároveň slouží jako recepce školy,
se v rámci praktického vyučování aktivně podílejí žáci a získávají tak cenné zkušenosti.


                          Hodnocení průběhu vzdělávání
Sledovaná výuka probíhala v příjemné pracovní atmosféře, žáci dodržovali stanovená
pravidla, vyučující byli vstřícní, v případě potřeby poskytovali žákům potřebnou
individuální podporu a pomoc. Zřejmý byl rozdíl ve využívání účinných výchovnýc h
a vzdělávacích strategií mezi teoretickou a praktickou výukou.
V úvodu vyučovacích hodin teoretického vyučování, a to maturitních i nematuritníc h
předmětů, učitelé seznamovali žáky většinou s tématem, jen výjimečně pracovali účelně
se vzdělávacím cílem. Minimálně podněcovali sebehodnocení či vzájemné hodnocení žáků
a v závěru se převážně soustředili na shrnutí probraného učiva. Adekvátní pozornost byla
věnována opakování a upevňování učiva. V převážné části sledované výuky dominova la
frontální forma výuky s předáváním faktů žákům, což vedlo k jejich pasivitě. Komunikace
byla většinou vedena jednostranně od učitele k žákům, na kladené otázky reagovala vždy
jen část z nich. Nízká byla podpora rozvoje klíčových kompetencí a kritického myšle ní.
Ke vzájemné spolupráci měli žáci příležitost jen minimálně.
V menší části vyučovacích hodin byly vytvořeny vhodné podmínky pro aktivní práci žáků,
vyhledávání informací z různých zdrojů a jejich využití při zpracování komplexního úkolu.
V případě závěrečných ročníků ukončovaných maturitní zkouškou vycházel vzdělávací cíl
vyučovacích hodin z požadavků profilové části maturitní zkoušky. Výuka většinou nebyla
dostatečně podpořena názorností. Žáci pracovali převážně jen se svými poznámkami nebo
s učebnicí, další výukové materiály nebo učební pomůcky neměli k dispozici. Digitá lní
technologie byly efektivně využity jen v menší části sledované výuky, a to většinou
vyučujícími k prezentaci učiva. Pouze ojediněle byli žáci vedeni např. k použití vlastníc h
mobilních telefonů. Tento způsob práce byl uplatněn dostatečně operativně, bez prostojů
způsobených technickými nebo organizačními problémy nebo nekázní žáků. Efektivní
diferencovaný přístup respektující možnosti jednotlivých žáků byl uplatněn pouze
v několika hodinách.
Vyučující praktického vyučování žákům podrobně objasnili cíl, upozornili na možná úskalí
plánovaných úkonů a stanovili kritéria hodnocení. V závěru pracovního dne pak prováděli
dostatečně konkrétní hodnocení, vytvořili prostor pro sebehodnocení žáků a často také
s přirozeným využitím výsledků jejich práce i pro vzájemné hodnocení. Praktické činnosti
navazovaly obsahem na odborné předměty teoretické výuky se zaměřením na rozvoj
dovedností a návyků spojených s výkonem budoucí profese žáků. Vyučující kladli důraz


                                            3/8
na dodržování technologických postupů, kvalitu provedené práce a uplatňování zásad
bezpečnosti a ochrany zdraví při práci. Organizace výuky je velmi dobře koncipována tak,
aby se žáci průběžně účastnili různých druhů činností a zároveň se na jednotlivýc h
pracovištích a pozicích účelně střídali. Žáci dokázali prakticky aplikovat základní poznatky
a pracovní postupy. Účelně docházelo k promyšlenému rozvoji nejen kompetencí
odborných, ale i k posilování dalších, např. kooperativní při práci ve skupinách či dvojicích,
komunikativní, sociální, k řešení problémů i rozvoji samostatnosti v rámci individuálníc h
úkolů. Evidentní byla promyšlená diferenciace požadavků vzhledem ke schopnostem
a možnostem jednotlivých žáků.
Realizované činnosti v domově mládeže cíleně směřují k individuální podpoře ubytovanýc h
žáků, a to v osobní i studijní rovině (např. pomoc při řešení každodenních problémů
či doučování). Cíleně je uplatňována a podporována tolerance, vzájemná úcta a respekt.
Vzhledem k nízkému počtu ubytovaných se daří vytvářet motivující rodinnou atmosféru
s příznivým dopadem na ubytované žáky.


                          Hodnocení výsledků vzdělávání
Pedagogové ověřují výsledky vzdělávání žáků pravidelně, většinou prostřednictvím běžných
evaluačních nástrojů (různé formy zkoušení). V průběhu vzdělávání žáci zpracovávají
v některých vyučovacích předmětech také úkoly komplexního charakteru s různým
rozsahem, propojující více vyučovacích předmětů. Plnění těchto úkolů zároveň slouží jako
příprava žáků k profilové části maturitní zkoušky (praktické zkoušce nebo vypracování
maturitní práce). Jiné způsoby interního nebo externího zjišťování úrovně znalostí
a dovedností žáků škola nevyužívá, s výjimkou výběrového zjišťování České školní
inspekce, s jehož výsledky však dále nepracuje.
Výsledky vzdělávání žáků se škola zabývá především na pravidelných jednáních
pedagogické rady. Vyhodnocování prospěchu, absence a chování žáků je založeno na jejich
čtvrtletní statistické sumarizaci, kterou předkládají jednotliví třídní učitelé. Zvýšená
pozornost je věnována žákům ohroženým rizikem školního neúspěchu. Škola tyto žáky
identifikuje na základě jejich nedostatečného prospěchu nebo nadměrné absence
v jednotlivých čtvrtletích. Ze zápisů z jednání pedagogické rady však není zřejmé, jaká
konkrétní opatření jsou v těchto případech přijímána pro zlepšení jejich výsledků
vzdělávání, jejich vzdělávací pokrok není systematicky vyhodnocován. Obecně jsou těmto
žákům nabízeny konzultace s jednotlivými vyučujícími na základě individuální domluvy.
Žáci však tuto možnost využívají spíše výjimečně. Doučování žáků v letošním školním roce
neprobíhá. Postupy formulované ve Strategii předcházení školní neúspěšnosti nejsou v plné
míře uplatňovány. Přestože tento dokument specifikuje kompetence výchovné poradkyně
při řešení případů školní neúspěšnosti žáků, její zapojení je spíše výjimečné, hlavní činnost
v této oblasti je v gesci třídních učitelů. Jako motivační nástroj pro dosahování
dobrých studijních výsledků slouží jednorázové prospěchové stipendium vyplácené žákům
po splnění kritérií stanovených ve školním řádu. Ve školním roce 2022/2023 bylo finanč ně
odměněno zhruba 9 % žáků.
Výsledky vzdělávání žáků jsou v posledních třech letech meziročně srovnatelné, s výjimko u
školního roku 2020/2021, který byl ovlivněn specifickými podmínkami distančního
vzdělávání. Na konci uzavřeného školního roku v tomto období průměrně neprospělo
necelých 7 % žáků, významný podíl neprospívajících žáků tvoří opakovaně žáci
nástavbového oboru vzdělání 64-41-L/51 Podnikání. Ve školním roce 2022/2023 neprospělo
v oborech vzdělání s maturitní zkouškou 8 % žáků, z toho 70 % tvořili žáci oboru vzdělání


                                             4/8
64-41-L/51 Podnikání. Míru absence žáků se podařilo v období od poslední inspekční
činnosti snížit a stabilizovat. Průměrný počet zameškaných hodin za školní rok činil
v období posledních tří let 116 hodin na žáka, resp. 142 hodin bez započítání školního roku
2020/2021 s distanční výukou (pro srovnání ve školním roce 2018/2019 to bylo 201 hodin).
Žáci, kteří překročí stanovenou hranici maximální absence v daném klasifikačním období,
konají zkoušky pro hodnocení v náhradním termínu. V každém pololetí tak škola vykazuje
vysoký počet žáků, kteří jsou na konci klasifikačního období v řádném termínu
nehodnoceni. V prvním pololetí aktuálního školního roku 2023/2024 to bylo 20 %
z celkového počtu žáků školy, převažovali žáci oborů vzdělání s výučným listem. Přestože
se podařilo celkově míru absence snížit, opakovaně se vyskytují žáci s nadměrnou absencí,
ojediněle přesahující až 400 hodin za školní rok. Tito žáci ve většině případů však ukončují
předčasně své vzdělávání nebo přestupují na jiné školy.
Vysoká absence negativně ovlivňuje výsledky vzdělávání žáků, což se projevilo také
při ukončování jejich vzdělávání maturitní zkouškou. Ve školním roce 2022/2023 činila
absence žáků neúspěšných u maturitní zkoušky polovinu celkové absence všech žáků
posledního ročníku. Negativní vliv na úspěšnost žáků mělo v některých případech
povolování vzdělávání podle individuálního vzdělávacího plánu (školou označeného jako
individuální učební plán), a to nejčastěji žákům oboru vzdělání 64-41-L/51 Podnikání
z důvodů jejich pracovních aktivit. Ve školním roce 2022/2023 ředitel školy povolil zvláštní
organizaci vzdělávání podle individuálního vzdělávacího plánu pěti žákům posledního
ročníku tohoto oboru vzdělání, z nichž tři žáci byli následně u maturitní zkoušky neúspěšní.
Česká školní inspekce analýzou výsledků při ukončování vzdělávání žáků maturitní
zkouškou za roky 2020 až 2023 zjistila, že žáci nástavbového oboru vzdělání 64-41-L/51
Podnikání opakovaně dosahovali výrazně horších výsledků než žáci čtyřletého oboru
vzdělání 65-42-M/01 Hotelnictví. V uvedeném období se hrubá neúspěšnost žáků (podíl
počtu žáků, kteří u zkoušky neuspěli nebo zkoušku nekonali k počtu přihlášených žáků)
oboru vzdělání 64-41-L/51 Podnikání ve společné části maturitní zkoušky postupně
zhoršovala, a to z 21,4 % v roce 2020 až na 50 % v roce 2023, v posledních dvou letech byla
pod celorepublikovým průměrem v příslušné skupině oborů. Mezi zkušebními předměty
český jazyk i anglický jazyk byla míra neúspěšnosti srovnatelná, pokud si žáci jako zkušební
předmět volili matematiku, byli vždy neúspěšní. Naopak v případě žáků oboru vzdělání
65-42-M/01 Hotelnictví, kteří v tomto období konali maturitní zkoušku pouze v roce 2020
a 2022, se hrubá neúspěšnost ve společné části snížila z 27, 3 % až na 0 %. Výsledky školy
oborů vzdělání s výučním listem se při ukončování jejich vzdělávání postupně zlepšovaly.
V letech 2021 až 2023 téměř všichni žáci, kteří úspěšně ukončili poslední ročník vzdělává ní,
také úspěšně vykonali závěrečnou zkoušku. Počet žáků, kteří závěrečnou zkoušku nekonali
v řádném ani prvním opravném termínu, se v tomto období postupně snižoval. V roce 2023
ukončilo úspěšně své vzdělávání 95 % žáků.
V období od poslední inspekční činnosti přetrvává vysoká neúspěšnost školy v oboru
vzdělání 64-41-L/51 Podnikání, a to v průběhu vzdělávání i při jeho ukončování maturitní
zkouškou. Vzdělávání v tomto oboru má jen nízkou efektivitu, neboť v posledních dvou
letech průměrně 40 % žáků přijatých do 1. ročníku ukončilo ve standardní době úspěšně své
vzdělávání. Škola na tuto skutečnost adekvátně nereagovala, neprováděla podrobnější
analýzy vzdělávacích výsledků žáků, zejména příčin jejich neúspěchu. Nezabývala se
v dostatečné míře identifikací oblastí vzdělání, které činily ve vztahu k maturitní zkoušce
žákům obtíže a nepřijímala dostatečně účinná opatření, která by vedla ke zvýšení úspěšnosti
žáků tohoto oboru vzdělání.




                                            5/8
Rozvoj odborných kompetencí žáků podporuje jejich zapojení do dalších vzdělávac íc h
a sociálních aktivit školy. Naplňování školních vzdělávacích programů je podpořeno
realizací přednášek, besed, workshopů nebo exkurzí s různým zaměřením. Žáci školy jsou
motivováni k zapojení do soutěží, praktické dovednosti si upevňují a rozvíjejí v různých
profesních kurzech, např. baristickém nebo barmanském. Všechny tyto praktické zkušenosti
zvyšují předpoklady dalšího pracovního uplatnění žáků.
Strategie prevence rizikových jevů zahrnuje řadu naplánovaných jednorázovýc h
i pravidelných aktivit, jejich účinnost je každoročně vyhodnocována. Škola má zmapovány
rizikové oblasti v chování žáků, snaží se je operativně i systémově řešit. Podařilo se zastavit
nárůst počtu hodin neomluvené absence.
Dobře fungující promyšlená kooperace se zaměstnavateli umožňuje realizovat kvalitní
praktické vyučování v jednotlivých oborech vzdělání. Průběh a výsledky vzdělávání žáků
na smluvních pracovištích jsou pravidelně sledovány a na základě vyhodnocení přijímá na
vhodná opatření. Přínosem pro propagaci školy jsou tematicky zaměřené návštěvy žáků
místních základních škol, během kterých mají možnost seznámit se např. s prostředím
pro praktickou výuku.


                                          Závěry
Vývoj školy
– Od poslední inspekční činnosti významně vzrostl počet žáků.
– Průběžně dochází ke zkvalitňování materiálních podmínek pro výuku.
– Došlo ke změně na pozici výchovné poradkyně.

Silné stránky
– Dlouhodobá spolupráce a výběr smluvních pracovišť, přístup pedagogů a zaměstna nc ů
  školních i smluvních pracovišť k žákům umožňuje efektivní realizaci praktického
  vyučování, včetně získávání a využívání zpětné vazby o jeho kvalitě. (1.5)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz

Slabé stránky (oblasti ke zlepšení)
– Počet žáků, kteří v oboru vzdělání 64-41-L/51 Podnikání ve společné části maturitní
  zkoušky neuspějí nebo zkoušku nekonají je opakovaně vysoký a vykazuje zhoršující se
  tendenci. (5.2)
– Škola nevyhodnocovala výsledky žáků dosahované při ukončování jejich vzdělává ní
  maturitní zkouškou účelně a na jejich negativní vývoj nereagovala dostatečně
  účinnými opatřeními k jejich zlepšení. (5.4)
– Další vzdělávání pedagogů není zaměřeno na oblasti vzdělávání, ve kerých žáci
  nedosahují očekávaných výsledků, a nejsou do něj rovnoměrně zapojeni všichni
  pedagogové. (2.3)
– Hospitační činnost není cílena na zjišťování možných příčin neúspěchu žáků a nepřináš í
  učitelům ani vedení školy efektivní zpětnou vazbu. (2.1)
– V teoretické výuce chybí aktivizační metody podporující zapojení žáků do výuky, učitelé
  vytváří málo prostoru pro souvislou komunikaci žáků, pro sebehodnocení a vzájemné
  hodnocení žáků a vyhodnocování cílů hodin. (4.2)


                                             6/8
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz

Doporučení pro zlepšení činnosti školy
– Pravidelně vyhodnocovat výsledky vzdělávání žáků, a to na úrovni školy, předmětových
  komisí a jednotlivých vyučujících. V případě žáků s rizikem neúspěchu přijímat
  konkrétní opatření k jejich zlepšení a důsledně vyhodnocovat jejich účinnost.
– Provádět podrobnou analýzu příčin neúspěšnosti žáků u maturitní zkoušky v jednotlivýc h
  vyučovacích předmětech, zejména společné části maturitní zkoušky. Na základě této
  analýzy stanovit a systematicky realizovat opatření k podpoře žáků ohrožených školní
  neúspěšností.
– Využívat různé interní nebo externí evaluační nástroje ke zjišťování úrovně znalostí
  a dovedností žáků v průběhu jejich vzdělávání, zejména s ohledem na dosahování
  výsledků požadovaných rámcovými vzdělávacími programy.
– Zvážit úpravu kritérií přijímacího řízení do oborů vzdělávání ukončovaných maturitní
  zkouškou tak, aby lépe zohlednily studijní předpoklady uchazečů.
– Zavést systematické vyhodnocování uplatňovaných podpůrných opatření u žáků
  se speciálními vzdělávacími potřebami.
– Zavést funkci koordinátora informačních a komunikačních technologií a metodicky vést
  vyučující k efektivní podpoře výuky prostředky digitálních technologií.
– Vzhledem k nízké úspěšnosti žáků během vzdělávání a při jeho ukončování zvážit další
  realizaci nástavbového studia oboru vzdělání 64-41-L/51 Podnikání.
– Zvážit povolování individuálního vzdělávacího plánu vzhledem k negativnímu dopadu
  na výsledky vzdělávání žáků.

Pro účely zvýšení dotací právnická osoba vykonávající činnost školy dosahuje v oborech
vzdělání 65-42-M/01 Hotelnictví, 65-51-H/01 Kuchař-číšník, 29-54-H/01 Cukrář
a 29-53-H/01 Pekař výsledků hodnocení požadovaných dle § 5 odst. 3 písm. b) zákona
č. 306/1999 Sb., o poskytování dotací soukromým školám, předškolním a školským
zařízením, ve znění pozdějších předpisů. V oboru vzdělání 64-41-L/51 Podnikání
(nástavbové studium) škola nedosahuje výsledků hodnocení požadovaných dle § 5 odst. 3
písm. b) zákona č. 306/1999 Sb.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1. Podnikatelský záměr školy na rok 2024, ze dne 15. 2. 2024
 2. Školní vzdělávací program domova mládeže, čj. 06/2019, s platností od 1. 9. 2019


                                            7/8
 3. Školní vzdělávací program 29-53-H/01 Pekař, s účinností od 1. 9. 2020
 4. Školní vzdělávací program 29-54-H/01 Cukrář, s účinností od 1. 9. 2020
 5. Školní vzdělávací program 65-51-H/01 Kuchař-číšník, s účinností od 1. 9. 2020
 6. Školní vzdělávací program 65-42-M/01 Hotelnictví, s účinností od 1. 9. 2020
 7. Školní vzdělávací program 64-41-L/51 Podnikání, s účinností od 1. 9. 2022
 8. Záznamy z jednání pedagogické rady, školní roky 2022/2023 a 2023/2024
 9. Zápisy ze schůzek předmětových komisí, školní roky 2022/2023 a 2023/2024
10. Hospitační záznamy, školní rok 2023/2024
11. Výroční zprávy o činnosti školy za školní roky 2020/2021, 2021/2022 a 2022/2023
12. Školní matrika
13. Rozvrhy hodin, školní rok 2023/2024
14. Dokumentace výchovného poradenství
15. Dokumentace školního poradenského pracoviště
16. Dokumentace domova mládeže
17. Výsledky žáků u maturitní zkoušky, školní roky 2020/2021, 2021/2022 a 2022/2023
18. Školní elektronický informační systém – tiskové sestavy výsledků vzdělávání žáků
    za školní roky 2020/2021, 2021/2022, 2022/2023 a 2023/2024
19. Výsledky závěrečných zkoušek za jednotlivá zkušební období roků 2021 až 2023
20. Rozhodnutí ředitele školy o povolení individuálního učebního plánu ve školních letech
    2022/2023 a 2023/2024 (7 ks)
21. Doklady o nejvyšším dosaženém vzdělání pedagogických pracovníků


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Mgr. Ludmila Dobalová, školní inspektorka, vedoucí inspekčního týmu
PhDr. Mgr. Milan Matějů, školní inspektor
Mgr. Miroslav Pospíšil, školní inspektor
Ing. Alena Svobodová, školní inspektorka
Ing. Hana Vejvodová, kontrolní pracovnice

30. 4. 2024


                                           8/8
