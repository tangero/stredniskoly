                                     Česká školní inspekce
                                      Pražský inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIA-726/22-A


Název                               TRIVIS - Střední škola veřejnoprávní a Vyšší odborná
                                    škola prevence kriminality a krizového řízení Praha,
                                    s.r.o.
Sídlo                               Hovorčovická 1281, 182 00 Praha 8 - Kobylisy
E-mail                              praha@trivis.cz
IČ                                  25109138
Identifikátor                       600006051
Právní forma                        Společnost s r.o.
Zastupující                         PaedDr. et Mgr. et Bc. Jan Dalecký, MBA
Zřizovatel                          TRIVIS, a.s.
Místo inspekční činnosti            Hovorčovická 1281, 182 00 Praha 8 – Kobylisy
                                    Libčická 399, 181 00 Praha 8 – Čimice
Termín inspekční činnosti           2. 3. – 3. 3. 2022 a 7. 3. − 8. 3. 2022


Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou a vyšší
odbornou školou podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším, odborném a jiném vzdělávání (školský zákon), ve znění
pozdějších předpisů.




2021/2022
                                   Charakteristika
TRIVIS – Střední škola veřejnoprávní a Vyšší odborná škola prevence krimina lity
a krizového řízení Praha, s.r.o. vykonává činnost střední školy a vyšší odborné školy (dále
„škola“). Střední škola (dále „SŠ“) vzdělává žáky v maturitních oborech Bezpečnostně
právní činnost v denní formě a v tříletém oboru nástavbového studia Bezpečnostní služby
v dálkové formě vzdělávání. Vyšší odborná škola (dále „VOŠ“) poskytuje vzdělává ní
zakončené absolutoriem podle akreditovaných vzdělávacích programů Prevence krimina lity
a Krizové řízení. Charakteristické zaměření školy směřuje k uplatnění absolventů v oblasti
veřejné správy, bezpečnostních a záchranných složek i krizového managementu, přibližně
45 % studujících tvoří zájemci z jiných regionů.
Od poslední inspekční činnosti v roce 2014 vzrostla naplněnost SŠ na 76 %. K termínu
inspekce se ve SŠ vzdělávalo ve 24 třídách celkem 680 žáků, z toho 85 žáků v dálkové
formě. Ve VOŠ bylo poskytováno vzdělávání v šesti skupinách 137 studentům, z toho 41
v kombinované formě vzdělávání. Nejvyšší povolený počet studentů byl využit na 27 %.
Instituce je součástí sítě škol společnosti TRIVIS, a.s., se stejným oborovým zaměřením
v rámci České republiky. Ke klíčovým partnerům patří mj. ředitelství Policie ČR Praha
a Středočeského kraje, s nimiž má škola uzavřeno memorandum o spolupráci.


                         Hodnocení podmínek vzdělávání
Od posledního inspekčního hodnocení prošla škola řadou změn, které se kvalitativně
projevily v oblasti podmínek a výsledků vzdělávání. Vzrostla naplněnost školy, zvýšil se
počet žáků, tříd a pedagogů i podíl žáků s potřebou podpůrných opatření. V roce 2019 došlo
k personální změně ve funkci ředitele školy (dále „ředitel“) a jeho zástupkyně, která
souběžně působí i na pozici metodičky prevence. Nedílnou součást širšího vedení školy tvoří
i vedoucí šesti předmětových skupin, jež garantují odbornou úroveň výuky jednotlivýc h
vzdělávacích oblastí. Současná velikost školy, skladba oborů a specifika žáků kladou na
vedení školy i zajištění poradenských služeb zvýšené nároky. Stávající organizační struktura
školy však tyto změny v dostatečné míře nereflektuje.
Reálně stanovené koncepční záměry rozvoje školy vycházejí z celkové vize zřizovate le
i z průběžné analýzy potřeb školy. Uplatňovaná snaha o sjednocení fungování všech
společně zřizovaných škol se příznivě promítá zejména v zajištění finančních a materiálníc h
podmínek i organizaci odborného vzdělávání. Vymezené střednědobé cíle se řediteli daří
úspěšně naplňovat, např. výraznějším zkvalitněním materiálně technického vybavení
a personálního zabezpečení výuky i zlepšováním školního prostředí. Také rozvíjené
partnerské vztahy s oborovými školami, profesními organizacemi a neziskovým sektorem
přispívají k realizaci požadované odborné praxe, k podpoře sociálních kompetencí žáků
i formování jejich budoucího směřování. Odborné kompetence žáků a studentů škola účinně
využívá k propagaci své vzdělávací nabídky i k prezentaci instituce na veřejnosti.
Definované strategie ale jen v menší míře akcentují potřeby školy v oblasti řízení
pedagogického procesu a evaluace výsledků vzdělávání žáků.
Nové funkční období ředitele bylo významně poznamenáno přechodem školy na distanční
vzdělávání, což se promítlo i v nastavených prioritách. Realizované systémové kroky, např.
zavedení jednotné výukové platformy, materiálně technické zajištění, proškolení učitelů
i žáků, nastavení podpůrných aktivit pro závěrečné ročníky, napomohly ke zvládnutí
požadavků on-line výuky, zkoušek při ukončování studia i k přechodu žáků a studentů
k prezenčnímu vzdělávání. Jednotná platforma je rovněž využívána v případě hybridní
výuky nebo jako úložiště elektronických výukových materiálů k podpoře žáků.


2021/2022                                    2
Z inspekčních zjištění je ale zřejmé, že míra aplikace získaných poznatků v oblasti
aktivizačních metod a forem nebo digitálních kompetencí učitelů v běžné výuce je rozdílná.
V uplatňovaném způsobu řízení ředitel vhodně využívá své manažerské dovednosti
i schopnost operativně řešit nastalé problémy. Opírá se o účelně delegované kompetence
v rámci užšího vedení i pracovníků na provozně podpůrných pozicích, např. tajemník pro
VOŠ. Řídící postupy vycházejí z otevřeného způsobu komunikace a z jasně vymeze nýc h
povinností všech zaměstnanců školy s adresnou odpovědností za jejich splnění.
Z inspekčních zjištění ale vyplývá, že efektivitu řízení v některých případech snižuje různá
míra akcentace zadaných úkolů jednotlivými pedagogy, např. rozdílná úroveň práce třídníc h
učitelů, schopnost komunikace a řešení podnětů žáků i různý přístup k dodržování
stanovených zásad hodnocení. V rámci předmětových orgánů učitelé koordinují své
působení při organizaci vzdělávacího procesu, zajištění rozšiřujících vzdělávacích aktivit
a částečně i při kontrolní činnosti, např. úpravy tematických plánů, příprava testů, projektů
a soutěží. Potenciál předsedů předmětových skupin a jejich zapojení do hospitační činnosti
nebo spolupráce pedagogů formou vzájemných hospitací nejsou v oblasti modernizace
výukových postupů dostatečně využívány.
Nastavené kontrolní mechanismy jsou převážně funkční, některé dílčí nedostatky byly
odstraněny v průběhu inspekční činnosti. Oblast pedagogického řízení a evaluace úrovně
vzdělávacího procesu není vzhledem k velikosti školy koncepčně nastavena a vyžaduje
zlepšení. Plánovaná hospitační činnost vedení školy sice zahrnuje většinu vzdělávac íc h
oblastí obou druhů škol, není ale zacílena na konkrétně definované cíle a často se tak v části
výuky neprojevuje její kvalitativní dopad. Zjištění z hospitací jsou projednávána obvykle
formou individuální zpětné vazby k práci učitele. Pro zefektivnění vzdělávacích strategií na
úrovni školy není v dostatečné míře uplatněno systematické sdílení poznatků z hospitační
činnosti a jejich využívání k eliminaci některých opakujících se nedostatků nebo
k následnému ověření pokroku úrovně pedagogické práce.
K efektivitě řízení přispívá vnitřní a vnější informační elektronický systém. Slouží nejen
jako centrum sdílených informací, ale současně plní funkci podpory pedagogům, žákům
i studentům a zajišťuje průběžnou informovanost rodičů.
Od poslední inspekční činnosti došlo ke stabilizaci pedagogického sboru, zvýšil se počet
i podíl kvalifikovaných učitelů. Vzdělávání zajišťuje 58 pracovníků, z toho 12 učitelů VOŠ,
pětina pedagogů působí souběžně na obou druzích škol. Kvalifikační předpoklady nesplňují
tři učitelé, z nichž jeden je zaměstnán na dobu nezbytně nutnou, a další si doplňují odbornou
způsobilost studiem. Na výuce odborných předmětů se podílí 18 vyučujících, přičemž jeden
pedagog odborného předmětu a učitelé předmětů v oblasti pedagogicko-psychologické ho
vzdělávání nesplňují požadovanou praxi u bezpečnostních sborů nebo v organiza c íc h
zabývajících se prevencí kriminality v souladu s požadavky Ministerstva vnitra České
republiky (dále „MVČR“). Zapojení odborníků z praxe i pedagogické kvality některých
vyučujících, souběžně působících v terciární sféře, pozitivně obohacují vzdělávací proces
ve SŠ a VOŠ, např. v oblasti ediční, lektorské a zájmové činnosti. Nově nastupujíc ím
učitelům je ve spolupráci s vedením školy poskytována podpora uvádějícím učitele m
i zkušenými kolegy.
Odborný růst pedagogů je rozvíjen prostřednictvím kooperace s oborovými školami, v rámci
projektové činnosti a dalšího vzdělávání pedagogických pracovníků (dále „DVPP“), které
vychází z potřeb školy a preference jednotlivých vyučujících. V době distanční výuky bylo
účelně využíváno samostudium, on-line webináře i prohloubení pedagogických kompetencí
v oblasti prevence, inkluze nebo aktivizačních metod a forem výuky. Z hospitační činnosti
inspekčního týmu ale vyplývá nutnost větší metodické a didaktické podpory některých


2021/2022                                     3
učitelů při modernizaci a individualizaci výukových postupů, případně i zacílení DVPP na
možnosti formativního hodnocení. Na vlastní profesní rozvoj klade důraz i vedení školy, mj.
v oblasti managementu řízení.
Při vytváření kvalitních podmínek pro naplňování všech činností školy i oborových školních
vzdělávacích programů (dále „ŠVP“) zajistil ředitel účelné vícezdrojové financová ní.
Získané prostředky v rámci projektu podporují odborné kompetence pedagogů a vzdělává ní
žáků s odlišným mateřským jazykem (dále „OMJ“). Část finančních zdrojů slouží i jako
motivační nástroj v rámci stipendijního programu SŠ a VOŠ. Škola žákům zapůjčuje sadu
učebnic pro odborné předměty a v případě potřeby i notebooky.
Instituce poskytuje vzdělávání na dvou pracovištích v pronajatých esteticky upravenýc h
prostorách, které umožňují plynulé fungování obou druhů škol, zajištění školního stravování
i zájmových aktivit. Od poslední inspekční činnosti se výrazněji zlepšilo materiálně
technické vybavení pro teoretickou i odbornou přípravu žáků a studentů. Materiální
podmínky školy pro výuku odborných předmětů jsou v souladu s požadavky MVČR
a umožňují kvalitní naplňování ŠVP. Škola disponuje dostatečným množstvím kmenovýc h
tříd, vybavených moderní prezentační technikou, a odborných učeben, mj. počítačové
a jazykové pracovny, odborné učebny kriminalistiky, prostory pro výuku sebeobrany
a střeleckou přípravu. Žáci využívají běžně dostupné informační zdroje, tj. knihovnu, Wi-Fi
síť i relaxační zákoutí s možností občerstvení. Vhodné podmínky pro realizaci tělesné
výchovy a sportovních aktivit škola zajišťuje v rámci pronájmu. K ochraně žáků a majetku
před vnějším nebezpečím přispívá elektronický docházkový systém a vrátnice u vchodu do
budovy.


                          Hodnocení průběhu vzdělávání
Účinnost vzdělávání a naplňování profilu absolventa zvyšuje promyšlená organizace výuky,
vyvážené rozložení disponibilní časové dotace i provázanost teoretické a praktické složky
formou projektů, exkurzí a realizací souvislé praxe žáků i studentů na pracovištíc h
smluvních partnerů. K posílení odborného vzdělávání byla ve sledovaném období zvýšena
hodinová dotace některých předmětů (právo), nově byl zaveden předmět branná příprava.
Sledovaná výuka odborných teoretických a všeobecně vzdělávacích předmětů vykazova la
různou kvalitativní úroveň. Efektivitu vzdělávání výrazněji ovlivňovala odlišná míra
metodické propracovanosti, což se promítalo v rozdílné míře aktivizace žáků a v uplatnění
individualizovaného přístupu vzhledem k jejich různým vzdělávacím potřebám. V pojetí
výuky se výrazněji projevovala odbornost pedagoga, míra jeho pedagogických kompetencí,
ale i uplatňování osvědčených výukových postupů s převahou činností na straně učitele.
Naopak profesní jistota pedagogů a jejich osobní zaujetí pro vyučovaný předmět v převážné
části praktické odborné přípravy pozitivně přispívaly k motivaci žáků. Vyučující pouze
částečně využili výhodu menších skupin nebo provázanost výuky s obdobím distančního
vzdělávání.
Sledovaná výuka v předmětech praktické odborné přípravy vykazovala požadovanou úroveň
a vyznačovala se účelným využíváním materiálně technického vybavení a odbornosti
pedagogů. Nedílnou součástí vyučování bylo dodržování stanovených pravidel a zásad
bezpečnosti. Větší počet žáků ve třídě (nedělená výuka) klade na organizaci vzdělává ní
zvýšené nároky a částečně snižuje účinnost některých výukových postupů nebo názorně
demonstrativních metod. Charakteristickým znakem bylo úzké propojení praktických
dovedností s využitím teoretických znalostí a profesních trendů. Nové učivo bylo podáváno
srozumitelně a ve vzájemných souvislostech. Vyučující vhodně přibližovali problematiku na


2021/2022                                   4
příkladech z praxe. Podle charakteru učiva učitelé využili kombinaci frontální výuky,
řízeného rozhovoru, samostatné práce i instruktáže s dovednostně praktickými metodami.
Průběžná zpětná vazba byla pro žáky využitelná při dalším učení a odstraňovala případné
disproporce. Evaluační aktivity žáků se ale objevovaly v menší míře. Ocenění zvládnutí
jednotlivých úkolů vhodně podporovalo motivaci žáků. Požadavky kladené na žáky byly
přiměřené, přidaná hodnota osvojených vědomostí a dovedností narůstá zejména ve vyšších
ročnících studia.
Přibližně třetina zdařilých hospitovaných hodin odborných teoretických a všeobecně
vzdělávacích předmětů ve SŠ měla promyšlenou strukturu s jasným stanovením cíle
a tématu, byla organizačně dobře připravena a zvládnuta. Vzdělávací strategie obvykle
rozvíjely vědomosti a dovednosti žáků, ve vyšších ročnících směřovaly k přípravě žáků
k ukončování studia, v menší míře však formovaly jejich postoje. Pedagogové vhodně
propojovali teoretické učivo s praktickými příklady a vedli žáky k provázanosti
mezipředmětových vztahů i používání terminologie nebo odborné slovní zásoby v cizích
jazycích. Vyučující vyváženě uplatnili jak předávání hotových poznatků, tak i možnost
samostatného uvažování žáků a uvědomění si vzájemných souvislostí. Převažovala frontální
forma výuky, doplněná dialogickými metodami a samostatnou prací žáků. Kooperativní
formy výuky byly ale uplatněny v menší míře. Zařazovaná práce s textem nebo učebnicí
v některých hodinách jazykové komunikace přispívala k rozvoji čtenářské gramotnosti
a jazykových kompetencí žáků. Učitelé rozvíjeli zejména receptivní řečové dovednosti žáků,
v menší míře pak jejich produktivní řečové dovednosti. Účelně byla uplatněna práce
s chybou nebo důsledná korekce výslovnosti. Na základě práce s různými informač ními
zdroji a dokumenty žáci na výborné úrovni interpretovali poznatky vzhledem k současnému
aktuálnímu dění. K motivaci žáků napomáhalo průběžné střídání činností, podpora
názornosti prostřednictvím didaktických pomůcek a digitálních technologií. V těchto
hodinách projevovali žáci častější iniciativu, aplikovali své dovednosti a vyvozovali závěry
na základě vlastních zkušeností. Zařazováním rozšiřujícího učiva učitelé vhodně
podporovali žáky s větším zájmem o vyučovaný předmět. Pedagogové také zpravidla
účelněji využili výhody menších skupin a poskytovali žákům potřebné množství času
k pochopení i procvičení učiva. Průběžná zpětná vazba k práci žáků byla více
individualizována a podpořena vyváženým hodnocením za jejich aktivní práci v hodině.
Účinnost výuky ve větší části hospitovaných hodin odborných teoretických a všeobecně
vzdělávacích předmětů snižovaly některé metodické a didaktické nedostatky nebo menší
míra pedagogických kompetencí učitelů, např. stereotypní výukové postupy, nedodržování
struktury vyučovací hodiny, dominance frontální formy výuky s převahou činností na straně
učitele a s důrazem na předávání hotových poznatků. Uplatňovaná škála metod a forem
výuky byla málo pestrá, což se projevovalo jednotvárností a nižší dynamikou vyučovac í
hodiny, nerovnoměrným zapojením žáků do vyučování nebo jejich pasivitou. Opomíjení
střídání činností, malá míra názornosti a využívání didaktické techniky vedly k menšímu
zájmu žáků o probírané učivo, ojediněle i k nekázni. Činnosti podporující vzájemno u
kooperaci žáků a rozvoj jejich sociálních a komunikativních kompetencí uplatnili učitelé
pouze výjimečně (skupinová práce, práce ve dvojicích). Podpora rozvoje čtenářské
gramotnosti napříč vyučovacími předměty nebyla s ohledem na přípravu žáků k maturitní
zkoušce dostatečně funkční. Scházela systematičtější práce s textem nebo učebnicí,
efektivnější využívání různých informačních zdrojů se samostatným vyhledává ním
klíčových informací. Vyučující rovněž jen v malé míře vytvářeli prostor pro souvislejš í
vyjadřování žáků, jež by napomohlo k formulaci vlastního názoru a rozvoji jejich kritického
myšlení. Účinnost výuky v části hodin cizího jazyka snižovalo nerovnoměrné rozvíje ní
všech jazykových dovedností žáků, jejich malá příležitost k aktivní komunikaci i méně časté


2021/2022                                    5
používání cílového jazyka učiteli. Oblast podpory a sledování individuálního pokroku žáka
ve výuce vyžaduje zlepšení, mj. scházely obsahově a časově diferencované úlohy i efektivní
podpora žáků podle jejich individuálních vzdělávacích potřeb a celého spektra nadání.
V závěrečné fázi vyučovacích hodin převážná část učitelů opomíjela shrnutí probraného
učiva a vyhodnocení stanoveného vzdělávacího cíle. Pedagogové rovněž v malé míře
využívali formativní funkci hodnocení. Z hospitací vyplynulo, že žáci jsou jen v omezené
míře vedeni k objektivnímu posouzení kvality práce svých vrstevníků podle předem
známých kritérií. V navštívených hodinách tělesné výchovy byl kladen důraz na zdravotně
správné návyky, individuální rozvoj pohybových dovedností a podporu fyzické
připravenosti žáků. Vzhledem k zaměření školy nebylo zaznamenáno výraznější snížení
zdatnosti žáků v důsledku distanční výuky, negativní jev ale představuje vyšší procento
necvičících žáků v části sledované výuky.
Hospitovaná výuka ve VOŠ vykazuje rysy terciárního vzdělávání a míra interakce studentů
s učitelem se odvíjela od typu vyučovací hodiny, tj. přednáška, seminář. Vysoká odborná
kvalifikovanost i zkušenost pedagogů se projevovala v promyšlené stavbě hodiny, jež vedla
k naplnění stanoveného cíle. Obsahově náročná odborná výuka byla studentům podávána
v logických souvislostech a přibližována názornými příklady i didaktickými pomůckami.
Využíváním situací z běžného života byl studentům dáván prostor pro řešení reálných
problémů a aplikaci nabytých vědomostí, v menší míře byl podporován souvislejší mluve ný
projev a jejich komunikační schopnosti. Naopak účelně byly uplatněny výukové prezentace
i podpůrné elektronické studijní zdroje. Výuka anglického jazyka rozšiřovala znalosti
a dovednosti získané ve střední škole, zejména v oblasti odborné slovní zásoby potřebné pro
uplatnění v profesním životě. Menší míra diferenciace zadávaných úkolů ale jen v omezené
míře podporovala potenciál studentů s lepšími jazykovými dovednostmi.
K všestrannému rozvoji kompetencí žáků přispívá řada rozšiřujících vzdělávacích aktivit
i nabídka různorodé zájmové činnosti, např. sportovní a zátěžové kurzy, zahraniční pobyty,
školní časopis, kroužky sebeobrany, bojových umění, záchranářství aj. V rámci profesní
přípravy mají žáci možnost získat střelecký a řidičský průkaz. Zapojením do Asociace
školních a sportovních klubů škola cíleně zvyšuje pohybovou zdatnost svých žáků.


                         Hodnocení výsledků vzdělávání
Ve sledovaném období se zvýšil zájem uchazečů o vzdělávací nabídku, zejména v oboru
Bezpečnostně právní činnost. Ke studiu ve SŠ jsou přijímáni uchazeči na základě jednotné
přijímací zkoušky a podle úspěšnosti v předchozím vzdělávání. Podmínkou pro přijetí je
rovněž doložení zdravotní způsobilosti. Škola pro zájemce pořádá přípravné kurzy
k přijímacím zkouškám.
Komplexně pojaté adaptační a preventivní aktivity prolínají do obsahu řady vyučovanýc h
předmětů, tematicky zaměřených programů a pravidelných pobytových akcí, např. adaptační
a sportovní kurzy. Odrážejí tak specifika školy, mj. věkově různé kolektivy, vyšší podíl
aktivních sportovců, a zaměřují se zejména na zvládnutí nároků studia, prosociální chování
žáků, prevenci vztahových problémů a sociálně patologických jevů.
Stávající systém poradenských služeb je v oblasti primární prevence personálně propojen
s vedením školy, což umožňuje ve spolupráci s výchovnou poradkyní pružně reagovat na
zjištěná rizika. Množství identifikovaných problémů, mj. i v důsledku distanční výuky,
změny ve skladbě a počtu žáků ale zároveň kladou na pracovníky poradenského pracoviště
zvýšené nároky. Z inspekčních zjištění je zřejmá potřeba personálního posílení, např. na
pozici školního psychologa. Potřebnou podporu žákům a studentům poskytuje formou


2021/2022                                   6
individuální intervence výchovná poradkyně, popřípadě jsou prováděna i dotazníková
šetření ve třídě.
Identifikované projevy problémového chování jsou důsledně řešeny podle jeho závažnosti
a v souladu s nastavenými pravidly, např. výchovné komise, kázeňská opatření, snížené
stupně z chování, v případě závažného porušení školního řádu nebo neomluvené absence
i formou podmínečného vyloučení nebo vyloučení ze studia. Funkčnost preventivníc h
mechanismů se promítá zejména v denní formě vzdělávání, kdy ve sledovaném období došlo
ke zlepšení docházky žáků i snížení míry jejich absence, přibližně 98 % má uzavřeno u
klasifikací k 30. 6. Z analýzy výchovných opatření je ale zřejmé, že výrazněji převažují
kázeňská opatření a motivační hodnocení formou pochval není v dostatečné míře využívá no.
Od poslední inspekční činnosti vzrostl počet žáků se speciálními vzdělávacími potřebami
(okolo 9 %) a žáků s OMJ (asi 5 %). Uplatňovaná podpůrná opatření odpovídají
doporučením školského poradenského zařízení, např. navýšení časové dotace, úprava
způsobu hodnocení, uzpůsobení podmínek při ukončování studia. Ke snižování jazykové
bariéry přispívají hodiny českého jazyka pro žáky s OMJ. Z hospitační činnosti inspekčního
týmu ale vyplynulo, že účinnost konkrétní pomoci těmto žákům je rozdílná a odvíjí se od
individuálního přístupu jednotlivých vyučujících. K podpoře úspěšnosti žáků a studentů při
ukončování studia jsou využívány obvyklé postupy, např. doučování v hlavních i odborných
předmětech, konzultace nebo využívání podpůrných elektronických materiálů.
Prostřednictvím rozšiřujících vzdělávacích aktivit, zájmové činnosti, kurzů a soutěží vytváří
škola vhodné podmínky pro rozvoj potenciálu nadaných žáků a umožňuje jim také
vzdělávání podle individuálních strategií.
K zjišťování dosažené úrovně znalostí a praktických dovedností žáků škola používá kromě
standardních nástrojů také interní evaluační mechanismy, např. vstupní testy v anglické m
jazyce a ročníkové srovnávací testy v předmětu právo. Externí zpětnou vazbu o rozvoji
kompetencí žáků škola získává prostřednictvím hodnocení organizací zabezpečujících praxi
žáků, účastí žáků v odborných, jazykových i sportovních soutěžích a od letošního školního
roku rovněž prostřednictvím zapojení žáků do testování znalostí ve vybraných předmětech
jazykového a odborného vzdělávání v rámci partnerských škol TRIVIS.
V hodnocení skupinových a individuálních výsledků vzdělávání žáků na úrovni pedagogické
rady převažuje sumarizace nad hlubší analýzou a zhodnocením vývoje. Vedení školy se sice
zabývá příčinami školní neúspěšnosti, realizovaná konkrétní opatření ke zlepšení výsledků
žáků ale nejsou komplexní a systematická a uplatňují se pouze v některých předmětech.
Podpora žáků ohrožených školní neúspěšností je různá a do značné míry tak závisí na
přístupu a iniciativě jednotlivých vyučujících.
V rozdílných výsledcích vzdělávání ve SŠ se promítá skladba oborů i forem vzdělává ní,
přičemž stabilně lepších výsledků dosahují žáci čtyřletého oboru Bezpečnostně právní
činnost, tj. obvykle nižší podíl neprospívajících žáků i vyšší počet žáků s vyznamená ním.
V nástavbovém oboru Bezpečnostní služby (dálková forma) se ve sledovaném období
výsledky vzdělávání žáků zhoršily, snížil se podíl žáků s uzavřenou klasifikací do 30. 6.
a zvýšil se počet neprospívajících. Výsledky žáků při ukončování studia zpravidla
korespondují s hodnocením v průběhu vzdělávání, od posledního inspekčního hodnocení se
v obou oborech vzdělání zlepšily. V oboru Bezpečnostně právní činnost žáci dosáhli ve
sledovaném období tří posledních školních let lepších výsledků, než je průměr v dané
skupině oborů vzdělání. Hrubá neúspěšnost žáků (podíl žáků neúspěšných u maturitní
zkoušky nebo zkoušku nekonajících z celkového počtu přihlášených žáků) je v rámci dané
skupiny oborů nižší v profilové i společné části maturitní zkoušky. Hrubá neúspěšnost žáků
dálkové formy studia oboru Bezpečnostní služby byla ve sledovaném období v jednotlivýc h


2021/2022                                    7
částech maturitní zkoušky srovnatelná nebo mírně pod průměrem dané skupiny oborů
v celorepublikovém srovnání.
Ve VOŠ dosahovali studenti v průběhu i při ukončování vzdělávání velmi dobrých výsledků.
Z rozboru průběžných výsledků ve sledovaném období vyplývá, že více než třetina studentů
prospívá s vyznamenáním, podíl neprospívajících činí asi 8 %. Úspěšnost studentů při
ukončování vzdělávání (absolutoria) byla v hodnoceném období příznivá. Počet
neprospívajících nebo studentů opakovaně konajících absolutorium byl zanedbatelný. Ve
školním roce 2020/2021 složili všichni studenti absolventské zkoušky úspěšně, z toho více
než polovina s vyznamenáním.
Kariérní poradenství je realizováno na požadované úrovni, profesní směřování žáků je
obvykle zacíleno a prohlubováno již v průběhu studia. V souladu se svou oborovou profilac í
pokračuje více než polovina absolventů v navazujícím studiu na VOŠ a na vysokých
školách, ostatní pak nastupují do praxe.


                                        Závěry
Vývoj školy
-   od posledního inspekčního hodnocení v roce 2014 vzrostla naplněnost školy, zvýšil se
    počet žáků a tříd ve SŠ v denní formě vzdělávání, narostl počet žáků s potřebou
    podpůrných opatření
-   zlepšila se kvalifikovanost pedagogického sboru, vzrostl počet pedagogů ve SŠ
-   proběhla personální změna ve vedení školy na pozicích ředitele a jeho zástupkyně
-   zkvalitnilo se materiálně technické vybavení pro všechny vyučované obory vzdělání
-   zlepšily se výsledky vzdělávání žáků při ukončování studia maturitní zkouškou v oboru
    Bezpečnostně právní činnost
Silné stránky
-   dlouhodobě rozvíjené vztahy s oborovými školami a partnerskými institucemi podporují
    profesní přípravu žáků a studentů
-   systémové nastavení rozšiřujících vzdělávacích aktivit a zájmové činnosti žáků
    i studentů přispívá k rozvoji jejich odborných kompetencí a podpoře dovedností
    v teoretické výuce
-   výrazné propojení teoretické odborné výuky i praktické přípravy s reálnými situacemi
    z policejní praxe
-   ediční činnost školy a tvorba vlastních výukových materiálů pro odborné předměty ve
    SŠ a VOŠ
-   účinná podpora studijní motivace žáků a studentů formou stipendijního programu
Slabé stránky a/nebo příležitosti ke zlepšení
-   nízká míra metodické a didaktické propracovanosti výuky s malou aktivizací žáků
    a jejich zapojením do evaluačních aktivit v části odborných teoretických a všeobecně
    vzdělávacích předmětů
-   méně efektivní podpora žáků a studentů podle celého spektra nadání a vzhledem k jejich
    individuálním vzdělávacím potřebám v části teoretické výuky



2021/2022                                   8
-        nižší míra rozvoje čtenářské gramotnosti, kritického myšlení a souvislého mluve né ho
         projevu žáků a studentů napříč vyučovanými předměty, včetně interaktivních řečových
         dovedností v cizích jazycích
-        menší provázanost s obdobím distanční výuky a uplatnění digitálních kompetencí žáků
         i pedagogů v oblasti práce s různými informačními zdroji v některých předmětech
-        nižší účinnost komplexní analýzy výsledků vzdělávání a nesystematičnost přijíma nýc h
         opatření vzhledem k průběžným a celkovým výsledkům žáků
-        méně koncepční a účinné pedagogické řízení školy i využívání závěrů z vlastní
         hospitační činnosti na úrovni školy
-        scházející praxe učitelů odborných předmětů v oblasti pedagogicko-psychologické ho
         vzdělávání v souladu s požadavky MVČR
Doporučení pro zlepšení činnosti školy
-        cíleně podporovat vzdělávací postupy aktivizující žáky a více je zapojovat do
         evaluačních aktivit v závěru vyučovací hodiny a formou kriteriálního hodnocení
         v teoretické výuce
-        ve větší míře diferencovat výuku vzhledem k individuálním vzdělávacím potřebám žáků
         a studentů
-        cíleně podporovat rozvoj čtenářské gramotnosti i kritického myšlení žáků systematick ým
         zařazováním práce s textem napříč vyučovacími předměty, více využívat různých
         informačních zdrojů a soustavněji vytvářet prostor pro souvislejší ústní projev žáků
-        ve větší míře metodicky a didakticky podporovat pedagogické kompetence učitelů,
         zaměřit další vzdělávání pedagogů na možnosti formativního hodnocení a postupnou
         implementaci aktivizačních metod a forem do teoretického vyučování
-        podporovat účinnější využívání informačních technologií a didaktické techniky
         k názornosti výuky a rozvoji digitálních kompetencí
-        koncepčně nastavit a zefektivnit oblast pedagogického řízení se zapojením předsedů
         metodických orgánů, zacílit hospitační činnost na konkrétně definované cíle
         s vyhodnocením pokroku pedagogických kompetencí učitele, sdílet zobecňující závěry
         z hospitací na úrovni školy
-        zkvalitnit analýzu výsledků vzdělávání žáků a na jejím základě přijímat účinná opatření
         ke sjednocení způsobu hodnocení a ke zlepšení výsledků žáků
-        zvážit možnost personálního posílení vedení školy a školního poradenského pracoviště
-        zajistit výuku odborných předmětů v oblasti pedagogicko-psychologického vzdělává ní
         učiteli s praxí, která je v souladu s požadavky MVČR
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.
                    Seznam dokladů, o které se inspekční zjištění opírají
    1.     Rozhodnutí MŠMT č. j. MSMT-28826/2019-2 ve věci návrhu na zápis změny
           v údajích vedených v rejstříku škol a školských zařízení s platností od 1. 9. 2019
           (změna ve funkci ředitele školy)
    2.     Jmenování do funkce ředitele školy s platností od 1. 9. 2019


2021/2022                                         9
 3.    Vzdělávací program VOŠ pro obor vzdělání Bezpečnostně právní činnost – Krizové
       řízení a Prevence kriminality, denní a kombinovaná forma vzdělávání, s platností
       prodloužení akreditace od 1. 9. 2021
 4.    Školní vzdělávací program pro obor vzdělání Bezpečnostně právní činnost –
       Veřejnoprávní ochrana, denní forma vzdělávání, s platností aktualizace od 23. 9. 2020
 5.    Školní vzdělávací program pro obor vzdělání Bezpečnostní služby – Veřejnoprávní
       ochrana, nástavbové studium, dálková forma vzdělávání, s platností aktualizace od
       1. 9. 2012
 6.    Školní matrika vedená k termínu inspekce
 7.    Výběr třídních knih vedených ve školních letech 2020/2021 a 2021/2022 k termínu
       inspekce
 8.    Školní řád pro žáky SOŠ, denní a dálková forma, a školní řád pro studenty VOŠ
       s platností aktualizace k 8. 3. 2022
 9.    Rozvrh vyučovacích hodin platný ve školním roce 2021/2022
10.    Záznamy z pedagogických rad vedené ve školních letech 2020/2021 a 2021/2022
       k termínu inspekce
11.    Vybraný vzorek z personální dokumentace pedagogických pracovníků vedený
       k termínu inspekce
12.    Portfolio výchovného poradenství a primární prevence vedené k termínu inspekce
13.    Portfolio smluv o zabezpečení odborné praxe na SOŠ a VOŠ (vybraný vzorek)
14.    Kniha evidence úrazů vedená k termínu inspekce
15.    Rozhodnutí zřizovatele o stanovení výjimky z počtu žáků ve třídě ve školním roce
       2021/2022
16.    Výroční zprávy o činnosti školy ve školních letech 2019/2020 a 2020/2021
17.    Účetní závěrka k 31. 12. 2020, Smlouvy o poskytnutí dotace a zvýšené dotace ze
       státního rozpočtu, zpráva nezávislého auditora, výpisy z účetnictví školy za
       hodnocené období


                                        Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Pražský inspektorát, Arabská
683, 160 66 Praha 6, případně prostřednictvím datové schránky (g7zais9), nebo na
e-podatelnu csi.a@csicr.cz s připojením elektronického podpisu, a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




2021/2022                                   10
Složení inspekčního týmu a datum vyhotovení inspekční zprávy



   Mgr. Petra Stoklasová, školní inspektorka,
                                                      Mgr. Petra Stoklasová v. r.
   vedoucí inspekčního týmu

   Mgr. Hana Šinská, školní inspektorka               Mgr. Hana Šinská v. r.


   Mgr. Hana Vejrážková, školní inspektorka           Mgr. Hana Vejrážková v. r.

   Mgr. Hana Havelová, přizvaná osoba,
                                                      Mgr. Hana Havelová v. r.
   odbornice v oboru bezpečnostně právní činnost
   plk. Mgr. Lumír Hendrych, Ph.D.,
   přizvaná osoba, odborník v oboru                  plk. Mgr. Lumír Hendrych, Ph.D.,v.r..
   bezpečnostně právní činnost

   Mgr. Michal Peterka, přizvaná osoba,
                                                      Mgr. Michal Peterka v. r.
   odborník v oboru bezpečnostně právní činnost

   Ing. Ivana Černá, kontrolní pracovnice             Ing. Ivana Černá v. r.


V Praze 14. 3. 2022


Datum a podpis ředitele školy potvrzující projednání a převzetí inspekční zprávy


 PaedDr. et Mgr. et Bc. Jan Dalecký, MBA        PaedDr. et Mgr.et Bc. Jan Dalecký,
 ředitel školy                                  MBA v. r.

V Praze 22. 3. 2022




2021/2022                                   11
