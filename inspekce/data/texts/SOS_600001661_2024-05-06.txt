                                Česká školní inspekce
                                 Zlínský inspektorát
                         Zarámí 88, P. O. Box 125, 760 01 Zlín
____________________________________________________________________________________________________________




                         I NSP EKČNÍ ZPRÁ VA
                                         Čj. ČŠIZ-583/24-Z
                                       Sp. zn. ČŠIZ-S-24/24-Z


Název                               Academic School, Mateřská škola, základní škola a
                                    střední škola, s.r.o.
Sídlo                               Studentské náměstí 1531, 686 01 Uherské Hradiště
E-mail                              academicschool@academicschool.cz
IČO                                 25 349 520
Identifikátor                       600 001 661
Právní forma                        společnost s r.o.
Zastupující                         PhDr. Věra Olšáková
Zřizovatel                          PhDr. Věra Olšáková
Místo inspekční činnosti            Města Mayen 1536, Uherské Hradiště
                                    Studentské náměstí 1531, Uherské Hradiště
Inspekční činnost na místě          6. – 7. 5. 2024 a 9. 5. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
podle § 174 odst. 7 s odkazem na § 174 odst. 2 písm. b) a c) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.


                                          Charakteristika
Právnická osoba Academic School, Mateřská škola, základní škola a střední škola, s.r.o.,
(dále „škola“) vykonává dlouhodobě činnost mateřské a základní školy. Od školního roku
2023/2024 pokračovala pod výše uvedeným názvem v činnosti střední školy. Škola
poskytuje střední vzdělávání v místě poskytovaného vzdělávání na adrese Města Mayen
1536, Uherské Hradiště, na základě smlouvy o pronájmu prostor.
V době inspekce se ve střední škole vzdělávalo celkem 30 žáků v 1. a 2. ročníku čtyřletého
oboru vzdělání 18-20-M/01 Informační technologie realizovaného denní formou studia.
Škola identifikovala 5 žáků se speciálními vzdělávacími potřebami (dále „SVP“), vzděláváni
jsou rovněž cizinci a žáci nadaní, pro které škola zpracovává plán rozvoje.
Škola nemá vlastní zařízení pro poskytování stravovacích služeb, žáci mají možnost využít
podle svého zájmu stravovací zařízení Menzy University Tomáše Bati v blízkosti školy.


                          Hodnocení podmínek vzdělávání
Škola má srozumitelně nastavenou vizi, která navazuje na koncepční záměry dalších součástí
subjektu, tedy mateřské a základní školy. Koncepce je vedením školy průběžně
vyhodnocována s účinným dopadem na jednotlivé oblasti vzdělávání. Nastavené cíle jsou
v souladu se zásadami vzdělávání a s přípravou žáků na jejich profesní uplatnění. Vedení
školy aktivně sdílí svou strategii s pedagogickými pracovníky, interními i externími,
v návaznosti na požadavky projednávané v rámci metodických sekcí a odborných platforem.
Škola postupně úspěšně propojuje své vzdělávací činnosti s národními i mezinárodními
aktivitami, což přináší žákům široké možnosti pro rozvoj jejich dovedností a znalostí.
Vzdělávání škola uskutečňuje podle školního vzdělávacího programu, na jehož tvorbě
participoval i strategický partner pro rozvoj odborných kompetencí žáků, tj. Fakulta logistiky
a krizového řízení Univerzity Tomáše Bati ve Zlíně. Vedení školy provádí systematickou
kontrolu a hodnocení klíčových oblastí vzdělávání. Vyhodnocení a závěry z hospitační
činnosti jsou přínosné v oblasti využití metod a forem podporujících využívání různých
informačních zdrojů při řešení úloh, poskytovaná zpětná vazba je však méně účinná ve
vztahu ke zhodnocení probíraného učiva a stanovených vzdělávacích cílů.
Škola podporuje spolupráci mezi pedagogy, zákonnými zástupci žáků a rodiči žáků na
třídních schůzkách a průběžnou komunikací prostřednictvím webového informačního
systému. Uchazeči o studium a veřejnost jsou vhodnou formou a v adekvátním rozsahu
dostatečně informováni o nabízeném oboru vzdělání, podmínkách a kritériích přijetí.
Personální zajištění vzdělávání je na velmi dobré úrovni. Vedení školy se daří zajistit výuku
odborně kvalifikovanými pedagogy, pedagogický sbor je vhodně doplněn o odborníky
z praxe a rodilé mluvčí. Další vzdělávání pedagogických pracovníků se zaměřuje
na problematiku odborného vzdělávání, matematickou, digitální, čtenářskou a jazykovou
gramotnost, rovněž na specifika vzdělávání žáků nadaných a mimořádně nadaných, což se
velmi kladně odrazilo na úrovni vzdělávání žáků.
Poradenské služby školy jsou kvalitně zajištěny díky velmi dobré spolupráci vedení školy
s ostatními pedagogickými pracovníky, kteří působí v základní i střední škole. Speciální
pedagožka společně s ostatními členy pracoviště zajišťuje účelnou metodickou a informační
podporu učitelům a zákonným zástupcům žáků i samotným žákům se speciálními
vzdělávacími potřebami, žákům nadaným a žákům s výchovnými i vzdělávacími problémy.
Poskytování podpůrných opatření je pravidelně sledováno a ve spolupráci s třídními učiteli
a ostatními pedagogy je vyhodnocována jejich účinnost.
Škola sleduje projevy rizikového chování žáků, na základě jejich včasného zachycení
realizuje opatření a organizuje aktivity, které pomáhají cíleně budovat zdravé přátelské
klima.



                                             2/6
Pro naplňování školního vzdělávacího programu má škola zabezpečeno potřebné materiální
zázemí a finanční podmínky. K výuce všeobecných předmětů střední školy jsou žákům
k dispozici 4 učebny vybavené školním nábytkem a interaktivní technikou. Na základě úzké
spolupráce s Universitou Tomáše Bati se vzdělávání v odborných předmětech uskutečňuje
převážně v jejich v odborných učebnách s moderním technologickým vybavením.
Pro výuku tělesné výchovy škola využívá veřejná sportoviště ve sportovním areálu města
Uherské Hradiště.
Prováděnými opatřeními a kontrolami je zajištěna bezpečnost prostředí a ochrana zdraví
žáků, kteří jsou vyučujícími průběžně poučováni o bezpečném chování a seznamováni
s možnými riziky, aby se předcházelo vzniku úrazů.
Škola navazuje oborovou spolupráci s různými sociálními partnery. Velmi přínosná je
i mezinárodní spolupráce se středními školami, zaměřená na rozvoj cizojazyčných
komunikačních dovedností žáků, odborné dovednosti a poznání života v jiných zemích.
Na výborné úrovni je i spolupráce s Univerzitou Tomáše Bati, která žákům školy poskytuje
jak materiální zázemí, tak i personální podporu. Významná a velmi přínosná je také
spolupráce s odbornými firmami a institucemi.


                          Hodnocení průběhu vzdělávání
Výuka českého jazyka, literární výchovy a komunikace měla jasně stanovené cíle, k jejich
dosažení byly velmi vhodně zvoleny formy a metody, které žáky motivovaly k aktivním
činnostem, prostřednictvím kterých postupně získávali znalosti a dovednosti. Žáci využívali
různé informační zdroje, získané informace kriticky vyhodnocovali a zařazovali do širších
souvislostí. Hledali paralely, porovnávali různé návrhy řešení úkolů, věcně argumentovali.
Ve výuce společenských věd žáci cíleně ve skupinách zpracovávali projekt na základě
předem stanovených kritérií, který následně prezentovali žákům základní školy. Byly tak
u nich cíleně rozvíjeny postoje, komunikační a sociální kompetence.
Stěžejní důraz je kladen na výuku cizích jazyků, anglický jazyk je pro žáky základním
prostředkem pro osvojování odborných kompetencí, proto jsou některé hodiny vedeny i
rodilými mluvčími, což je pro žáky přirozeným vzorem při kultivaci mluveného projevu
v anglickém jazyce.
Využití prvků metody CLIL bylo velmi přínosné nejen ve výuce přírodovědných předmětů
a matematiky. Badatelská činnost a objevování zákonitostí byly hlavními znaky, žáci
prostřednictvím softwarového programu experimentovali a následně si ověřovali vlastní
hypotézy při konstrukci geometrických útvarů. Porovnávali vlastní závěry, které kriticky
hodnotili a společně nacházeli správná řešení. Dokázali účinně spolupracovat, nebáli se
vyjádřit vlastní názor, vyhodnotit výsledky experimentu a akceptovat návrhy spolužáků.
Ve sledované výuce odborných předmětů byly vhodně využity metody a úlohy, které
podporovaly dosažení vzdělávacího cíle. Žákům byl dáván dostatek času na řešení úloh,
formulování odpovědí a reflexi procesu. Průběžnou zpětnou vazbu dostávali takovým
způsobem, aby ji mohli využít pro své další učení. Žáci byli účelně motivováni k tvorbě
digitálního obsahu a k rozvoji kreativity. Některé úlohy umožnily učitelům zjistit, do jaké
míry žáci zvládli aktuálně probíraný obsah učiva. Žáci dodržovali stanovená pravidla a
neměli obavy klást otázky nebo vyjadřovat své názory. V některých hodinách byla při řešení
úloh rozvíjena klíčová digitální kompetence a vyžadovalo se dodržování pracovních
postupů. V hodinách byla efektivně kombinována frontální výuka se samostatnou prací i



                                           3/6
prací ve skupinách, přičemž žáci byli motivováni k rozvíjení spolupráce a cílené diskusi
k zadaným úkolům.
Vyučovací hodiny měly jasně definovaný cíl, avšak v některých případech chybělo
závěrečné zhodnocení dosažení cílů, které by reflektovalo individuální učení jednotlivých
žáků.


                          Hodnocení výsledků vzdělávání
Škola systematicky identifikuje individuální potřeby žáků a poskytuje poradenství při řešení
případných výukových či výchovných problémů. Předcházení studijnímu neúspěchu žáků
škola realizuje prostřednictvím individuálních konzultací. Škola účelně spolupracuje se
školskými poradenskými zařízeními a při úpravě vzdělávání žáků se SVP vychází z jejich
doporučení a současně využívá vlastních úprav metod, organizace a hodnocení vzdělávání.
Pro nadané žáky má škola jasně stanovenou strategii, kterou účinně uzpůsobuje potřebám
každého žáka. Dopady využívaných podpůrných opatření jsou průběžně vyhodnocovány.
Ve škole jsou aktuálně vzděláváni pouze žáci 1. a 2. ročníku. Průběžné výsledky vzdělávání
žáků jsou monitorovány a v případě potřeby jsou přijímána vhodná opatření, i proto všichni
žáci prospěli.
Využívání digitální techniky, která účelně slouží jako prostředek k dosažení stanovených
cílů a zároveň jako komplexní úložiště portfolií jednotlivých žáků, průběžně dokládá
výsledky žáků v jednotlivých etapách školní docházky, zaznamenáván je tak i následný
vývoj a dílčí pokrok. Tento formativní nástroj hodnocení práce žáků je účelně a systematicky
využíván.
Kontrolní a hodnoticí mechanismy jsou nastaveny, výsledky vzdělávání jsou projednávány
na pedagogické radě a v rámci předmětových komisí. Zákonní zástupci jsou o výsledcích
vzdělávání rovněž vhodnými formami informováni, v případě potřeby probíhají konzultace
s rodiči žáků.


                                         Závěry
Vývoj školy
– Nový název školy.
– Nový obor vzdělávání včetně zpracování školního vzdělávacího programu.
Silné stránky
– Strategie školy je promyšlená i s ohledem na účelné využívání informačních a
  komunikačních technologií ve výuce. (1.2)
– Přínosná spolupráce s fakultními školami, univerzitami a soukromými institucemi. (1.5)
– Materiální podmínky školy umožňují efektivní vzdělávání v oboru informačních
  technologií. (2.4)
– Efektivní individualizace výuky včetně promyšlené podpory nadaných žáků s důrazem
  na jejich sociální a osobnostní rozvoj. (6.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz



                                            4/6
Slabé stránky (oblasti ke zlepšení)
– Vyhodnocování stanovených vzdělávacích cílů žáky. (4.1)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Ve výuce se zaměřit na důslednější vyhodnocování stanovených vzdělávacích cílů ze
  strany žáků.
Pro účely zvýšení dotací právnická osoba vykonávající činnost školy dosahuje škola
výsledků hodnocení požadovaných dle § 5 odst. 3 písm. b) zákona č. 306/1999 Sb., o
poskytování dotací soukromým školám, předškolním a školským zařízením, ve znění
pozdějších předpisů.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatření
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


             Seznam dokladů, o které se inspekční zjištění opírají
 1.   Zřizovací listina Academic School, Mateřská škola, základní škola a střední škola,
      s.r.o. s účinností od 1. 9. 2023
 2.   Úplný výpis z obchodního rejstříku vedeného Krajským soudem v Brně oddíl C,
      vložka 26199ze dne 25. 4. 2024
 3.   Rozhodnutí MŠMT ve věci návrhu na zápis změny v údajích vedených z rejstříku
      škol a školských zařízení č. j.: MSMT-29218/2022-5 s účinností od 1. 9. 2023
 4.   Rozhodnutí Krajského úřadu Zlínského kraje ve věci návrhu na zápis změny v údajích
      vedených z rejstříku škol a školských zařízení č. j.: 29270/2023 s účinností
      od 1. 9. 2023
 5.   Jmenování ředitelky školy ze dne 1. 9. 2023
 6.   Smlouva o nájmu se společností Marlin, s. r. o. ze dne 20. 1. 2022
 7.   Vzájemná dohoda o spolupráci s Universitou Tomáše Bati ve Zlíně ze dne 19. 3. 2021
 8.   Školní řád střední školy, č. ev.: AS/SM/2_3/2023 s účinností od 1. září 2023
 9.   Školní vzdělávací program 18-20-M/01 Informační technologie (vývoj cloudových
      aplikací a správa firemních systémů) platný od 1. 9. 2023
10.   Plán DVPP 2023/2024 a dlouhodobý plán DVPP ze dne 1. 9. 2023
11.   Plán práce školní rok 2023/2024 ze dne 1. 9. 2023
12.   Adaptační program pro začínající učitele – včetně hospitačních záznamů a
      autoevaluace



                                            5/6
13.   Doklady o nejvyšším dosaženém vzdělání pedagogických pracovníků ve školním
      roce 2023/2024 k datu inspekční činnosti (vzorek)
14.   Plán kontrolní a hospitační činnosti 2023/2024 ze dne 1. 9. 2023
15.   Dlouhodobý plán – koncepční záměry a úkoly v období od 1. 9. 2023 – 2026
16.   Střednědobý výhled – vize a strategický směr v období od 1. 9. 2021 – 31. 8. 2023
17.   Dokumentace výchovného poradenství a prevence rizikového chování žáků ve
      školním roce 2022/2023 a 2023/2024 k datu inspekce
18.   Dokumentace k zajištění podmínek bezpečnosti a zdraví žáků, finančním a
      materiálním podmínkám ve školním roce 2023/2024 k datu inspekční činnosti


                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 PhDr. Renata Horáková, Ph.D., školní inspektorka, vedoucí inspekčního týmu
 Mgr. Jana Zámečníková, školní inspektorka
 Mgr. Radovan Zicháček, školní inspektor
 Ing. Anna Zámečníková, kontrolní pracovnice


16. 5. 2024




                                         6/6
