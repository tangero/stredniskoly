                                 Česká školní inspekce
                               Moravskoslezský inspektorát
                               Matiční 20, 702 00 Ostrava
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIT-2557/24-T
                                       Sp. zn. ČŠIT-S-595/24-T


Název                               Gymnázium EDUCAnet Ostrava s.r.o.
Sídlo                               Mjr. Nováka 1455/34, 700 30 Ostrava-Hrabůvka
E-mail                              ostrava@educanet.cz
IČO                                 25 380 401
Identifikátor                       600 016 366
Právní forma                        společnost s r.o.
Zastupující                         PhDr. Ing. Mgr. Gabriela Bačová
Zřizovatel                          EDUCAnet, a.s.
Místo inspekční činnosti            Mjr. Nováka 1455/34, 700 30 Ostrava-Hrabůvka
Inspekční činnost na místě          10. 12. 2024 − 12. 12. 2024

Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Gymnázium EDUCAnet Ostrava s.r.o. (dále „škola“) vykonává činnost střední školy.
Ve školním roce 2024/2025 střední škola vzdělává v šesti třídách celkem 145 žáků v oboru
vzdělání 79-41-K/41 Gymnázium (čtyřleté). Od poslední inspekční činnosti v roce 2019 se
počet žáků zvýšil o 37 %. K termínu inspekční činnosti evidovala škola dva žáky se
speciálními vzdělávacími potřebami a sedm žáků s odlišným mateřským jazykem. Školní
stravování je zajištěno prostřednictvím jiného poskytovatele.


                          Hodnocení podmínek vzdělávání
Ředitelka školy (dále „ředitelka“) vykonává funkci od roku 2017. Má o směřování školy
jasné představy. Při stanovení cílů ve své koncepci rozvoje na pětileté období vycháze la
z analýzy současných podmínek a výzev včetně demografických trendů, ekonomickýc h
faktorů a dynamicky se měnících požadavků na vzdělávání. V plánu koncepce školy jsou
jasně a srozumitelně stanoveny cíle v klíčových oblastech, které jsou úspěšně naplňová ny
a evaluovány. Jedná se především o cílené zvyšování úrovně přírodních, humanitníc h
a technických kompetencí žáků, ale i učitelů. Úspěšné naplňování těchto cílů se výrazně
projevuje ve výsledcích vzdělávání. Účinnou prezentací školy na veřejnosti se podařilo
docílit koncepčního záměru a to zvýšit počet uchazečů o vzdělávání.
Řízení školy je zejména podpořeno spoluprací, komunikací a výměnou informací sítě škol
EDUCAnet. Tento proces pomáhá v zavádění nových metod výuky, řešení problémů,
a celkovém zlepšování školního prostředí a vzdělávací činnosti. Spolupráce a předávání
dobré praxe z výuky probíhá aktivně nejen mezi řediteli, ale i mezi pedagogy jednotlivýc h
škol. Způsob řízení je nastaven a zajišťuje pravidelné vyhodnocování procesu vzdělává ní.
Pedagogické vedení školy, nastavená pravidla a efektivní školní informační systém
umožňují konstruktivní komunikaci všech aktérů vzdělávání. Zpětnou vazbu ke své práci
získávají pedagogové od vedení školy na základě prováděné hospitační činnosti. Učitelům
je poskytována metodická podpora s návrhem konkrétních opatření, které vedou
ke zkvalitnění vzdělávání.
Pedagogická rada se pravidelně schází v zájmu řešení vzdělávacích záležitostí. Učitelé
vzájemně spolupracují na jednotném obsahu vzdělávání jednotlivých předmětů v ročníku,
projednávají akce školy, organizaci soutěží, exkurze, besedy a výstavy. Vzhlede m
k menšímu počtu učitelů jsou setkávání uskutečňovaná jednou týdně. Dalším nástrojem pro
zkvalitňování vzdělávání je vyhodnocování dotazníkového šetření mezi žáky, jehož otázky
se zaměřují právě na průběh výuky. Ředitelka školy věnuje výraznou pozornost dosažení
kvalifikovanosti a profesnímu rozvoji pedagogického sboru jako klíčovému předpokladu
kvality práce s žáky prostřednictvím adaptačního plánu, kariérního rozvoje a následnou
aktualizací. Svým odpovědným přístupem k vlastnímu vzdělávání vhodně podněcuje
a inspiruje pedagogický sbor především seznamováním s novými legislativními změna mi
i trendy v oblasti školství a šíří nové přístupy. Pedagogičtí pracovníci přistupují k vlastnímu
profesnímu rozvoji aktivně, identifikují své vzdělávací potřeby a pravidelně se účastní
vzdělávacích aktivit. Další vzdělávání pedagogických pracovníků je zaměřeno nejen
na digitální technologie a využití umělé inteligence při výuce, ale i na didaktické metody,
krizovou intervenci v podmínkách školy, vzdělávání žáka – cizince, nadané a práci s textem.
Vzdělávání zvyšuje kvalitu pedagogické práce a pozitivně se projevuje ve výuce, kde
dochází k aktivizaci a k rozvoji digitálních kompetencí žáků.




                                             2/7
Poradenské služby nově od roku 2023 účelně zajišťují výchovná poradkyně a metodik
prevence. Žádoucí je v budoucnu zajistit specializační studium pro výchovného poradce
a metodika prevence. Pedagogové jsou seznamováni se všemi podpůrnými opatřeními.
Žákům se speciálními vzdělávacími potřebami i žákům s odlišným mateřským jazykem je
poskytována efektivní podpora podle doporučení školských poradenských zaříze ní.
Na základě vlastní pedagogické diagnostiky je vypracován plán pedagogické podpory
aktuálních vzdělávacích potřeb jednotlivých žáků. Pravidelně jsou prováděna průběžná
hodnocení všech poskytovaných podpor. Pracovnice poradenského pracoviště se pravidelně
setkávají s vedením školy a stanovuje strategie dalšího postupu a také okamžitě reagují
na vzniklé problémy. V rámci adaptačních pobytů žáků prvních ročníků dochází k posilová ní
zdravého klimatu v třídních kolektivech. Primární prevence a podpora z hlediska
předcházení nebo řešení případného výskytu sociálně patologických jevů probíhá
systematicky, na vzniklé problémy škola reaguje bez zbytečných prodlev. Dochází také
k výraznému zlepšení materiálních podmínek školy. Materiálně technické zázemí školy
spolu s prostorovými podmínkami vytváří velmi dobré předpoklady pro kvalitní realizac i
výuky. Ve všech učebnách jsou velkoplošné dotykové tabule a vyučující mají k dispozic i
moderní informační technologie. Žáci mají na chodbách k dispozici dostatečný prostor
k psychohygieně i vyhrazený prostor pro relaxaci. Komplexní studijní podporu všem žákům
zajišťuje školní elektronické prostředí, které umožňuje snadný přístup k učebním materiá lům
a to k prezentacím, odkazům na zdroje apod., zadání úkolů a interaktivních cvičení stejně
jako jejich odevzdávání, sdílení a následné vyhodnocení úkolů pedagogy. Účelné využití
digitálních technologií je charakteristické pro všechny učitele, ale i žáky školy. V průběhu
celého vzdělávacího procesu škola vytváří dobré předpoklady pro propojení vzdělávac ího
obsahu s odbornou praxí a běžným životem, organizuje odborné a kulturní exkurze,
workshopy, přednášky a besedy s různým zaměřením.


                          Hodnocení průběhu vzdělávání
Průběh vzdělávání byl sledován hospitacemi ve všech třídách čtyřletého gymnázia. Výuka
probíhala v příznivé pracovní atmosféře se vstřícným přístupem učitelů a vzájemným
respektem. V průběhu vzdělávání byli vhodně podporováni žáci s hlubším zájmem o daný
obor, u žáků se speciálními vzdělávacími potřebami byly respektovány jejich vzdělávac í
obtíže. Zaujetí a odbornost pedagogů účinně napomáhalo zájmu žáků o probíranou učební
látku. Důraz byl kladen nejen na získávání nových vědomostí, nýbrž i na rozvoj gramotností
a praktických dovedností s využitím získaných poznatků v reálném životě. Při vzdělává ní
bylo účelně uplatňováno široké spektrum forem a metod práce s použitím digitálníc h
technologií, které umožňovaly vysokou míru aktivního zapojení žáků. Ve většině sledované
výuky byla využita práce ve dvojicích nebo ve skupině, žáci byli vedeni k vzájemné mu
předávání zkušeností a rozvíjení jejich dovedností pracovat, komunikovat a plnit úkoly
v týmu. Efektivitu vzdělávání zvyšovala i účinná práce s chybou. Žáci byli vedeni k práci
s informacemi např. z textů, videoukázek, audionahrávek, učebnic, internetu. Byly využity
příležitosti předkládat žákům k výběru úlohy odlišné kognitivní náročnosti i vyhledá vá ní
informací z různých zdrojů. Dostatečně kvalitně se žáci uměli zhodnotit a uměli sami ověřit,
zda dosáhli stanoveného vzdělávacího cíle. Učitelé reflektovali rozdílnou úroveň znalostí
a dovedností žáků i odlišné tempo jejich práce.
Při vzdělávání v českém jazyce a společenskovědních předmětech navazovalo nové učivo
na již osvojené vědomosti žáků a bylo optimálně propojeno s poznatky z jiných předmětů,
s vlastními zkušenostmi žáků, příklady z regionu i s aktuálním děním ve společnosti. Výklad
učiva byl vhodně podpořen videoukázkami, pracovními listy, texty. Zařazené aktivity byly


                                            3/7
zacílené na rozvoj praktických dovedností a čtenářské gramotnosti. V průběhu výuky byly
vytvářeny četné příležitosti k řečovým projevům a prezentaci skupinové práce před třídou.
Výuka cizích jazyků se vyznačovala střídáním činností a efektivním využitím aktivizujíc íc h
prvků. Vedením výuky výhradně v cílovém jazyce učitelé vytvářeli podnětné jazykové
prostředí, žáci prokazovali dobrou úroveň osvojení cizího jazyka. V průběhu vzdělávání byly
rovnoměrně rozvíjeny všechny jazykové kompetence. Gramatické i lexikální učivo bylo
procvičováno účelně při společné i samostatné práci žáků s texty i při nácviku
komunikačních dovedností ve dvojicích. Dostatečný prostor byl vytvářen také v některých
hodinách pro delší samostatné mluvené projevy žáků. Výuka v matematice
a přírodovědných předmětech byla promyšlená a organizačně dobře zvládnutá, zařazené
vzdělávací strategie a postupy odpovídaly charakteru probíraného učiva i potenciálu
a vysoké motivovanosti žáků. Ve většině sledované výuky byl vyváženě zastoupen výklad
nového učiva a procvičování již osvojených znalostí. Důraz byl kladen na rozvoj
matematické gramotnosti, logického myšlení, správného vyjadřování a dodržování
stanovených postupů řešení. Učivo bylo vhodně aplikováno na příkladech z běžného života,
propojeno se zkušenostmi žáků. Názornost účinně podpořily žákovské i demonstrační
pokusy, využití didaktické techniky a pomůcek. Různorodá nabídka volitelných předmětů
napříč humanitními i přírodovědnými obory umožňuje žákům rozšiřovat znalosti
a dovednosti v oblastech, ve kterých se chtějí profilovat a rozvíjet své nadání. Žákům je
nabízena pomoc při optimálním výběru volitelného předmětu k podpoře efektivního rozvoje
potenciálu žáků. V průběhu celého školního roku organizuje škola četné aktivity, které
doplňují běžnou výuku, prohlubují znalosti i dovednosti žáků a přispívají k naplnění
stanovených vzdělávacích cílů.


                          Hodnocení výsledků vzdělávání
Dosažené znalosti a dovednosti žáků jsou průběžně sledovány a vyhodnocovány v jednáních
pedagogické rady. Navazující činnost předmětových komisí se soustředila na plánování,
organizaci výuky a kritéria pro klasifikaci v předmětech s cílem udržení kvality výuky. Žáci
školy dosahují v průběhu vzdělávání velmi dobrých studijních výsledků. V posledních třech
školních letech jsou výsledky žáků vyrovnané. Zákonní zástupci jsou o výsledcíc h
vzdělávání žáků průběžně informováni. K objektivnímu posouzení výsledků vzdělávání se
škola zapojuje do testování a srovnávání výsledků žáků v síti škol, ve kterém dosahují
dobrých výsledků. Zpětnou vazbu na dosaženou úroveň poskytovaného vzdělávání získává
škola rovněž z úspěšnosti žáků u maturitní zkoušky a při přijímacím řízení k dalšímu studiu.
U společné části maturitní zkoušky dosahovali žáci lepších výsledků než je průměr stejného
oboru vzdělání v České republice. Ve školním roce 2022/2023 a 2023/2024 vykazovali žáci
při ukončování vzdělávání stoprocentní úspěšnost. Zjištěné výsledky jsou analyzo vá ny
a využívány k dalšímu směřování vzdělávacího procesu, podle potřeby jsou přijímá na
adekvátní opatření. V dalším studiu na vysokých školách pokračuje 100 % absolventů
školního roku 2023/2024.
Škole se daří identifikovat nadané a talentované žáky. Škola pro ně vytváří od druhého
ročníku vzdělávací podmínky k úspěšnému zvládnutí mezinárodních certifikátů. Příležitos tí
pro školu však je realizace studijních aktivit v zahraničí např. dlouhodobější studijní
jazykové programy či stáže, které by byly přínosné pro rozvoj jazykových schopností,
kulturního porozumění a osobnostního růstu žáků. Žáci se účastnili pouze krátkodobých
edukačních zájezdů do zahraničí. Ve spolupráci s Ostravskou univerzitou v Ostravě
a Karlovou univerzitou v Praze nabízí škola žákům účast na odborných přednáškách
a seminářích v Americkém centru v Ostravě. V průběhu celého školního roku se žáci aktivně


                                            4/7
účastní četných olympiád a soutěží. Žákovské znalosti a dovednosti jsou rozvíjeny
prostřednictvím nabídky činnosti v různých kroužcích.
Škola vytváří také četné příležitosti k rozvoji sociálních a občanských kompetencí žáků,
k podpoře jejich iniciativy a sounáležitosti s komunitou města. Žáci aktivně pracují v tzv.
studentské radě. V průběhu vzdělávání jsou žáci zapojováni do preventivních aktivit, které
vychází ze zjištěných potřeb školy a jsou tematicky zaměřené na konkrétní věkové skupiny.
Vhodná témata primární prevence jsou začleňována také do výuky vybraných předmětů.
Případné negativní projevy chování žáků jsou řešeny bezodkladně, škola spolupracuje se
zákonnými zástupci a podle potřeby využívá konzultace s externími pracovníky. Žáci mají
k dispozici anonymní schránku důvěry, upřednostňují však možnost individuálníc h
konzultací s pracovníky školního poradenského pracoviště. Škola informuje o své
vzdělávací nabídce a aktivitách prostřednictvím webových stránek, sociálních sítí,
organizací „Dnů otevřených dveří“ a v regionálních mediích. Úspěšně se škola prezentuje
při spolupráci se základními, středními a vysokými školami.


                                         Závěry
Vývoj školy
– Od poslední inspekční činnosti ve školním roce 2019/2020 se zvýšil počet žáků.
– Ve škole pracuje „studentská rada“ vyjadřující se k chodu a činnosti školy a začínajíc í
  pedagogové v oblasti školního poradenského pracoviště.
– Výrazné zlepšení digitálních technologií a materiálních podmínek školy.
– Doporučení z minulé inspekční činnosti byla zohledněna. Týkala se podpory začínajíc íc h
  učitelů, aktivizace žáků, metod a forem výuky, diferenciace obsahu učiva, zhodnocení
  vyučovací hodiny, sebehodnocení a vzájemného hodnocení žáků.
Silné stránky
– Jasně stanovená strategie rozvoje školy je transparentní, vymezuje priority a stanovené
  cíle, které se daří úspěšně postupně realizovat. 1.1
– Motivující využívání digitálních technologií a jiných informačních zdrojů, umělé
  inteligence a aktivizujících metod v průběhu výuky podporující interaktivitu,
  individualizaci výuky, efektivitu učení a rozvoj digitální gramotnosti. 4.2
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Aktivní zahraniční spolupráce je méně zastoupená, tím je omezena možnost rozvíje ní
  žáků v mezinárodním kontextu 1.5
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Navázat spolupráci se zahraničními partnery na úrovni stáží nebo studijních programů.
– Zajistit specializační studium v oblasti výchovného poradenství pro výchovného poradce
  a metodika prevence.



                                            5/7
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 10 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Školní vzdělávací program platný ve školním roce 2024/2025
 2.   Koncepce rozvoje školy pro období 2023- 2028
 3.   Výroční zpráva o činnosti školy 2023/2024
 4.   Plán hospitační činnosti a záznamy ve školním roce 2023/2024 (vzorek)
 5.   Zápisy z jednání předmětových komisí ve školním roce 2023/2024 (vzorek)
 6.   Zápisy z pedagogických rad pro školní rok 2024/2025
 7.   Dokumentace žáků se speciálními vzdělávacími potřebami a preventivní programy
      pro školní rok 2024/2025 (vzorek)
 8.   Personální dokumentace pedagogických pracovníků, plán dalšího vzdělává ní
      pedagogických pracovníků na školní rok 2023/2024 (vzorek)
 9.   Školní matrika vedená ve školním roce 2024/2025 (vzorek)
10.   Plány práce pracovníků školního poradenského pracoviště na školní rok 2024/2025
11.   Dokumentace vztahující se k finančním podmínkám školy a zajištění bezpečnosti
      a ochrany zdraví žáků a o zajištění školního stravování pro školní rok 2024/2025
      (vzorek)




                                          6/7
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.

Složení inspekčního týmu a datum vyhotovení inspekční zprávy

 PhDr. Ing. Ivana Teichmannová, školní inspektorka, vedoucí inspekčního týmu
 Mgr. Ing. Martina Colledani, školní inspektorka
 Mgr. Adéla Kulová, školní inspektorka
 Bc. Marcela Zahradníková, kontrolní pracovnice
8. 1. 2025




                                         7/7
