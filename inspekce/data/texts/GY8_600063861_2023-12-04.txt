                               Česká školní inspekce
                               Jihočeský inspektorát
                        Dukelská 23, 370 01 České Budějovice
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIC-150/23-C
                                      Sp. zn. ČŠIC-S-215/23-C


Název                               Základní škola a Gymnázium Vodňany
Sídlo                               Alešova 50, 389 01 Vodňany
E-mail                              info@zsgvodnany.cz
IČO                                 63 289 938
Identifikátor                       600 063 861
Právní forma                        příspěvková organizace
Zastupující                         Mgr. Barbora Křížková Louženská
Zřizovatel                          město Vodňany
Místo inspekční činnosti            Alešova 50, Vodňany
                                    Bavorovská 1046, Vodňany
                                    Výstavní 1128, Vodňany
Inspekční činnost na místě          4. 12. 2023 − 7. 12. 2023

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle ustanovení § 174 odst. 2 písm. a), b) a c) zákona č. 561/2004 Sb.
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.


                                         Charakteristika
Právnická osoba Základní škola a Gymnázium Vodňany (dále škola) vznikla rozhodnutím
zřizovatele v roce 2016 sloučením tří do té doby samostatných subjektů: Základní školy
Vodňany, Alešova 50, Základní školy Vodňany, Bavorovská 1046 a Gymnázia Vodňany.
Škola vykonává činnost střední a základní školy, školní družiny, školního klubu a školní
jídelny. Vzdělávání a školské služby poskytuje v prostorách v ulici Alešově 50, Bavorovské
1046 a Výstavní 112. Ke dni inspekční činnosti navštěvovalo střední školu 202 žáků
v devíti třídách oborů osmiletého a čtyřletého gymnázia, základní školu 875 žáků
v 38 třídách včetně jedné přípravné třídy a jedné třídy ukrajinských žáků. Školní družina
poskytuje zájmové vzdělávání 291 účastníkům v 10 odděleních. Školní klub nebyl z důvodu
minimálního zájmu v tomto školním roce otevřen. Školní stravování zajišťují dvě
samostatné školní jídelny.


                         Hodnocení podmínek vzdělávání
Ředitelka školy, která působí ve funkci třetím rokem, postupně zavádí změny, které cílí na
zvýšení efektivity řízení školy a zlepšení poskytovaného vzdělávání. Účelně navazuje na
činnost předchozího vedení, více se ale snaží respektovat specifika jednotlivých součástí
subjektu. Došlo ke změně v organizační struktuře školy, tým širšího vedení byl rozšířen o tři
nové zástupce. Na nový tým ředitelka vhodně delegovala řadu svých kompetencí, což jí
umožnilo se více zaměřit na oblast plánování, vedení týmu, celkovou koordinaci
a komunikaci se zřizovatelem a dalšími vnějšími subjekty. Zpracovala strategický plán
rozvoje školy, na jehož základě je vytvářen krátkodobý akční plán stanovující cíle vždy na
období jednoho školního roku včetně termínů a osob zodpovědných za jejich splnění,
potřebná pozornost zde však není věnována vzdělávacím výsledkům. Přepracovány byly
některé školní dokumenty a aktualizovány byly školní vzdělávací programy pro základní
i střední vzdělávání. Kontrolní činnost probíhá pravidelně, ale s různou intenzitou na
různých pracovištích, také následné přijímání opatření v případě zjištěných nedostatků není
jednotné. Systém předávání informací zlepšilo zavedení elektronického informač ního
systému. Přestože tím došlo ke zefektivnění komunikace, v oblasti informování zákonných
zástupců existují rezervy, které mimo jiné vyplývají ze složitosti systému řízení takto
velkého subjektu.
Pedagogický sbor tvoří 87 vyučujících, 28 asistentů pedagoga a 11 vychovatelek školní
družiny. Pedagogický sbor prochází postupnou generační obměnou, nově nastupujíc ím
a začínajícím pedagogům je poskytovaná účinná podpora v oblasti metodiky výuky
i pedagogických kompetencí. Další vzdělávání pedagogických pracovníků pokrývá všechny
vzdělávací oblasti a vychází z aktuálních potřeb školy i zájmu jednotlivých vyučujíc íc h.
Četné absolvované vzdělávací akce korespondují s požadavkem na modernizaci výuky
a napomáhají k profesnímu růstu pedagogů, v některých oblastech se však v základním
vzdělávání zatím nedaří nově získané dovednosti uplatňovat ve výuce v potřebné míře. Škola
vhodně upřednostňuje ověřené skupinové aktivity pro celou sborovnu či větší skupinu
vyučujících a přínosnost těchto školení pravidelně vyhodnocuje. Významným přínosem pro
zvyšování kvality poskytovaného vzdělávání bylo zapojení do projektů Erasmus+
a Pomáháme školám k úspěchu, díky kterým mohlo několik vyučujících získávat znalosti
a dovednosti v zahraničních i domácích školách a ty pak sdílet v rámci pedagogického sboru.
Vedení vhodně podporuje vzájemné hospitace vyučujících i možnost navštíve ní
tzv. otevřených hodin.
Vedení školy v součinnosti se zřizovatelem a díky čerpání evropských financí postupně
zkvalitňuje materiální zázemí školy. Významným přínosem v této oblasti byla přístavba
nového pavilonu s odbornými učebnami, kabinety, sociálním zázemím a šatnami. Výrazně
se zlepšilo také vybavení učebními pomůckami, digitální technikou a robotickými hračkami.
Vznikly nové knihovny, relaxační místnost, venkovní učebna a venkovní relaxační zóna.
Přestože byla vybudována jedna nová místnost pro činnost školní družiny a zlepšilo se tak
zázemí pro její činnost, musí být několik oddělení stále umístěno v kmenových třídách.


                                            2/7
Nedostatečné prostory pro výuku tělesné výchovy v ulici Alešova jsou dány omezenými
možnostmi historické budovy a musí být kompenzovány využíváním prostor víceúčelo vé
haly.
K rozvoji školy a zvyšování kvality vzdělávání přispívá spolupráce s mnoha externími
partnery. Dlouhodobá spolupráce se zahraničními partnerskými školami posiluje jazykové
kompetence žáků a významně podporuje rozvoj jejich sociálních kompetencí. Partnerství
s několika základními školami v Jihočeském kraji navázané v rámci zapojení do projektu
Pomáháme školám k úspěchu umožňuje efektivní výměnu zkušeností pedagogů. Další
přínosné partnerství navázala škola s ekologickými a sportovními organizace mi,
mateřskými, středními a vysokými školami, městskou knihovnou a několika organizace mi
zabývajícími se preventivními aktivitami. Významná je součinnost školy se zřizovate le m,
který ve spolupráci s dalšími místními institucemi podporuje upevňování pozitivního vztahu
žáků k městu a regionu, ve kterém žijí. Prohloubení péče o talentované žáky je hlavním
cílem dlouhodobé spolupráce s Mensou a s nadačním fondem Jihočeské naděje.


                          Hodnocení průběhu vzdělávání
Výuka v hospitovaných hodinách v základní škole byla vždy připravená a byla v souladu
s kurikulárními dokumenty. Většině vyučujících se dařilo vytvářet přátelské prostředí
založené na vzájemném respektu a spolupráci při výuce. Žáci dodržovali nastavená pravidla
a zodpovědně plnili zadané úkoly. Stanovené cíle se zaměřovaly především na vědomosti
a dovednosti, příležitostně rozvíjely i postoje žáků. Převažovalo frontální vyučová ní
doplněné řízenou diskuzí či samostatnou prací, které zpravidla aktivizovalo jen část žáků.
Na žáky byly kladeny přiměřené a jasné požadavky s dostatečným prostorem pro zpracování
zadaných úkolů. Vyučující kladli důraz zejména na důkladné upevňování učiva, méně často
se objevily aktivity podporující tvořivost, kritické myšlení, vyvozování a objevování nových
poznatků, což souvisí s menším výskytem skupinové práce a práce ve dvojici. Ve většině
hodin byl vytvářen adekvátní prostor pro vlastní iniciativu žáků, učivo bylo často
propojováno s reálnými situacemi, vhodně byla využívána práce s chybou. Výuka byla
v různé míře podporována názornými pomůckami. Digitální techniku využívali zejména
učitelé, žáci v menším počtu sledovaných hodin. Digitální platformy využívá škola zdařile
jako prostor pro ukládání studijních materiálů. Průběžné hodnocení žáků bylo spíše formální
a vztahovalo se zejména k jejich aktuálním výkonům. Sebehodnocení a vzájemné hodnocení
jako prostředek posilující motivaci k učení uplatňovali vyučující s nižší četností. Ve většině
hodin nebyla patrná diferenciace učiva s ohledem na odlišné studijní předpoklady žáků. Péči
o žáky se speciálními vzdělávacími potřebami byla věnována náležitá pozornost, podpůrná
opatření byla žákům ve sledovaných hodinách poskytována v souladu s doporučeními
školských poradenských zařízení. V některých třídách poskytovaly individuální podporu
asistentky pedagoga, s jejichž pomocí se tito žáci aktivně zapojovali do vzdělávac ího
procesu.
V hospitovaných hodinách gymnázia vytvářeli vyučující pozitivní třídní klima podporující
učení, k žákům přistupovali s respektem a vstřícností. Sledované hodiny byly vždy
promyšlené a velice kvalitně připravené a podporovaly sociální a osobnostní rozvoj žáků.
Vyučující často využívali předchozí znalosti a zkušenosti žáků a mezipředmětové vazby
a účelně střídali různé metody a formy práce. Žákům byla pravidelně poskytována efektivní
zpětná vazba k jejich práci, v některých hodinách bylo zdařile využíváno formativní
hodnocení. Většině vyučujících se dařilo diferencovat zadávané úkoly s ohledem na
specifické nadání a zájmy žáků. Do úrovně výuky v gymnáziu se pozitivně promítá



                                             3/7
pravidelně realizovaná mobilita vyučujících v rámci zapojení do mezinárodního projektu
i vhodně zvolené další vzdělávání pedagogických pracovníků.
Škola klade důraz na rozvoj funkčních gramotností. Podporuje u žáků zájem o čtenářství
a pisatelství, žáci mohou rozvíjet svou kreativitu přispíváním do školního časopisu. Běžnou
součástí výuky jsou četné třídní i celoškolní projekty, které podporují vzájemnou spolupráci,
prosociální vazby v kolektivech a rozvoj komunikativních dovedností a významně zvyšují
motivaci k učení. Výchovně-vzdělávací proces je pravidelně obohacován návštěvou
kulturních, osvětových, preventivních a vzdělávacích pořadů. Činnost školní družiny
a široká nabídka zájmových kroužků prospěšně ovlivňují způsob trávení volného času žáků
a podílí se na prevenci rizikového chování.


                          Hodnocení výsledků vzdělávání
Vedení školy a pedagogové průběžně uplatňují sdílený systém k získávání aktuálníc h
informací o výsledcích vzdělávání každého žáka a sledování jejich vzdělávacích pokroků.
Ke zjišťování úrovně vzdělávacích výsledků využívá škola zejména standardní interní
hodnoticí nástroje – testy, písemné práce a ústní zkoušení, příležitostně je využívána externí
evaluace. Někteří vyučující používají ke sledování pokroku žáků také výběrová portfolia
žákovských prací. Dosahované výsledky na úrovni tříd i jednotlivců jsou průběžně
sledovány v rámci pravidelných jednání pedagogické rady, rezervy má škola v základním
vzdělávání ve vyhodnocování dosahovaných výsledků i opatření přijatých ke zlepšení
pokroku žáků. Předmětové komise se výsledky žáků zabývají pouze v obecné rovině.
Opatření realizovaná školou ke zlepšení prospěchu žáků základního vzdělávání (doučování
a individuální konzultace) jsou účinná pouze částečně, škole se nedaří s těmito žáky
efektivně pracovat a zvyšovat jejich motivaci ke studiu, což mimo jiné souvisí s nízkou
mírou diferenciace výuky v základním vzdělávání. Odpovídající podpora je zpravidla
poskytována žákům s odlišným mateřským jazykem, kteří mají možnost navštěvovat
speciální hodiny českého jazyka. Úspěšnost žáků u přijímacích zkoušek na střední školy je
v porovnání s celorepublikovým průměrem na průměrné úrovni, s výsledky jednotné
přijímací zkoušky do oborů středního vzdělání ukončovaných maturitní zkouškou však škola
systematicky nepracuje. Úroveň dosahovaných výsledků je na pracovištích poskytujíc íc h
základní vzdělávání dlouhodobě rozdílná, jedním z důvodů je nerovnoměrné zastoupení
žáků s nižším socioekonomickým zázemím. Škola sice v jednotlivých případech úzce
spolupracuje s odborem sociální péče o děti a mládež či iniciuje vyšetření žáka ve školském
poradenském zařízení, ovšem stanovení efektivních strategií v případech školního
neúspěchu není systematické. Žáci gymnázia dosahují velmi dobrých výsledků v průběhu
středního vzdělávání a dlouhodobě vysoké úspěšnosti při ukončování vzdělávání maturitní
zkouškou.
Škola se aktivně zabývá problematikou prevence rizikového chování, k externí spolupráci
využívá dlouhodobě ověřené aktivity, důraz klade na příznivé klima ve škole a dodržování
nastavených pravidel. Osvědčila se pravidelná práce se vztahy uvnitř tříd i cílené aktivity
vytvořené pro konkrétní situaci v dané třídě. Pravidelně pořádané adaptační programy i další
výjezdové akce sportovně-turistického zaměření mají kladný dopad na osobnostně-sociá lní
rozvoj žáků a klima v jednotlivých třídách. Pozitivem je, že ve škole pracuje školní
psycholožka, která poskytuje krizové intervence a věnuje se dlouhodobé individuální práci
s žáky, zákonnými zástupci a pedagogy na všech třech pracovištích.


                                             4/7
Škola vytváří talentovaným žákům a žákům s hlubším zájmem o určitý obor vhodné
podmínky pro aktivní zapojení do soutěží a olymp iád. Výraznějších úspěchů dosahuje škola
na okresní a krajské úrovni v soutěžích sportovního, přírodovědného a jazykového zaměření,
v matematických a literárních soutěžích až na celostátní úrovni. Škola nabízí nadaným
žákům základního vzdělávání tzv. blokovou výuku realizovanou pedagogy gymnázia, kde si
žáci mohou prohlubovat znalosti a dovednosti vybraného oboru. Identifikaci a rozvoji nadání
se škola věnuje také ve spolupráci s Mensou a Masarykovou univerzitou v Brně. Výsledky
vzdělávání škola průběžně prezentuje ve výroční zprávě, v prostorách školy, na svých
webových stránkách a v místním tisku. Komunikace se zákonnými zástupci probíhá v rámci
třídních schůzek, konzultací či různých neformálních akcí.


                                         Závěry
Vývoj školy
– Školu vede nová ředitelka.
– Změnila se organizační struktura školy, došlo k částečné personální obměně vedení školy.
– Zvýšil se počet žáků školy.
– Aktualizovány byly školní vzdělávací programy.
– Škola pokračuje v aktivním zapojování do projektů s cílem zvyšovat kvalitu vzdělávání.
– Zlepšilo se materiální zázemí školy.
Silné stránky
Základní škola, střední škola – gymnaziální obory, školní družina
– Pestrá nabídka zájmové činnosti a různorodé aktivity školy významně podporují rozvoj
  specifického nadání žáků. (4.4)
Střední škola – gymnaziální obory
– Zvolené metody a formy výuky společně s podporou pozitivních vzájemných vztahů
  efektivně cílí na sociální a osobnostní rozvoj žáků (4.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
Základní škola
– Škola nevyužívá v dostatečné míře pestřejší formy a metody práce směřující k větší
  aktivitě žáků, při hodnocení není věnována průběžná pozornost oblasti sebehodnocení
  a vzájemného hodnocení, vyučující nevyužívají v potřebné míře diferenciaci zadávaných
  úkolů s ohledem na maximální rozvoj potenciálu jednotlivce. (4.2)
– Se zjištěnými vzdělávacími výsledky pracují pedagogové i vedení školy nesystematick y,
  škola nemá nastavený efektivní systém předcházení školní neúspěšnosti. (5.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy



                                            5/7
– Zlepšit systém předávání informací.
– Sjednotit a zefektivnit systém kontrolní činnosti.
– Systematicky pracovat s výsledky vzdělávání             a posilovat   průběžné hodnocení
  vzdělávacího pokroku v základním vzdělávání.
– Vytvořit a účinně používat        efektivní     strategie předcházení školní neúspěšnosti
  v základním vzdělávání.
– V základním vzdělávání více uplatňovat ve výuce metody a formy práce podporující
  aktivní zapojení žáků, věnovat větší pozornost uplatňování prvků formativního hodnocení
  a diferencování zadávaných úkolů.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to pros třednictvím
datové schránky (g7zais9).


            Seznam dokladů, o které se inspekční zjištění opírají
 1.   Zřizovací listina Základní školy a Gymnázia Vodňany s účinností od 1. 1. 2016
 2.   Výpis z rejstříku škol a školských zařízení z 4. 12. 2023
 3.   Jmenování na vedoucí pracovní místo ředitelky Základní školy a Gymnázia Vodňany
      s účinností od 24. 8. 2021
 4.   Školní vzdělávací program pro předškolní vzdělávání „Přípravná třída“ platný od
      1. 9. 2023
 5.   Školní vzdělávací program pro základní vzdělávání „Škola pro život“ platný
      od 1. 9. 2023
 6.   Školní vzdělávací program pro základní vzdělávání Učíme se pro budoucnost
      od 1. 9. 2021
 7.   Školní vzdělávací program Gymnázium VG platný od 1. 9. 2023
 8.   Školní vzdělávací program pro základní vzdělávání Bližší gymnázium platný od
      1. 9. 2022
 9.   Školní vzdělávací program školní družiny od 1. 9. 2022
10.   Školní řád platný od 1. 9. 2023
11.   Vnitřní řád školní družiny platný od 1. 2. 2023
12.   Vnitřní řád školní jídelny Alešova platný ve školním roce 2023/2024, Vnitřní řád
      školní jídelny Bavorovská platný od 1. 1. 2023
13.   Dokumentace školní družiny
14.   Rozvrhy hodin školní rok 2023/2024
15.   Evaluace akčního plánu rozvoje školy pro školní rok 2023/2024
16.   Plán kontrolní a hospitační činnosti pro školní rok 2023/2024


                                                6/7
17.   Hospitační záznamy – školní rok 2023/2024
18.   Záznamy z pedagogických rad ve školním roce 2022/2023 a 2023/2024
19.   Zápisy z porad
20.   Třídní knihy školní roky 2022/2023 a 2023/2024
21.   Dokumentace ke vzdělávání žáků se speciálními vzdělávacími potřebami
22.   Plán dalšího vzdělávání pedagogických pracovníků na školní rok 2023/2024
      a Dlouhodobý plán DVPP
23.   Výroční zpráva za školní rok 2022/2023
24.   Dokumentace výchovného poradenství
25.   Personální dokumentace pedagogických pracovníků (doklady o dosažené odborné
      kvalifikaci, pracovní smlouvy, dohody o provedení práce) - výběr
26.   Dokumentace k zajištění bezpečnosti a ochrany zdraví (Protokol o odborné technické
      kontrole tělocvičného nářadí č. 302 a 303/2022 z 13. 12. 2022, Revizní zpráva
      č. 38/2023 z 24. 10. 2023, Provozní - vnitřní řády odborných učeben)
27.   Knihy úrazů – ZŠ Bavorovská, ZŠ Alešova, ZŠ Výstavní, Gymnázium (evidence
      úrazů za školní roky 2022/2023 a 2023/2024 k datu inspekční činnosti)
28.   Hospodářská a mzdová dokumentace školy (Účetní závěrka sestavená k 31. 12. 2022
      a k 30. 9. 2023, Finanční vypořádání dotací poskytnutých ze státního rozpočtu v roce
      2022 z 16. 1. 2023)


                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Marie Adamová, školní inspektorka, vedoucí inspekčního týmu
 PaedDr. Martina Baarová, školní inspektorka
 Mgr. Vlasta Křičková, školní inspektorka
 Mgr. Jana Štěpánková, školní inspektorka
 Ing. Dana Drlíková, kontrolní pracovnice
 Ing. Jana Kotyzová, školní inspektorka
3. 1. 2024




                                           7/7
