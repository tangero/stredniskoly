                                  Česká školní inspekce
                                Moravskoslezský inspektorát
______________________________________________________________________________________________________ ______




                         IN S P E K Č N Í ZP R ÁVA
                                            ČŠIT-1377/21-T


Název                                Střední průmyslová škola, Karviná,
                                     příspěvková organizace
Sídlo                                Žižkova 1818/1a, 733 01 Karviná-Hranice
E-mail                               spkmail@sps-karvina.cz
IČ                                   62331515
Identifikátor                        600016676
Právní forma                         příspěvková organizace
Zastupující                          Ing. Česlava Lukaštíková
Zřizovatel                           Moravskoslezský kraj
Místo inspekční činnosti             Žižkova 1818/1a, 733 01 Karviná-Hranice
Termín inspekční činnosti            20. 10. 2021, 18. 1. 2022− 21. 1. 2022


Inspekční činnost byla zahájena předložením pověření k inspekční činnosti.


                                  Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.




2021/2022
                                    Charakteristika
Střední průmyslová škola, Karviná, příspěvková organizace, (dále „škola“) vykonává
činnost střední školy. Poskytuje vzdělávání ve třech oborech vzdělávání s maturitní
zkouškou: 23-41-M/01 Strojírenství, 18-20-M/01 Informační technologie, 26-41-M/01
Elektrotechnika.
Ve školním roce 2021/2022 se ve škole vzdělávalo 347 žáků ve 13 třídách. Počet
vzdělávajících žáků se v posledních letech stabilizoval. Škola eviduje 31 žáků se speciálními
vzdělávacími potřebami.


                         Hodnocení podmínek vzdělávání
Škola má vypracovanou koncepci dalšího rozvoje, která v jednotlivých oblastech výchovně
vzdělávacího procesu stanovuje srozumitelné cíle, které jsou v souladu se zásadami
vzdělávání a s přípravou žáků na jejich uplatnění v praxi a v dalším vzdělávání. Koncepce
se v některých oblastech pravidelně aktualizuje na daný školní rok. Škola o svých
strategických záměrech aktivně komunikuje s rodiči žáků při úvodních třídních setkáních
a případné připomínky či podněty účelně zapracovává do svých strategických dokumentů.
Školní vzdělávací programy reagují na aktuální změny vycházející z podnětů ze strany
spolupracujících sociálních partnerů (firem) vedoucích k širšímu uplatnění absolventů
v dalším vzdělávání i praktickém životě a z potřeb školy.
Stanovená pravidla a mechanismy k organizaci vlastní činnosti školy reflektují podněty
pedagogů i ostatních aktérů vzdělávání. Vedení školy kontroluje a evaluuje stav v klíčovýc h
oblastech vzdělávání, nastavuje opatření pro zkvalitnění vzdělávání žáků a tato poté
vyhodnocuje. Do systému řízení jsou zapojeny i všechny předmětové komise. Ze strany
vedení školy je jejich činnosti věnována cílená pozornost.
Ve škole pracuje stabilní tým pedagogů, jehož složení umožňuje plnit záměry a cíle
deklarované ve školních vzdělávacích programech. Hospitační činnost je prováděna
průběžně, pedagogům je poskytována potřebná zpětná vazba na kvalitu výuky včetně
doporučení pro jejich další pedagogickou práci. Ředitelka školy vytváří podmínky pro další
vzdělávání pedagogických pracovníků a věnuje dostatečnou pozornost také vlastnímu
profesnímu rozvoji. Realizované vzdělávací aktivity vychází z potřeb školy, hospitační
činnosti i zájmu pedagogů. Získané poznatky z absolvovaných akcí si vyučující předávají
v pedagogických radách a v rámci předmětových komisí, jejich praktické zavádění ve výuce
vedení školy ověřuje. Spolupráce pedagogů je účelně zaměřena na proces výuky, výsledk y
vzdělávání, úpravy obsahu učiva a záležitosti organizačního charakteru. Podle potřeby jsou
uplatňovány vzájemné hospitace k předávání pedagogických zkušeností.
Materiálně technické podmínky školy jsou již dlouhodobě na vysoké úrovni. Škola sdružuje
finanční prostředky poskytované zřizovatelem, sponzorské dary a prostředky získávané
z projektů vyhlašovaných krajem a ministerstvy, které účelně využívá k dalšímu zvýšení
úrovně odborného vzdělávání. Výuka probíhá na škole ve standardně vybavenýc h
kmenových učebnách, odborné předměty se vyučují v odborných učebnách a laboratořích.
Praktická výuka je realizována ve školních dílnách, které se neustále modernizují.
V posledních letech se rekonstruovaly jazykové učebny, laboratoř automatizace, velká
i malá tělocvična. Byla vybudována a slouží k výuce dílna CNC strojů, laboratoř
mechatroniky, laboratoř mikrokontrolerů a přírodovědná laboratoř. V minulém školním roce
2020/2021 byla uvedena do provozu učebna kolaborativních robotů, nová učebna CNC
strojů a dokončena rekonstrukce svařovny a centra 3D tisku. Výuka jak odborných tak
všeobecně vzdělávacích předmětů probíhá také v laboratoři virtuální reality, která umožní


2021/2022                                    2
žákům realisticky zobrazit výuková témata. Pro výuku tělesné výchovy mají žáci k dispozic i
malou a velkou tělocvičnu, posilovny, víceúčelové hřiště s umělým povrchem a hokejbalové
hřiště. Zázemí je pravidelně využíváno pro školní výuku i volnočasové aktivity.
Škola průběžně vyhodnocuje rizika v oblasti bezpečnosti a ochrany zdraví, poskytuje žákům
potřebné informace k jejich prevenci a přijímá účinná opatření. Míra úrazovosti v posledních
letech klesá. Školní stravování je zajišťováno prostřednictvím jiného provozovate le
v prostorách školy.


                          Hodnocení průběhu vzdělávání
Průběh vzdělávání byl sledován ve všech vyučovaných oborech vzdělávání ve všeobecně
vzdělávacích, v odborných předmětech i v praktickém vyučování. Společným znakem
většiny hodin byla pracovní a přátelská atmosféra. Výuka byla vedena odborně správně,
všichni účastníci vzdělávání dodržovali nastavená pravidla a vzájemně se respektovali.
Učitelé vzdělávání žáků většinou systematicky směřovali ke konkrétním znaloste m
a dovednostem, s žáky komunikovali na přiměřené úrovni. V hodinách všeobecně
vzdělávacích předmětů a odborných předmětů však bylo využíváno převážně úzké spektrum
vyučovacích metod a forem, většinou převažovala frontální výuka, což mnohdy nevedlo
k aktivnímu zapojení všech žáků do vzdělávacího procesu. Většina zhlédnutýc h
vyučovacích hodin postrádala závěrečné shrnutí, žáci byli vedeni jen ojediněle
ke vzájemnému hodnocení a sebehodnocení. Učitelé v menší míře diferencovali požadavky
s ohledem na potřeby žáků. Při praktickém vyučování byly vytvářeny podmínky
pro osvojení požadovaných praktických dovedností a činností s důrazem na samostatnost
žáků při plnění konkrétních úkolů.
V hodinách českého jazyka se pozitivně projevila odbornost vyučujících, kteří dokázali
zaujmout většinu žáků. Způsob výuky vždy směřoval k dosažení stanovených poznávacíc h
i postojových cílů. Převažující metodou byl výklad učitelů v některých případech vhodně
doplněný projekcí podpůrných výukových materiálů. Zvolené učební postupy se často
opíraly také o připravené texty a pracovní listy, které byly účelně použity při samostatné
práci. Žáci při individuálním plnění zadaných úkolů uplatňovali své dosavadní znalosti,
vyhledávali potřebné informace z poskytnutých zdrojů a rozvíjeli svou schopnost dojít
k požadovaným závěrům. Příležitost ke komunikaci dostávali především při odpovědích
na průběžné dotazy vyučujících, vzájemná diskuze nebo spolupráce byla ojedinělá.
Ve vyšších ročnících byla zřetelná i systematická příprava směřující k úspěšnému vykonání
maturitní zkoušky.
Výuka anglického jazyka byla vedena odborně i věcně správně. Učitelé volili metody práce
založené na vzájemné komunikaci se žáky, práci s učebními materiály a s využitím
audiovizuálních ukázek. Žáci byli stále vedeni k rozvoji vyjadřovacích schopností,
porozumění a interpretaci poslechových a učebních textů. Pokyny při činnostech
zaměřených především na upevňování slovní zásoby a gramatiky byly většinou sdělovány
v anglickém jazyce, jen výjimečně s překladem do češtiny. Tempo práce odpovídalo
konkrétnímu složení třídy a náročnosti probíraného učiva. U všech vyučujících byl patrný
individuální přístup k žákům. V hodinách vládla pozitivní pracovní atmosféra.
Použité metody a formy výuky v hodinách matematiky byly ve většině hodin zvoleny účelně
vzhledem ke vzdělávacímu cíli. Hlavní prostor byl věnován výkladu a procvičování učiva.
Učivo bylo uspořádáno systematicky a v logické návaznosti. Správné využití odborné
terminologie a symboliky bylo samozřejmostí. Učitelé dobře pracovali s chybou
a poskytovali žákům průběžnou zpětnou vazbu. Pozitivy hospitované výuky byla vysoká


2021/2022                                    3
odborná úroveň, komunikativní klima a vzájemný vstřícný vztah mezi pedagogy a žáky.
Závěrečná rekapitulace probraného učiva se vyskytla ve většině sledované výuky. Výuka
přírodovědných předmětů probíhá v odborných učebnách, jejíž vybavení se průběžně
obměňuje. Ve výuce žáci provádějí pokusy a také zpracovávají projekty, které zejména
kladou důraz na žákovy dovednosti, jejichž využití je zásadní pro chování a rozhodování
v konkrétních situacích reálného života. Ve výuce se vyskytla dobře zvládnuta práce
s chybou. Žáci dodržovali nastavená pravidla, kritéria hodnocení jim byla zřejmá.
Sledovaná výuka tělesné výchovy se vyznačovala promyšlenou organizací, potřebný důraz
byl kladen na dodržování zásad bezpečnosti a prevenci úrazu. Žáci byli vhodně motivo vá ní
k pohybovým činnostem a vedeni k uvědomění si důležitosti pohybu a kondice v běžném
životě. Výuka základů florbalu i míčových her byla vhodně uzpůsobena prostorovým
možnostem školy. Žáci byli po celou dobu výuky aktivizování ke vzájemné spolupráci.
Pohybovým aktivitám žáků předcházela názorná ukázka učitele, která účinně přispíva la
k naplnění stanovených cílů.
Ve sledovaných vyučovacích hodinách odborných předmětů vyučující volili vhodné
organizační formy a metody práce. V laboratořích a odborných učebnách byla realizo vá na
skupinová a samostatná práce. Náročná odborná výuka je žákům podávána v logickýc h
souvislostech a přibližována názornými příklady. Vytvářením problémových situací je
žákům dáván prostor pro rozvoj myšlení a aplikování nabytých vědomostí. Výklad učiva byl
veden jasně a srozumitelně, nové pojmy byly zařazovány do již známých souvislostí. Průběh
vzdělávání reflektoval osobnostní a studijní předpoklady žáků. Důraz byl kladen zejména
na užívání odborné terminologie, na využívání dovedností při aplikaci nového učiva. Účelně
byly uplatňovány mezipředmětové vztahy včetně propojení teorie s praxí. Žáci pracovali
s informacemi poskytnutými vyučujícími, byli vedeni k samostatnému řešení problémovýc h
úloh, vyhledávání a využívání informací, logickému odvozování vzájemných vztahů
a souvislostí. Sledovaná výuka měla vždy stanoveny konkrétní výukové cíle, se kterými byli
žáci seznámeni na začátku jednotlivých vyučovacích hodin a v průběhu si ověřovali, zda jim
porozuměli. Případné upozornění na nedostatky v práci žáka bylo prováděno taktně
a povzbuzujícím způsobem. Při prezentaci učiva byla většinou využívána didaktická
technika a odpovídající učební pomůcky, vyučující poskytovali žákům výukové materiály.
Samostatný projev žáků byl v některých hodinách podporován prezentací vlastní práce
před třídním kolektivem. Při výuce byly dodržovány zásady bezpečnosti práce
a na pracovištích byl pořádek.
Výuka praktického vyučování probíhala v dílnách školy a vhodně navazovala na teoretické
předměty. Vycházela z očekávaných dovedností uvedených ve školním vzdělávac ím
programu, seznamovala žáky s moderními technologiemi a cíleně rozvíjela jejich pracovní
postoje i odpovídající klíčové kompetence. Žáci zodpovědně plnili stanovené úkoly,
respektovali nastavená pravidla včetně dodržování zásad bezpečnosti práce a dokázali cíleně
diskutovat k zadaným úkolům. Převážně pracovali se zájmem, dobře se orientova li
v zadávací dokumentaci a byli průběžně hodnoceni v dílčích činnostech i v rámci jejich
pokroku.
V průběhu celého školního roku škola organizuje různé aktivity, které doplňují běžnou
výuku, prohlubují znalosti i dovednosti žáků. Žáci se účastní různých kurzů, besed a exkurzí
za přispění sociálních partnerů školy.
Péče o žáky se speciálními vzdělávacími potřebami spočívá ve včasné identifik ac i
individuálních vzdělávacích potřeb, pravidelné spolupráci se školskými poradenskými
zařízeními a zejména v realizaci doporučených podpůrných opatření. Na základě zpětné
vazby získané od pedagogů jsou přijímána konkrétní opatření zvyšující účinnost podpory.


2021/2022                                    4
V hospitované výuce byl patrný individuální přístup k žákům a diferenciace zadávaných
úkolů s ohledem na specifické potřeby žáků. Ve škole se systematicky věnují rozvoji
potenciálu nadaných žáků formou obohacováním učiva, zapojením do soutěží a intenzívní
spolupráci se sociálními partnery.


                          Hodnocení výsledků vzdělávání
Individuální výsledky vzdělávání žáků škola průběžně sleduje. Pro ověřování jejich dílčích
znalostí a dovedností využívá standardní interní hodnotící nástroje, míru dosažených
kompetencí ověřuje také částečně externími nástroji (např. výsledky maturitních zkoušek)
či výběrovým zjišťováním České školní inspekce, ve kterém dosahují žáci průměrnýc h
výsledků. Výsledky vzdělávání škola analyzuje na pedagogických radách, částečně se jimi
zabývají na předmětových komisích a eviduje je v elektronickém informačním systému,
který je dostupný učitelům, žákům i jejich zákonným zástupcům. K dosahovaným
výsledkům přijímají opatření ke zlepšení, které průběžně vyhodnocují (např. dělená výuka
matematiky ve čtvrtém ročníku). Dalším zdrojem informací o prospěchu a chování žáků jsou
pro jejich zákonné zástupce třídní schůzky, případně individuální konzultace. Dosahované
skupinové i individuální výsledky žáků škola průběžně sleduje, srovnává úspěšnost
ročníkovou s úspěšností u maturitních zkoušek a přijímá účinná opatření. Od předchozí
inspekční činnosti v roce 2014 mají výsledky vzdělávání stabilní úroveň.
Distanční výuka probíhala pomocí jednotné platformy. U některých žáků škola zazname na la
problémy s nedostatečným technickým vybavením, tyto problémy škola řešila zápůjčkou
techniky žákům. Účast žáků na distanční výuce byla téměř 100%, žáci se výuky účastnili
pravidelně, zasílali vypracované úkoly a komunikovali s pedagogy. Ti, kteří byli ohrožení
školním neúspěchem, využili nabízené on-line konzultace.
Ve školním roce 2020/2021 prospělo s vyznamenáním 59 žáků, neprospěli 3 žáci (tzn. podíl
neprospívajících žáků je do 1 %). Odchody žáků ze školy v průběhu vzdělávání jsou v řádu
jednotek žáků.
Z analýzy výsledků maturitní zkoušky vyplývá, že v profilové části maturitní zkoušky jsou
žáci všech vzdělávacích oborů dlouhodobě úspěšní. Ve školním roce 2020/2021 konalo
maturitní zkoušku 84 žáků a neprospěli 2 žáci ve společné části maturitní zkoušky
z didaktického testu z matematiky. Další uplatnění svých absolventů škola sleduje
prostřednictvím samotných žáků, žáci pokračují ve studiu na vysoké škole a další část žáků
získává pracovní uplatnění zejména ve spolupracujících firmách. Získané informace od
absolventů školy využívá škola v rámci kariérového poradenství.
Ve výsledcích vzdělávání se pozitivně projevuje systematická činnost školního
poradenského pracoviště. Výchovná poradkyně ve spolupráci s třídními učiteli sleduje
a vyhodnocuje vzdělávání žáků s potřebou podpůrných opatření a poskytuje pedagogům
metodickou pomoc při jejich vzdělávání. Pro žáky se školním neprospěchem je zajišťováno
pravidelné doučování z projektu „Šablony“ a individuální doučování formou konzultac í.
Velký důraz je kladen na primární prevenci, vybrané okruhy jsou součástí tematických plánů
jednotlivých předmětů a probírány v třídnických hodinách. Škola organizuje pro žáky
besedy s odborníky, třídenní adaptační kurz pro nastupující žáky 1. ročníků, sportovní
a lyžařský kurz a řadu školních aktivit, které podporují spolupráci a sociální interakci žáků
a vytváření pozitivního školního klimatu. Vážnější negativní jevy v chování žáků se
v posledních třech školních letech nevyskytovaly. Školní poradenské pracoviště funkčně
spolupracuje s pedagogicko-psychologickou poradnou.



2021/2022                                    5
Chování žáků je sledováno průběžně, škola oceňuje úspěchy žáků (zejména při reprezentaci
školy, aktivní přístup ke vzdělávání apod.) a přijímá opatření k posílení kázně při neplnění
povinností stanovených školním řádem (např. v souvislosti s pozdním omlouváním absence,
nebo při neomluvené absenci). Zvýšená absence je důsledně řešena ve spolupráci se žáky
samotnými, příp. s jejich zákonnými zástupci v institutu výchovných komisí.
Škola cíleně vytváří velmi dobré podmínky pro spolupráci s partnery ve prospěch žáků
a vzhledem ke svému zaměření udržuje a rozvíjí kontakty se sociálními partnery obdobně
oborově zaměřenými. Požadavky sociálních partnerů se smysluplně zapracovávají do výuky
odborných předmětů a praktické výuky (maturitní práce s obhajobou, praktická zkouška
v profilové části maturitní zkoušky). Žákům jsou tak vytvářeny vhodné příležitos ti
pro seznamování se s běžným provozem a úkoly, které plní zaměstnanci firem daných
odborností. Tradiční formy spolupráce se týkají praktické výuky, materiální i finanč ní
podpory škole. Příkladná je spolupráce se základními a mateřskými školami s cílem
intenzivněji podporovat polytechnické vzdělávání. Škola realizuje technické kroužky
pro žáky základních a mateřských škol. Mezi hlavní partnery v oblasti vzdělávání lze také
považovat vysoké školy.
V rámci studia je podporována intenzívní jazyková příprava žáků, žáci skládají mezinárod ní
zkoušky z angličtiny First Cambridge English. V rámci projektu Moravskoslezského kraje
YES, I DO proběhl na škole kurz odborné angličtiny, modul Strojírenská technolo gie.
Z prostředků zřizovatele a z Šablon je financován rodilý mluvčí anglického jazyka.
Z projektu Odborné a kariérové poradenství je realizována výuka metodou CLIL
v odborných předmětech strojírenského zaměření, což se pozitivně projevuje ve výuce
anglického jazyka zejména zdokonalení se v odborné anglické terminologii. Pro rozvoj
klíčových kompetencí se dlouhodobě daří zapojit žáky do Středoškolské odborné činnosti,
kde dosahují velmi dobrých výsledků. Zdrojem úspěchů žáků v soutěžích jsou také oblasti
profilující školu (Bobřík informatiky 2020, Finále STC Microsoft, celostátní kolo
Prezentiády). Ve školním roce 2020/2021 bylo šest studentů školy oceněno v Talentu
regionu. Škola se zapojila do projektů: Erasmus +, Šablony pro SŠ a VOŠ II (Odborné
vzdělávání pro 21. století), doučování žáků, další vzdělávání pedagogických pracovníků
v anglickém jazyce a informačních technologiích. Škola rovněž realizuje projekty
podpořené Statutárním městem Karviná.
Škola vhodnými formami a v náležitém rozsahu informovala veřejnost i uchazeče o studiu m
o vyučovaných oborech vzdělání, podmínkách studia, organizaci přijímacího řízení
a kritériích přijetí. Vzdělávací nabídku a aktivity školy jsou prezentovány prostřednictvím
přehledných a aktualizovaných webových stránek, organizací „Dnů otevřených dveří“,
spolupráce s výchovnými poradci základních škol. Škola se rovněž účastnila online
prezentací středních škol, které byly organizovány Moravskoslezským krajem.




2021/2022                                    6
                                         Závěry
Vývoj školy
- V období od minulé inspekční činnosti ve školním roce 2013/2014 došlo k redukci
  vzdělávacích oborů, k rozšíření a modernizaci materiálních podmínek pro zkvalitně ní
  vzdělávání v jednotlivých oborech a zefektivnění spolupráce se sociálními partnery
  poskytujícími praktické vzdělávání i regionálními školami v rámci podpory
  polytechnického vzdělávání.
- Ve škole jsou vytvářeny a realizovány projekty zacílené na rozvoj odborných dovedností
  žáků, do kterých jsou zapojení žáci z různých tříd napříč obory.


Silné stránky
Kvalitní a oboustranně přínosné partnerské vztahy se zaměstnavateli a profesními
organizacemi se promítají do kvality odborného vzdělávání a vytvářejí podmínky pro lepší
uplatnitelnost absolventů na trhu práce.
Zapojení žáků školy do podpory polytechnického          vzdělávání v rámci spolupráce
se základními a mateřskými školami.
Materiální podmínky školy mají pozitivní dopad na kvalitu vzdělávání žáků, především
v oblasti odborného vzdělávání.
Velmi dobré výsledky žáků ve Středoškolské odborné činnosti a v soutěžích.
Kvalitní výuka vybraných odborných předmětů v anglickém jazyce podporující pozitivní
přístup žáků k učení se cizím jazykům (zejména v předmětech strojírenská technolo gie,
elektrotechnika).
Slabé stránky a/nebo příležitosti ke zlepšení
Žáci jsou jen ojediněle vedeni k sebehodnocení a vzájemnému hodnocení.
V nízké míře jsou do výuky zařazovány diferencované úlohy odpovídající rozdílným
schopnostem a dovednostem žáků.
Doporučení pro zlepšení činnosti školy
Vytvářet v závěrech hodin prostor pro sebereflexi žáků a zhodnocení jejich individuálního
pokroku. Uplatňovat diferencovaný přístup s ohledem na individuální možnosti žáků.
Zaměřit se na účelné využívání různorodých metod a forem výuky.
Zvážit využití prostorových možností školy ke zkvalitnění zázemí pro poskytování
poradenských a intervenčních služeb školním poradenským pracovištěm.


                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 15 dnů přijmout adekvátní opatření k prevenci nedostatků zjištěných
při inspekční činnosti a ve stejné lhůtě písemně informovat Českou školní inspekci,
jaká byla přijata opatření.
Zprávu zašlete na adresu Česká školní inspekce, Moravskoslezský inspektorát,
Matiční 20, 702 00 Ostrava, případně prostřednictvím datové schránky (g7zais9), nebo
na e-podatelnu csi.t@csicr.cz s připojením elektronického podpisu.


2021/2022                                   7
                  Seznam dokladů, o které se inspekční zjištění opírají



 1.       Školní vzdělávací program pro obor vzdělávání 23-41-M/01 Strojírenství platný
          od 1. 9. 2018 s aktualizací
 2.       Školní vzdělávací program pro obor vzdělávání 18-20-M/01 Informační technolo gie
          s aktualizací
 3.       Školní vzdělávací program pro obor vzdělávání 26-41-M/01 Elektrotechnika platný
          od 1. 9. 2017 s aktualizací
 4.       Koncepce rozvoje školy ze dne 26. 8. 2021
 5.       Plán kontrol ve školním roce 2021/2022 a záznamy z kontrol
 6.       Hospitační záznamy ředitelky školy ve školním roce 2021/2022 (vzorek)
 7.       Rozvrh vyučovacích hodin všech tříd školy platný ve školním roce 2021/2022
 8.       Organizační řád školy platný od 1. 9. 2021
 9.       Elektronické třídní knihy vedené ve školním roce 2021/2022 (vzorek)
10.       Školní matrika vedená ve školním roce 2021/2022 (vzorek)
11.       Zápisy z jednání pedagogické rady vedené ve školních letech 2020/2021 a 2021/2022
12.       Personální dokumentace pedagogických pracovníků školy (vzorek)
13.       Výroční zpráva o činnosti školy za školní rok 2020/2021
14.       Zápisy z jednání předmětových komisí ve školním roce 2020/2021 a 2021/2022 (vzorek)
15.       Roční plán práce platný ve školním roce 2021/2022 včetně plánu dalšího vzdělávání
16.       Dokumentace školního poradenského pracoviště ve školním roce 2021/2022
17.       Dokumentace vztahující se k finančním podmínkám školy pro školní rok 2021/2022
          (vzorek)
18.       Dokumentace vztahující se k bezpečnosti a ochraně zdraví ve školním roce 2020/2021
          a 2021/2022 (vzorek)
19.       Smlouva o zajištění stravování platná v kalendářním roce 2022


                                              Poučení
   Podle § 174 odst. 11 školského zákona může ředitelka školy podat připomínky
   k obsahu inspekční zprávy České školní inspekci, a to do 14 dnů po jejím převzetí.
   Případné připomínky zašlete na adresu, Česká školní inspekce, Moravskoslezský
   inspektorát, Matiční 20, 702 00 Ostrava, případně prostřednictvím datové schránky
   (g7zais9), nebo na e-podatelnu csi.t@csicr.cz s připojením elektronického podpisu, a to
   k rukám ředitelky inspektorátu.




      2021/2022                                   8
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole, jichž se týká,
a v místně příslušném inspektorátu České školní inspekce. Zároveň je inspekční zpráva
zveřejněna na webových stránkách České školní inspekce a v informačním systému
InspIS PORTÁL.


Složení inspekčního týmu a datum vyhotovení inspekční zprávy


 Ing. Magda Dirgasová, školní inspektorka,        Ing. Magda Dirgasová v. r.
 vedoucí inspekčního týmu
 Ing. Jaroslav Král, školní inspektor             Ing. Jaroslav Král v. r.


 Mgr. Sylva Kyselová, Ph.D., MBA,                 Mgr. Sylva Kyselová, Ph.D., MBA
 školní inspektorka                               v. r.
 Karel Richter, školní inspektor                  Karel Richter v. r.


 PhDr. Ing. Ivana Teichmannová,                   PhDr. Ing. Ivana Teichmannová
 školní inspektorka                               v. r. .
 Ing. Klára Kudlíková, kontrolní pracovnice       Ing. Klára Kudlíková v. r.


V Ostravě 15. 2. 2022


Datum a podpis ředitelky školy potvrzující projednání a převzetí inspekční zprávy


 Ing. Česlava Lukaštíková,                            Ing. Česlava Lukaštíková v. r.
 ředitelka školy

V Karviné 16. 2. 2022




2021/2022                                     9
