CSI0X00DGYNJ




                                  Česká školní inspekce
                                Jihomoravský inspektorát
                              Šumavská 519/35, 602 00 Brno
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIB-634/25-B
                                      Sp. zn. ČŠIB-S-140/25-B


Název                               Střední průmyslová škola Brno, Purkyňova,
                                    příspěvková organizace
Sídlo                               Purkyňova 2832/97, Královo Pole, 612 00 Brno
E-mail                              ales.ruda@purkynka.cz
IČO                                 15 530 213
Identifikátor                       600 171 027
Právní forma                        příspěvková organizace
Zastupující                         doc. RNDr. Aleš Ruda, Ph.D., MBA
Zřizovatel                          Jihomoravský kraj
Místo inspekční činnosti            Purkyňova 2832/97, Brno
Inspekční činnost na místě          17. 3. 2025 − 20. 3. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                   Charakteristika
Střední průmyslová škola Brno, Purkyňova, příspěvková organizace (dále „škola“)
vykonává činnost střední školy a školní jídelny-výdejny. Poskytuje vzdělávání v sedmi
oborech středního vzdělání s maturitní zkouškou – Ekonomika a podnikání, Sociální činnost,
Technické lyceum, Průmyslová ekologie, Informační technologie, Mechanik elektrotechnik
a Elektrotechnika (dále „maturitní obory“) a ve dvou oborech středního vzdělání s výučním
listem – Elektromechanik pro zařízení a přístroje a Elektrikář. Vzdělávání v maturitním
oboru Technické lyceum bylo zahájeno v tomto školním roce.
V době inspekční činnosti se ve střední škole vzdělávalo 1 354 žáků, z nichž 12 % žáků bylo
se speciálními vzdělávacími potřebami a přibližně 2 % žáků s odlišným mateřským
jazykem. Od poslední inspekční činnosti došlo k mírnému nárůstu počtu žáků, a to zejména
v maturitních oborech. Využití nejvyššího povoleného počtu žáků střední školy je 98 %.
Školní jídelna-výdejna nabízí výběr ze tří hlavních jídel, včetně možnosti dietního
stravování. O školní stravování je velký zájem, přičemž ho využívají více než dvě třetiny
žáků.


                         Hodnocení podmínek vzdělávání
Po nástupu na vedoucí pracovní místo v červenci 2021 ředitel školy (dále „ředitel“) písemně
vymezil klíčové směry rozvoje školy na období 2022–2026. Tento dokument jasně
a srozumitelně stanovuje hlavní cíle, prostředky k jejich dosažení a konkrétní kroky
nezbytné k jejich naplnění. Koncepce vychází z analýzy vnitřních i vnějších podmínek
školy, přičemž součástí tohoto procesu bylo mimo jiné dotazníkové šetření mezi žáky napříč
ročníky a obory vzdělání.
Jednotlivé koncepční cíle jsou postupně naplňovány. Proběhla inovace školních
vzdělávacích programů, do nichž byly začleněny nezbytné úpravy vyplývající nejen ze změn
kurikulárních dokumentů, ale také požadavků praxe. V průběhu inspekční činnosti byl vydán
dodatek k novým školním vzdělávacím programům, který zajistil chybějící komplexní
úpravu vzdělávání žáků se speciálními vzdělávacími potřebami i žáků nadaných.
Mechanismy a pravidla fungování školy jsou jasně definovány ve školním řádu. Během
inspekční činnosti byl školní řád aktualizován, čímž došlo k odstranění formulač níc h
nepřesností a doplnění informací v pravidlech hodnocení výsledků vzdělávání.
Ředitel efektivně delegoval pravomoci a odpovědnosti mezi členy širšího vedení.
Od poslední inspekční činnosti došlo k výraznější personální obměně na pozicích zástupců
ředitele. Kompetence jednotlivých členů vedení jsou jasně definované a přispívají k účelné
spolupráci. Vedle pedagogické rady funguje jako poradní orgán ředitele také kolegium,
jehož členy jsou kromě vedení školy i vedoucí odborných sekcí a koordinátor „PR týmu“.
Odborné sekce, pod které spadají předmětové komise, nesou významnou část odpovědnosti
za hodnocení kvality vzdělávání a metodickou podporu pedagogických pracovníků.
Spolupráce mezi těmito složkami je efektivní a přispívá k naplňování cílů rozvoje školy.
Postupná digitalizace školních agend, zavedení jednotné komunikační platformy
a implementace elektronického systému pro řízení a správu dat výrazně zlepšily vnitř ní
komunikaci školy. Tyto změny usnadnily předávání informací, ukládání a sdílení
dokumentace. Stávající systém školní matriky a evidence hodnocení žáků je nadále rozvíjen
a efektivně využíván, což přispívá k lepší informovanosti žáků i jejich rodičů.




                                           2/11
Vedení školy pružně reaguje na vzniklé situace. Kontrolní systém je převážně funkční, avšak
v oblasti praktického vyučování vykazuje určité mezery. Při inspekční činnosti byly zjištěny
dílčí nedostatky v organizaci odborného výcviku ve škole a v dodržování délky odborné
praxe vykonávané na pracovišti u smluvního partnera.
Výuku převážně zajišťují odborně kvalifikovaní učitelé, přičemž počet učitelů bez
odpovídající odbornosti je minimální. Vedení školy aktivně podporuje profesní rozvoj
učitelů a motivuje je k účasti na vzdělávacích aktivitách zaměřených na odborné i didaktické
aspekty výuky. Témata společných vzdělávacích akcí jsou vybírána na základě hodnocení
pedagogické úrovně vzdělávání. Škola má nastavený komplexní systém podpory a přípravy
pedagogických pracovníků, který je propojen s odměňováním. Tento systém však motivač ně
působí pouze na část učitelů, zatímco někteří ho vnímají spíše jako administrativní zátěž,
podobně jako jiné aktivity vedení školy. Z rozhovorů s některými učiteli a z vyhodnoce ní
dotazníkového šetření provedeného v průběhu inspekční činnosti vyplynulo, že klima školy
je negativně ovlivněno narušenými prosociálními vztahy v pedagogickém sboru. Menší část
učitelů nesouhlasí s některými kroky vedení a vyjadřuje nespokojenost s vybranými
opatřeními, která jsou zaváděna za účelem zlepšení vzdělávacího procesu a fungování školy.
Vedení školy se nedaří efektivně motivovat všechny pedagogy k aktivnímu zapojení
do naplňování cílů strategie rozvoje školy.
Součástí pedagogické práce je i vzájemná výměna zkušeností prostřednictvím metodickýc h
setkání, náslechů a sdílení výukových materiálů. Pro podporu nových a začínajících učitelů
je ve škole zavedený systém adaptace, který koordinuje školený pedagogický pracovník,
tzv. mentor, ve spolupráci s ostatními určenými učiteli. Tento systém napomáhá rychlému
začlenění nových pedagogických pracovníků do školního prostředí, jejich profesnímu růstu
a postupnému zkvalitňování vzdělávacího procesu. Kvalitu vzdělávání hodnotí vedení školy
a vedoucí odborných sekcí prostřednictvím hospitační činnosti. Hospitační záznamy jsou
v tomto školním roce zpracovávány elektronicky, což usnadňuje přenos informací. Tento
proces zahrnuje formativní zpětnou vazbu pro učitele, a pokud je to potřeba, i konkrétní
doporučení pro zlepšení výuky.
Žáci se aktivně podílejí na rozvoji školy prostřednictvím samosprávného orgánu. Vedení
školy tuto činnost podporuje a přínosné návrhy realizuje. „Školní parlament“ organizuje řadu
celoškolních akcí, což přispívá k posílení školní komunity, rozvoji spolupráce mezi žáky
a učiteli a napomáhá k vytvoření pozitivní atmosféry ve škole. Tato aktivní účast žáků
na životě školy přispívá k jejich osobnímu rozvoji, zodpovědnosti a efektivní komunikaci.
Plnění strategie rozvoje se úspěšně projevuje i v oblasti zkvalitňování materiálníc h
podmínek vzdělávání. Probíhají rekonstrukce a modernizace školních budov a učeben,
zároveň je postupně obnovováno technické vybavení, včetně informačních technologií
a moderních vyučovacích pomůcek. Škola využívá na financování těchto aktivit
i alternativní zdroje, zejména sponzorské dary. Velká pozornost je také věnována zajištění
bezpečnosti a ochrany zdraví žáků, přičemž v této oblasti nebyla zjištěna žádná zjevná
bezpečnostní rizika.
Činnost školního poradenského pracoviště je personálně dobře zajištěna, včetně speciálního
pedagoga a školního psychologa. Koordinaci aktivit a metodické vedení zajišťuje
zástupkyně ředitele. Žákům se speciálními vzdělávacími potřebami i žákům s odlišným
mateřským jazykem je poskytována adekvátní podpora, přičemž veškerá podpůrná opatření
jsou pravidelně vyhodnocována a v případě potřeby upravována. Pracovníci školního
poradenského pracoviště zároveň poskytují metodickou podporu učitelům při konzulta c íc h
a v rámci tzv. „Odpoledních kaváren“. Témata těchto setkání se přizpůsobují aktuálním
potřebám školy a zaměřují se například na práci s žáky s podpůrnými opatřeními, na podporu


                                           3/11
nadaných žáků či na práci s těmi, kteří jsou ohroženi školním neúspěchem. Škola se rovněž
systematicky věnuje kariérovému poradenství. Zajišťuje informování o možnostech dalšího
vzdělávání žáků a jejich pracovním uplatnění a sleduje profesní dráhu svých absolventů.
Tyto aktivity jí umožňují lépe přizpůsobovat vzdělávací nabídku aktuálním potřebám trhu
práce a pomáhají efektivně připravit žáky na jejich budoucí profesní směřování.
Preventivní program školy je realizován prostřednictvím cílených aktivit pro jednotlivé
ročníky. V tomto školním roce se škola zaměřuje zejména na utváření a posilování třídníc h
kolektivů, včetně organizace adaptačních pobytů, a na začleňování nových žáků. Dále
se prevence soustředí na oblasti kyberšikany, kriminality mladistvých, školní neúspěšnosti,
drogové problematiky, alkoholismu, poruch příjmu potravy a dalších psychických obtíží,
stejně jako na otázky trestní odpovědnosti. Prevence rizikového chování žáků obecně
probíhá formou prožitkových akcí, besed, adaptačních programů, prací s třídním
kolektivem.
Škola se nejčastěji zabývala případy rizikového chování, zejména kouřením a šikanou.
V menší míře se objevovaly také problémy spojené s užíváním návykových látek,
sebepoškozováním, poškozováním majetku, krádežemi či nadměrným užíváním digitálníc h
technologií. Jako reakce na tyto projevy rizikového chování byla nejčastěji ukládána
kázeňská opatření, v závažnějších případech pak docházelo ke snížení stupně z chování.
Tomuto postupu obvykle předcházely osobní pohovory s dotčenými žáky a jejich zákonnými
zástupci, intervence školního psychologa a jednání výchovných komisí, při nichž byla
navrhována a přijímána konkrétní opatření. Většina těchto opatření se ukázala jako účinná
a ve většině případů nedošlo k opakování nežádoucího chování. Žáci školy mají k dispozic i
elektronickou schránku důvěry, prostřednictvím které mohou upozorňovat na své problémy.
Nejčastěji však dávají přednost přímé komunikaci s pracovníky školního poradenského
pracoviště, kteří jim mohou bez zbytečných odkladů poskytnout okamžitou pomoc
a podporu.
Škola hraje klíčovou roli jako koordinátor spolupráce v rámci „Centra odborného vzdělává ní
v IT“. Pravidelná setkání zapojených škol, sdílení zkušeností a rozvoj odborných znalostí
a dovedností v oblasti informačních technologií významně přispívají ke zkvalitnění výuky
těchto oborů v Jihomoravském kraji. Aktivní spolupráce školy s dalšími vzdělávac ími
institucemi, firmami a jinými organizacemi posiluje její postavení mezi středními školami
a zvyšuje její prestiž. Díky zapojení firem a odborných institucí do výuky prostřednictvím
workshopů, přednášek, diskusí a exkurzí získávají žáci nové poznatky a cenné zkušenosti
s aktuálními technologiemi a novinkami v oboru. Škola rovněž aktivně rozvíjí mezinárod ní
spolupráci, navazuje nové partnerské vztahy a zapojuje se do společných projektů
se zahraničními vzdělávacími institucemi a organizacemi. Program Erasmus+ výrazně
podporuje mobilitu žáků, kteří během zahraničních stáží získávají praktické zkušenosti
s odlišnými pracovními postupy, rozvíjejí jazykové dovednosti a poznávají kultur ní
odlišnosti.


                          Hodnocení průběhu vzdělávání
Výuka ve většině sledovaných hodin byla pečlivě naplánovaná a efektivně organizova ná,
bez zbytečných prodlev. Žáci se chovali ukázněně, většinou aktivně komunikovali s učiteli
a pohotově reagovali na jejich otázky. Pedagogové projevovali zájem o své žáky,
podporovali je při plnění úkolů a usilovali o jejich aktivní zapojení, což se však ne vždy
dařilo u všech žáků.



                                           4/11
Ve více než polovině vyučovacích hodin byl využit řízený rozhovor, který podporoval
diskusi k probíranému tématu. Často chyběla diferenciace vzdělávacího obsahu – žáci
většinou řešili stejné typy úloh bez možnosti volby podle úrovně náročnosti. Většina učitelů
na začátku hodin jasně formulovala vzdělávací cíle, avšak závěr často postrádal prostor pro
jejich reflexi. Hodina obvykle končila spíše stručným shrnutím obsahu vzdělává ní
provedeným učitelem než aktivním zapojením žáků do zhodnocení vlastního vzdělávac ího
pokroku. V některých sledovaných vyučovacích hodinách převládala frontální výuka,
doplněná samostatnou prací žáků. V některých hodinách byly zařazeny i metody podporující
spolupráci, jako práce ve dvojicích či skupinová výuka. V odborných předmětech
se efektivně využívaly zkušenosti žáků z reálného života a docházelo k propojení výuky
s dalšími předměty. Digitální technologie byly ve výuce využívány především k prezentaci
učiva. Aktivní zapojení žáků do práce s digitálními nástroji bylo omezené a soustředilo
se hlavně na odborné ICT předměty. Názornost výuky byla podpořena vizuálními materiály
a výukovými zdroji dostupnými na společném úložišti.
Jedním z nedostatků byla omezená práce s informačními zdroji – žáci si většinou sami
nevyhledávali ani neověřovali informace a nepracovali s různými tištěnými či digitálními
materiály. To snižovalo jejich schopnost samostatné práce a rozvoj kritického myšlení, které
jsou klíčové pro další vzdělávání i praktický život. Hodnocení probíhalo průběžně, nejčastěji
formou pochvaly nebo motivační známky za aktivitu. Ačkoli učitelé poskytovali žákům
podporu při obtížích, individuální přístup k žákům byl zaznamenán pouze v části
hospitovaných vyučovacích hodin.
Výuka jazyků se vyznačovala pestrou kombinací výukových metod, aktivním zapojením
žáků a důrazem na rozvoj komunikativních dovedností. Vyučující efektivně střídali frontální
výuku s individuální či skupinovou prací a zapojovali aktivizační metody, v některých
sledovaných hodinách byla znatelná i specifická práce s nadaným žákem. Práce s chybou
byla účelně zařazována, což vedlo ke zlepšení porozumění učiva. Výuka českého jazyka
podporovala čtenářskou gramotnost a analytické dovednosti, zatímco výuka anglické ho
jazyka kladla důraz na praktické využití jazyka a interakci v cílovém jazyce. Mezi pozitiva
patřilo také využití videoukázek a mezipředmětových vztahů, což obohacovalo výuku
a umožňovalo hlubší porozumění. Žáci měli v různé míře možnost sebereflexe a ve většině
hodin byli aktivní. Negativem byla nižší míra používání cílového cizího jazyka v některých
skupinách a rozdílná úroveň zapojení žáků v jednotlivých hodinách. Celkově však výuka
efektivně rozvíjela jazykové kompetence a naplňovala vzdělávací cíle.
Výuka matematiky a přírodovědných předmětů byla výrazně obohacena využitím
digitálních technologií, otevřenou komunikací mezi žáky a učiteli, individuální podporou
při samostatné práci a možností opravných testů. Míra zapojení žáků se lišila v závislos ti
na předmětu a zvolených výukových metodách. V některých hodinách se žáci aktivně
podíleli na řešení problémových úloh, což vedlo k lepšímu pochopení učiva a schopnosti
aplikovat získané znalosti v praxi. Naopak méně efektivní byly hodiny, kde se aktivizace
žáků omezovala pouze na dotazování, na které reagovala jen část třídy.
Výuka odborných předmětů se vyznačovala širokou škálou výukových metod a přístupů,
přičemž častou formou byla kombinace frontální výuky se samostatnou či skupinovou prací
žáků na řešení praktických úkolů s využitím digitálních technologií. Žáci měli příležito st
aplikovat teoretické znalosti na reálné úkoly, což podporovalo jejich analytické myšle ní
a schopnost řešit problémy. Významným pozitivem bylo efektivní využití názornýc h
pomůcek a technologií, zapojení žáků do diskuzí a v některých hodinách také podpora
kritického myšlení. Mezi slabší stránky patřilo nedostatečné zapojení všech žáků v některých
hodinách, kdy výuka probíhala spíše pasivní formou (např. prezentace maturitních otázek).



                                            5/11
Reflexe a hodnocení práce žáků byly v některých hodinách omezené, což jim poskytlo
jen částečnou možnost uvědomit si svůj pokrok. Také obtížnost některých úkolů nebyla vždy
optimálně stanovena, což vedlo k tomu, že část žáků měla problém s jejich řešením. Celkově
výuka odborných předmětů efektivně podporovala rozvoj odborných kompetencí žáků,
přičemž přínosnější byly hodiny, ve kterých se žáci aktivně podíleli na výuce, spolupracova li
a měli možnost aplikovat získané znalosti v praxi.
V učební praxi bylo učivo zaměřeno na aplikaci teoretických znalostí v reálných úkolech,
což efektivně podporovalo mezipředmětové propojení a rozvoj odborných dovedností.
Významným pozitivem byla samostatnost žáků při řešení úloh, možnost pracovat s vlastní
chybou a kvalitní zpětná vazba poskytovaná pedagogy. Učitelé vystupovali jako
koordinátoři, kteří podporovali žáky při individuální práci a efektivně využívali digitá lní
technologie i příklady z odborné praxe. Výuka probíhala převážně v počítačových učebnách
ve dvouhodinových blocích, s důrazem na samostatnou práci žáků po úvodní instruktá ži.
Příkladná byla příprava žáků posledního ročníku na maturitní zkoušku prostřednictvím
souvislého účetního případu, což přispívalo k jejich jistotě a odbourání stresu. Kvalitní
terminologická úroveň komunikace pedagogů odpovídala odbornému zaměření i věku žáků.
Mezi slabší stránky patřilo omezené využití skupinové práce a interaktivnějších metod, které
by mohly ještě více podpořit kooperaci a sdílení zkušeností mezi žáky. Celkově však
praktické vyučování plnilo svůj účel a efektivně přispívalo k odborné připravenosti žáků
na profesní dráhu.
Odborný výcvik ve sledovaných hodinách byl realizován v dílnách a odborných učebnách
školy, jejichž prostorové podmínky nejsou optimální vzhledem k počtu žáků a vyučovanýc h
oborů. V dílnách je nutné stálé střídání vybavení podle obsahu školních vzdělávac íc h
programů, což způsobuje komplikace v organizaci výuky. Dalším problémem je nedostatek
úložných prostor pro učební pomůcky, nářadí a materiály, což vytváří dojem
neorganizovaného pracovního prostředí místo přehledného a efektivního žákovského
pracoviště. Navzdory těmto prostorovým nedostatkům se výuka odborného výcviku
realizovala efektivně. Učitelé vedli žáky k odpovědnému přístupu k jejich profesní
budoucnosti a podporovali příjemnou pracovní atmosféru. Vzdělávací proces se vyznačo va l
účelným propojením praktických činností s teoretickými znalostmi, což přispíva lo
k naplňování profilu absolventa. Při hodnocení pracovních činností byl kladen důraz
na pracovní výkon, produktivitu a kvalitu provedené práce, což bylo pro žáky motivující.


                          Hodnocení výsledků vzdělávání
Škola systematicky pracuje s výsledky vzdělávání žáků a aktivně podporuje jejich studijní
úspěšnost. Učitelé průběžně monitorují úroveň znalostí a dovedností žáků prostřednictvím
různorodých evaluačních nástrojů (ústní a písemné zkoušení, sledování aktivity žáků
a schopnosti samostatně řešit zadané úkoly aj.). Pouze u některých oborů je součástí výuky
také systematické vedení žáků k vypracovávání rozsáhlejších prací a projektů, které
podporují rozvoj klíčových kompetencí a propojují teoretické znalosti s praxí. Nově škola
motivuje žáky k vedení digitálních výběrových portfolií, která jsou pilotně zaváděna ve dvou
oborech. Tato iniciativa přináší žákům významné benefity – umožňuje jim systematick y
dokumentovat a prezentovat své dovednosti, projekty a úspěchy, rozvíjí jejich digitá lní
kompetence a podporuje schopnost reflektovat vlastní pokrok. Digitální portfolio zároveň
slouží jako efektivní nástroj sebeprezentace při dalším studiu nebo vstupu na trh práce.
Externí ani interní standardizované testování, které by umožnilo dlouhodobé sledování
a porovnávání výkonů žáků, však škola systematicky nevyužívá. Žákům, zejména
v závěrečných ročnících, však poskytuje možnost účasti na národních srovnávacíc h


                                            6/11
zkouškách, díky nimž mohou získat cennou zpětnou vazbu o svých předpokladech pro další
studium.
Pedagogická rada pravidelně vyhodnocuje dosažené vzdělávací výsledky jak na úrovni tříd,
tak u jednotlivých žáků. Učitelé si vzájemně předávají informace o prospěchu, absenci,
chování žáků i klimatu v třídních kolektivech. Zvýšenou pozornost věnují problémovým
oblastem, jako je výrazné zhoršení studijních výsledků, častá či neomluvená absence, která
může souviset se studijním zaostáváním, nebo nevhodné chování žáků. Škola má zavedenou
efektivní strategii prevence školní neúspěšnosti, kterou úspěšně uplatňuje. Její přínos
potvrzují zlepšené vzdělávací výsledky žáků v průběhu i na konci jejich studia. Díky
systematickému sledování se daří včas identifikovat žáky ohrožené školním neúspěchem
a poskytovat jim potřebnou podporu. Třídní učitelé úzce spolupracují s vyučujíc ími
a v případě potřeby také se školním poradenským pracovištěm. Společně hledají příčiny
neúspěchu a navrhují opatření ke zlepšení studijních výsledků jednotlivých žáků.
Od letošního školního roku pedagogové v rámci jednání odborných sekcí systematick y
evidují žáky se studijními obtížemi, navrhují pro ně konkrétní intervenční opatření
a analyzují příčiny vyššího průměru klasifikace v konkrétních předmětech. Školní řád
stanovuje povinnost pedagogů zapisovat odůvodnění v případech, kdy je žák hodnocen
známkami „dostatečný“, „nedostatečný“ nebo „nehodnocen“ – slovní hodnocení by mělo
být uvedeno v poznámce ke známce. V průběhu inspekční činnosti však bylo zjištěno, že toto
pravidlo je uplatňováno jen výjimečně. Pedagogové ve většině případů poskytují
zaostávajícím žákům individuální či skupinové konzultace a doučování, nabízí jim cílenou
podporu přímo ve výuce a umožňují opravy nedostatečných výkonů při písemném zkoušení.
V případě potřeby iniciují jednání s žáky a jejich zákonnými zástupci, včetně svolávání
výchovných komisí. Škola se také zaměřuje na rozvoj studijních dovedností žáků –
prostřednictvím workshopů je seznamuje s efektivními metodami učení, pravidly domácí
přípravy, zásadami psychohygieny a digitálními nástroji, které mohou při studiu využít.
Neustále hledá další formy podpory, přičemž aktuálně vzniká projekt vrstevnické ho
doučování. Ten zahrnuje databázi dobrovolníků z řad žáků, kteří jsou ochotni pomáhat svým
spolužákům a sdílet s nimi své znalosti.
Celkové výsledky vzdělávání žáků se od minulé inspekční činnosti zlepšily. Za poslední tři
školní roky průměrně neprospělo 2 % žáků, v loňském školním roce se neprospěch týkal
pouze 1 % žáků. Dobré průběžné výsledky korespondovaly také se zlepšením výsledků při
ukončování vzdělávání žáků maturitní nebo závěrečnou zkouškou. Hrubá neúspěšnost žáků
u maturitní zkoušky činila průměrně v posledních třech letech přibližně 6 % (pro porovnání
v roce 2018 to bylo 24 %). V roce 2024 byly tyto výsledky srovnatelné ve všech maturitníc h
oborech vzdělání, hrubá neúspěšnost u maturitní zkoušky se u jednotlivých oborů
pohybovala v rozmezí od 0 % do 7,8 %, což byl ve všech případech lepší výsledek ,
než je celorepublikový průměr. Velmi dobré výsledky dosahovali žáci ve společné části
maturitní zkoušky, v roce 2024 činila průměrná hrubá neúspěšnost žáků v této části 2 %.
Zhruba třetina žáků technických oborů si jako zkušební předmět volila matematiku, kterou
většina z nich úspěšně zvládla. Velmi dobrou úroveň vykazovaly také výsledky závěrečnýc h
zkoušek. V posledních třech letech všichni žáci úspěšně závěrečnou zkoušku v řádném nebo
v prvním opravném termínu složili a získali výuční list. Absence žáků se v posledních třech
letech postupně snižovala, ve školním roce 2023/2024 činila průměrná absence 122 hodin
na žáka. Neomluvená absence je dlouhodobě nízká, její podíl na celkovém počtu
zameškaných hodin nepřesahuje 0,4 %.
Škola podporuje nadání žáků a jejich zájmy mimo běžnou výuku prostřednictvím exkurzí,
soutěží a olympiád. Pedagogové organizují zajímavé akce a připravují žáky na různé soutěže



                                           7/11
zaměřené na matematiku, logiku, prezentace či sport. Někteří žáci se účastnili T-exkurzí,
které jim umožnily setkat se s odborníky. Škola se také nově zapojila do programu DofE
(Mezinárodní cena vévody z Edinburghu), který přispívá k osobnímu rozvoji. Část žáků
realizovala stanovené aktivity a získala tzv. bronzový stupeň. Během studia mohou žáci
získat certifikáty z různých oblastí, jako jsou síťové technologie, účetní software nebo
znakový jazyk. Někteří absolventi získávají osvědčení o elektrotechnické způsobilos ti.
Škola také nabízí zájmové kroužky, např. keramiku, rozšířenou matematiku nebo
francouzštinu. Úspěšnost absolventů v dalším studiu či profesní kariéře škola sleduje
prostřednictvím elektronických dotazníků. Většina absolventů pokračuje ve studiu
na vysokých nebo vyšších odborných školách.


                                         Závěry
Vývoj školy
– Změna na vedoucím pracovním místě ředitele a zástupců ředitele;
– zahájení vzdělávání v oboru středního vzdělání s maturitní zkouškou Technické lyceum;
– průběžná obměna pedagogického sboru;
– vytvoření poradních sborů pro jednotlivé obory středního vzdělání;
– postupná digitalizace školy a vytvoření sdíleného uložiště dat;
– modernizace a obnova materiálních podmínek vzdělávání.
Silné stránky
– Škola úzce spolupracuje s partnery z praxe, což žákům umožňuje získávat cenné
  zkušenosti, rozvíjet odborné kompetence a posilovat profesní dovednosti. Díky stážím,
  exkurzím a přednáškám vedeným odborníky získávají praktické znalosti a dovednosti
  a jasnější představu o své budoucí profesi. (1.5)
– Škola systematicky zavádí digitální technologie do výuky i administrativních procesů,
  čímž zvyšuje efektivitu vzdělávání a zjednodušuje všem účastníkům pedagogického
  procesu přístup k informačním zdrojům. (2.3)
– Žáci dosahují velmi dobrých výsledků během studia i u maturitní nebo závěrečné
  zkoušky. Aktivně se zapojují do soutěží a přehlídek odborných dovedností, kde úspěšně
  prokazují své znalosti, schopnosti a kompetence. (5.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Klima školy bylo poznamenáno napětím mezi vedením a částí učitelů, kteří postrádali
  motivaci k přijetí nových řídicích procesů a systému hodnocení. To vedlo
  k nejednotnému přístupu k uplatňování zaváděných opatření ke zkvalitnění vzdělává ní.
  (2.2)
– V některých hospitovaných hodinách chyběla práce s informačními zdroji a digitálními
  technologiemi. Individuální přístup k žákům byl zaznamenán pouze v části vyučovac íc h
  hodin, což omezovalo jejich aktivní zapojení, motivaci k učení a rozvoj studijního
  potenciálu. (4.3)




                                           8/11
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Transparentně informovat a komunikovat o rozhodnutích vedení školy a vysvětlo vat
  jejich důvody.
– Umožnit učitelům aktivně se podílet na tvorbě školních strategií a opatření k jejich
  naplňování.
– Pravidelně provádět dotazníková šetření mezi učiteli a žáky a výsledky využívat k úpravě
  strategie školy, monitorovat spokojenost učitelů a žáků a hledat způsoby, jak ji zlepšit.
  Zavést krizové mechanismy pro řešení konfliktů a problémových situací.
– Zefektivnit kontrolu praktického vyučování, pravidelně využívat získané infor mace
  ze záznamů z odborných praxí k jeho zkvalitňování.
– Nahradit rozsah praktického vyučování u žáků, kteří nedodrželi časovou dotaci
  stanovenou školním vzdělávacím programem.
– Podporovat samostatné vyhledávání a vyhodnocování informací z různých zdrojů,
  začlenit do výuky práci s moderními digitálními nástroji.
– Přizpůsobit výukové metody a materiály individuálním potřebám žáků, začleňovat
  interaktivní metody, jako jsou diskuse, projekty, práce ve skupinách a případové studie.
– Poskytovat pravidelnou a konstruktivní zpětnou vazbu k výkonu žáků, která je motivuje
  k dalšímu zlepšování výsledků vzdělávání.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 14 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Výpis z rejstříku škol a školských zařízení IZO: 015 530 213 Střední škola ,
      IZO: 181 000 814 Školní jídelna – výdejna ze dne 11. 3. 2025
 2.   M8 Výkaz o střední škole podle stavu k 30. 9. 2024, ze dne 16. 10. 2024
 3.   Osvědčení o absolvování vzdělávacího programu pro ředitele škol a školských
      zařízení ze dne 26. 6. 2021
 4.   Strategie rozvoje školy 2022–2026, z roku 2022
 5.   Výroční zpráva o činnosti školy za školní rok 2023/2024, ze dne 3. 10. 2024
 6.   Školní vzdělávací programy pro jednotlivé obory středního vzdělání, platné
      ve školním roce 2024/2025
 7.   Školní řád, ze dne 25. 11. 2024, včetně aktualizace ze dne 19. 3. 2025



                                           9/11
 8.   Organizační řád, platnost a účinnost od 1. 8. 2024
 9.   Školní matrika a třídní knihy elektronicky vedené ve školním roce 2024/2025
10.   Rozvrhy hodin vedené pro jednotlivé třídy a učitele, platné ve školním roce
      2024/2025
11.   Personální dokumentace vybraných pedagogických pracovníků, vedená ve školním
      roce 2024/2025
12.   Plán DVPP na školní rok 2024/2025, nedatováno
13.   Hodnocení pracovního výkonu zaměstnance, metodický pokyn, včetně příloh,
      ze dne 1. 9. 2024
14.   Hospitační záznamy vedené ve školním roce 2023/2024 a 2024/2025 ke dni inspekční
      činnosti
15.   Zápisy z jednání kolegia ředitele školy, z jednání odborných sekcí a předmětových
      komisí a z jednání pedagogické rady vedené za školní roky 2023/2024 a 2024/2025
      ke dni inspekční činnosti
16.   Dokumentace školního poradenského pracoviště (program poradenských služeb,
      preventivní program školy, seznamy žáků, zápisy z porad školního poradenského
      pracoviště, dotazníkové šetření pro absolventy školy) vedená ve školním roce
      2024/2025
17.   Osobní dokumentace vybraných žáků vedená ve školním roce 2024/2025 ke dni
      inspekční činnosti
18.   Dokumentace k praktickému vyučování (smlouvy o obsahu, rozsahu a podmínkách
      praktického vyučování, rozdělení žáků do skupin odborného výcviku, obecná
      pravidla zajištění odborné praxe, zprávy žáků o průběhu odborné praxe, evidenční list
      o průběhu odborné praxe aj.) vedená ve školním roce 2024/2025 ke dni inspekční
      činnosti
19.   Plány plnění očekávaných výstupů jednotlivých předmětů vedené ve školním roce
      2024/2025 (vzorek)
20.   Školní informační systém (průběžné výsledky vzdělávání žáků, přehledy celkových
      výsledků vzdělávání za školní roky 2021/2022, 2022/2023 a 2023/2024)
21.   Výsledky vzdělávacího procesu za školní rok 2023/2024
22.   Mapování zájmů a nadání, přehled, školní rok 2024/2025, nedatováno
23.   Elektronický informační systém (přehledy výsledků tříd za školní roky 2021/2022,
      2022/2023, 2023/2024 a 1. pololetí školního roku 2024/2025)
24.   Strategie předcházení školní neúspěšnosti ze dne 1. 9. 2024
25.   Koncepce práce s nadanými a mimořádně nadanými žáky ze dne 1. 9. 2023
26.   Dokumentace k hodnocení ekonomických podmínek a zajištění bezpečnosti žáků
      vedená ve školním roce 2024/2025
27.   Inspekční zpráva, Čj. ČŠIB-44/19-B, ze dne 14. 2. 2019
28.   Zápis z jednání s ředitelem školy, ze dne 20. 3. 2025




                                          10/11
                                          Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Ing. Renata Boková, školní inspektorka,
vedoucí inspekčního týmu                            ……...…………………………………

Mgr. Milan Heroudek, školní inspektor               ………………………………………...

Ing. Alena Svobodová, školní inspektorka            ………………………………………...

Ing. Michaela Svobodová, školní inspektorka         ………………………………………...

Mgr. Kateřina Veselá, školní inspektorka            ………………………………………...

Ing. Hana Šarounová, kontrolní pracovnice           ………………………………………...

Ing. Jaroslav Král, přizvaná osoba,
odborník na střední odborné vzdělávání              ………………………………………...

14. 4. 2025




                                            11/11
