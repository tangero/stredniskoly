                                  Česká školní inspekce
                                Jihomoravský inspektorát
                              Šumavská 519/35, 602 00 Brno
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIB-2451/25-B
                                      Sp. zn. ČŠIB-S-506/25-B


Název                               Gymnázium Matyáše Lercha, Brno, Žižkova 55,
                                    příspěvková organizace
Sídlo                               Žižkova 980/55, 616 00 Brno
E-mail                              sekretariat@gml.cz
IČO                                 00 559 008
Identifikátor                       600 013 626
Právní forma                        příspěvková organizace
Zastupující                         Ing. Petr Sadovský, Ph.D., MBA
Zřizovatel                          Jihomoravský kraj
Místo inspekční činnosti            Žižkova 980/55, Brno
Inspekční činnost na místě          8. – 10. 10. 2025 a 13. 10. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Gymnázium Matyáše Lercha, Brno, Žižkova 55, příspěvková organizace (dále škola)
vykonává činnost střední školy a školní jídelny. Aktuálně je vzdělávání realizo vá no
v oborech 79-41-K/41 Gymnázium (čtyřleté studium), 79-41-K/81 Gymnázium (osmileté
studium) a 79-43-K/61 Dvojjazyčné gymnázium (šestileté studium) s výukou vybraných
předmětů ve francouzském jazyce.
O vzdělávání ve škole je trvalý zájem, počet zájemců o studium pravidelně překračuje počet
přijímaných žáků. K 30. 9. 2025 se ve škole vzdělávalo v 29 třídách 847 žáků, což je oproti
minulé inspekční činnosti mírný pokles (o 2,5 %).
Vzdělávání je realizováno ve školním areálu, jehož součástí je i zázemí pro výuku tělesné
výchovy. Školní stravování je zajištěno ve vlastní školní jídelně, která poskytuje žákům
pestrou a nutričně vyváženou stravu. Součástí nabídky je i dietní stravování realizované ve
spolupráci s nutričním terapeutem tak, aby odpovídalo individuálním potřebám žáků.


                         Hodnocení podmínek vzdělávání
Ředitel školy působí na vedoucím pracovním místě od srpna 2024. Při řízení školy vychází
především z vizí, které měl připravené pro výběrové řízení, a z analýzy současného stavu.
Realizace vytyčených cílů se daří částečně plnit, především v oblasti zlepšování materiálníc h
podmínek, a to i díky aktivní spolupráci vedení školy se zřizovatelem. Kromě průběžné
obnovy a modernizace materiálního vybavení odborných i kmenových učeben jsou
upravovány i prostory pro relaxaci a odpočinkové aktivity žáků. V pedagogické oblasti se
stanovené záměry směřující ke zkvalitňování výchovně vzdělávacího procesu nepodařilo
zatím plně realizovat, což vyplynulo ze sledovaných hodin v průběhu inspekční činnosti.
V systému řízení školy ředitel v souladu s koncepční strategií rozšířil delegované
kompetence a odpovědnost na další pedagogické pracovníky, např. zvýšil počet zástupců
ředitele a posílil školní poradenské pracoviště o školní psycholožku. Využívá třístupňo vé
řízení a do pedagogického vedení zapojuje také vedoucí metodických orgánů. Interní
informace jsou předávány především na poradách vedení školy, poradách rozšířeného vedení
a na jednání pedagogické rady. Vedení školy podporuje pedagogickou spolupráci, ale
efektivita činnosti metodických orgánů je rozdílná.
Ředitel školy zpracoval plán kontrolní činnosti, ale jeho realizace není ve všech oblastech
efektivní. Nedostatky byly zjištěny v kontrolních mechanizmech v oblasti organizace
vyučování, v systematickém sledování plnění úkolů jednotlivých pedagogů, a také
v dodržování některých právních předpisů při uvolňování žáků z výuky a hodnocení
výsledků jejich výsledků vzdělávání.
Ředitel školy od začátku svého funkčního období monitoruje pedagogický proces, ale zatím
realizovaná kontrolní činnost není dostatečně efektivní. Se závěry z hospitací jsou jednotliví
vyučující individuálně seznamováni, koncepčně se však se zjištěními v rámci celého
pedagogického sboru nepracuje. Vedoucí metodických orgánů jsou v rámci svých
kompetencí také pověřeni sledováním kvality výuky, ale zaměřují se spíše na výuku nových
nebo začínajících pedagogů. Vyhodnocování úrovně a přijímání opatření ke zkvalitně ní
výuky nebylo z předložené dokumentace zřejmé. V rámci autoevaluace školy využívá
ředitel také nástroje pro zjištění objektivní zpětné vazby k průběhu vzdělávání, a to
nejčastěji formou rychlých dotazníkových šetření mezi žáky.




                                             2/9
V oblasti personálních podmínek se vedení školy daří zajistit kvalifikovaný pedagogický
sbor. Část výuky cizích jazyků je zajištěna rodilými mluvčími z Francie, Německa
a Španělska. Pro jeho další vzdělávání zpracoval ředitel obecný plán dalšího vzdělává ní,
ve kterém určil prioritní oblasti a zohlednil i individuální potřeby pedagogů. Většina
pedagogů aktivně rozvíjí své profesní dovednosti prostřednictvím řady vzdělávacích akcí
a vedení školy se daří realizovat i vzdělávání tzv. celé sborovny. Škola podporuje i jazykové
vzdělávání učitelů, což bývá pozitivně hodnoceno zahraničními účastníky výměn nýc h
programů.
Druhým rokem působí ve škole žákovský parlament, jehož činnost pozitivně ovlivňuje klima
školy a wellbeing žáků. Vedení školy naslouchá jeho podnětům a podporuje jeho názory,
čímž přispívá k rozvoji demokratických a sociálních kompetencí zapojených žáků.
Poradenské služby ve škole zajišťuje školní poradenské pracoviště, jehož pracovníci mají
jasně stanovené a rozdělené kompetence. Výchovná poradkyně učitelům systematick y
předává informace o žácích s potřebou podpůrných opatření a efektivitu části podpůrných
opatření ve spolupráci s konkrétními vyučujícími vyhodnocuje (individuální vzdělávac í
plány, kompenzační a speciální pomůcky aj.). Škola však aktuálně nemá funkční
mechanizmus pro kontrolu poskytování podpůrných opatření všem žákům, což se projevilo
ve sledované výuce v průběhu inspekční činnosti. Dokumentace školního poradenského
pracoviště byla vedena přehledně a v souladu s právními předpisy. Výjimku tvořila
dokumentace žáků, kterým jsou povolovány úpravy vzdělávání zejména z důvodu sportovní
činnosti. Škola těmto žákům určila zvláštní organizaci výuky a délku vzdělávání při
zachování obsahu a rozsahu vzdělávání stanoveného příslušným školním vzdělávac ím
programem, formální zpracování uvedeného způsobu vzdělávání ale neodpovídá přísluš ným
právním předpisům. Škola začíná realizovat systém pro aktivní vyhledávání nadání u žáků.
Identifikovaní nadaní a mimořádně nadaní žáci jsou cíleně motivováni k účasti v řadě
všestranně zaměřených soutěží, olympiád, v mimoškolních aktivitách, ke středoškolské
odborné činnosti, výměnným pobytům a stážím. Mají možnost účastnit se výuky volitelnýc h
předmětů nad rámec daný učebním plánem, mohou spolupracovat s dalšími vzdělávac ími
a vědeckými institucemi. Postupy při vzdělávání žáků ohrožených školním neúspěchem
včetně žáků s odlišným mateřským jazykem škola projednává se zákonnými zástupci, žákům
nabízí individuální konzultace. Zvlášť přínosná pro kvalitní poskytování poradenských
služeb je pozice školní psycholožky, která ve škole provádí činnosti diagnostické,
intervenční a konzultačně-poradenské. Poskytuje individuální péči žákům s výukovými
i výchovnými problémy, nabízí individuální konzultace i zákonným zástupcům
a pedagogům. Ve spolupráci s výchovnou poradkyní zajišťuje kariérové poradenství,
účastní se adaptačních kurzů a zajišťuje pro třídní kolektivy specifické programy. Klima
třídních kolektivů sleduje prostřednictvím formálních i neformálních metod.
Prevence rizikového chování je ve škole realizována komplexně a promyšleně jako přirozená
součást života školy. Škola má určena jasná pravidla a postupy pro předcházení i řešení
projevů rizikového chování, která jsou zakotvena v krizovém plánu dostupném všem
pedagogům. V případě potřeby je situace bezodkladně řešena ve spolupráci se školní
psycholožkou a metodikem prevence. Preventivní činnost je zaměřena zejména na podporu
duševního zdraví, zdravého životního stylu, zvládání stresu, prevenci závislostí a bezpečné
využívání digitálního prostoru. Dlouhodobě se ve škole nevyskytují závažné projevy
rizikového chování. Škola pravidelně realizuje preventivní programy ve spolupráci
s odborníky a institucemi, jako jsou Podané ruce, Bílý kruh bezpečí, centrum podpory lidí
s autismem Paspoint, nezisková organizace ONFINE, ParaCENTRUM Fenix, IMPSA,
Policie České republiky a Městská policie Brno. Prevence je účinně propojena s výukou



                                            3/9
i mimoškolními aktivitami, čímž škola dlouhodobě přispívá k rozvoji zdravého klimatu,
sebedůvěry žáků a jejich sociálních kompetencí.
Realizaci celé řady projektů a aktivit zaměřených na prevenci sociálně patologických jevů,
podporu nadaných žáků a výměnných pobytů žáků umožnilo také vícezdrojové financová ní.
Zapojením do dotačního titulu Šablony III. financovaného z prostředků Evropské unie se
škole podařilo získat finanční prostředky nejen na personální podporu vzdělává ní
prostřednictvím školního psychologa, ale i na podporu tandemové výuky s francouzsk ým
lektorem a podporu nadaných žáků a na další vzdělávání pedagogických pracovníků.
Odpovídajícím způsobem se škola také věnuje vytváření bezpečného prostředí a prevenci
rizik. S nastavenými pravidly pro zajišťování bezpečnosti a ochrany zdraví jsou žáci
pravidelně seznamováni. V posledních dvou letech se celkový počet úrazů snížil, evidované
úrazy zahrnují převážně lehčí úrazy v rámci výuky tělesné výchovy ve spojitosti s míčovými
hrami.


                         Hodnocení průběhu vzdělávání
Ve sledovaných vyučovacích hodinách respektovali žáci stanovená pravidla chování, na
různé úrovni se zapojovali do výuky a osvojovali si učivo. Téměř v polovině hodin
převažovala frontální forma práce, při níž ve velké části vyučovací hodiny dominova la
aktivita učitele. Učitelé projevovali zájem o vzdělávací výsledky žáků, motivovali je
k plnění úkolů a v případě potřeby poskytovali pomoc i zpětnou vazbu, která podporovala
jejich další učení. Zřetelné rezervy byly v práci vyučujících s výukovým cílem v začátku
i v závěru vyučovacích hodin, jen některým se ve spolupráci s žáky dařilo shrnout průběh
výuky a přínos probíraného učiva. Ve většině případů žáci řešili stejné příklady shodné
náročnosti, což často vedlo k neefektivnímu využití času u rychleji postupujících žáků
a nevytvářelo optimální podmínky pro rozvoj nadání jednotlivců. Část hodin byla efektivně
podpořena názorností za využití digitálních technologií a propojením učiva s praktickými
příklady ze života, což přispívalo k lepší srozumitelnosti a motivaci žáků.
V hospitované výuce českého jazyka přispívaly k vyšší aktivizaci žáků kooperativní formy
práce a také samostatná práce, která umožňovala učitelům průběžně sledovat vzdělávac í
pokrok žáků. V některých hodinách českého jazyka byla patrná podpora rozvoje kreativity
žáků při práci s texty. Ve významné části sledovaných hodin anglického jazyka měli žáci
dostatečný prostor k vyjádření svých názorů, prožitků i prezentaci výsledků řešených
problémů. Žáci využívali adekvátní a často velmi bohatou slovní zásobu a správně
uplatňovali gramatická pravidla Zdařilé a obohacující pro všechny žáky byly diskuze
a aktivity ve dvojicích i ve skupinách. Pedagogové v případě chyby žáka citlivě zvažova li
formu a také vhodnost její korekce v rámci probíhající aktivity. Promyšlenou volbou
náročných celospolečenských témat podpořili někteří učitelé kritické myšlení a myšle ní
v souvislostech včetně využívání znalostí z jiných předmětů. Využití formativních prvků
hodnocení písemného projevu podpořilo reálné povědomí žáků o tom, jaká je jejich aktuální
jazyková úroveň v rámci stanoveného evropského referenčního rámce. V menším počtu
sledovaných hodin byla podpořena názornost probíraného tématu formou obrázků, krátkých
videí, volbou poslechu a ideálně i jejich kombinací, která by u žáků s dominancí vizuá lní
paměti efektivně podpořila proces zapamatování a vybavování si specifické slovní zásoby.
Sledované hodiny francouzského jazyka se vyznačovaly vysokou mírou spoluzodpovědnos ti
žáků za své vzdělávání a respektujícím přístupem vyučujících, což vytvářelo motivujíc í
prostředí pro vzdělávání. Ve třídách nižšího gymnázia byla věnována pozornost správným
didaktickým postupům a zohledňována specifika vzdělávání žáků daného věku (častá


                                           4/9
vizuální opora, vhodná motivace, důkladné procvičování výslovnosti, slovní zásoby
a gramatických jevů, respektování zásad psychohygieny). Žáci měli možnost efektivně
pracovat s řadou učebních pomůcek a výukových materiálů, běžnou součástí výuky bylo
využívání digitálních technologií (poslechová cvičení, výukové aplikace, kvízy). Učitelé
uplatňovali široké spektrum výukových aktivit, které rovnoměrně rozvíjely receptivní,
produktivní i interaktivní řečové dovednosti žáků. Dynamiku výuky zvyšovalo zapojení
žáků do různých forem spolupráce a vytváření četných komunikačních situací, v jejichž
rámci žáci uplatňovali získané jazykové kompetence podle své úrovně. Pouze ojediněle
vyučující zvoleným způsobem výuky nevytvářel dostatečný prostor pro rozvoj komunikace
a aktivnější účast žáků. Výuka německého jazyka byla vedena v souladu s cíli a zásadami
efektivní jazykové výuky. Vyučující stanovili jasné cíle odpovídající úrovni žáků a důsledně
směřovali činnosti k rozvoji jejich komunikační kompetence. V hodinách převažoval nácvik
a upevňování jazykových dovedností prostřednictvím rozhovorů, práce s textem
i skupinových aktivit, při nichž učitelé citlivě reagovali na chyby a podporovali přirozenou
komunikaci v německém jazyce. Ve sledované výuce matematiky učitelé uplatňova li
převážně účelnou kombinaci frontální a samostatné formy práce. Žáci aktivně řešili úlohy,
osvojovali si či upevňovali učivo a v případě potřeby se obraceli o pomoc na učitele. Výuka
přírodovědných předmětů probíhala s rozdílnou kvalitou napříč sledovanými hodinami.
V úspěšnějších hodinách byla patrná snaha o aktivní zapojení žáků prostřednictvím
spolupráce ve dvojicích či skupinách, práce s různými zdroji informací a propojení učiva
s praxí. Výuku obohatily také žákovské prezentace, které přispěly k rozvoji samostatnosti
a komunikačních dovedností. Tyto hodiny měly jasně stanovené cíle, logickou strukturu
a plynulý průběh. V méně zdařilých hodinách se projevila nižší úroveň organizace výuky,
některé aktivity nebyly dostatečně promyšlené či příliš zdlouhavé, chyběla diferenciace cílů
a aktivizace žáků. Výrazně efektivnější byla výuka probíhající metodou žákovského
experimentu, kdy žáci prostřednictvím praktického měření a pozorování sami objevovali
nové poznatky. Tento způsob práce podporoval jejich zvídavost, porozumění učivu
i schopnost aplikovat poznatky v reálných situacích. V hodinách základů společenských věd
i dějepisu bylo učivo často efektivně propojováno s reálným světem a aktuálním děním.
Pouze výjimečně však měli žáci příležitost samostatně            vyhledávat a vyhodnoco vat
informace z různých zdrojů a rozvíjet tak kritické myšlení. Výuka estetické výchovy
rozvíjela u žáků vhodnou formou kompetence pracovní a personální. Žáci mohli uplatnit
svůj individuální hlasový potenciál při skupinovém zpěvu, při tvorbě výtvarných děl byly
vhodným způsobem využity mezipředmětové vztahy. Výuka tělesné výchovy probíhala
převážně v blocích odpovídajících časové dotaci a byla organizována účelně s důrazem na
pestrost a rozvoj pohybových dovedností. Učitelé prokazují dobrou schopnost motivo vat
žáky, vést je k aktivní účasti a poskytovat jim průběžnou zpětnou vazbu. Většina
sledovaných hodin byla vedena v souladu se zásadami fyziologie zatížení a didaktickými
požadavky na výuku tělesné výchovy.


                          Hodnocení výsledků vzdělávání
Systém hodnocení výsledků vzdělávání žáků je ve škole formálně stanoven, jeho praktické
uplatňování se však mezi vyučujícími liší. Postupy pro získávání informací o aktuálníc h
výsledcích žáků, stejně jako kritéria a pravidla pro jejich hodnocení uplatňují jednotliví
učitelé podle vlastních potřeb. Snaha o jejich sjednocení nebyla zaznamenána ani na úrovni
předmětových komisí. Většina pedagogů ověřuje úroveň výsledků vzdělávání žáků
pravidelně prostřednictvím standardních evaluačních nástrojů. V průběhu inspekční činnosti
bylo zjištěno, že výjimkou bylo hodnocení vzdělávacích výsledků v tělesné výchově, které



                                            5/9
v rozporu se školním řádem nebylo prováděno průběžně a nebyla tak zajištěna dostatečná
informovanost zákonných zástupců žáků. Interní ani externí způsoby testování úrovně
výsledků vzdělávání žáků škola systematicky nevyužívá. Výjimkou je komerční testování
výsledků ve vybraných předmětech, do kterého se žáci mohou zdarma zapojit v rámci
pilotního ověřování podle svých individuálních potřeb a zaměření.
Na jednáních pedagogické rady jsou pravidelně projednávány především sumární výsledky
výchovně vzdělávacího procesu. Třídní učitelé informují pedagogickou radu o celkových
vzdělávacích výsledcích jednotlivých tříd, případně jednotlivých žáků, spíše však na
statistické úrovni. Pozornost je věnována žákům s rizikem školní neúspěšnosti, kterým je
nabízena podpora především formou individuálních konzultací. Zákonní zástupci žáků jsou
informováni o vzdělávacích výsledcích prostřednictvím školního informačního systému
nebo na pravidelných třídních schůzkách.
Škola opakovaně vykazovala výborné vzdělávací výsledky žáků. Ve sledovaném období
posledních tří školních roků průměrně 65 % žáků prospělo s vyznamenáním a 35 % prospělo.
Téměř čtvrtina žáků prospívá na vysvědčení s klasifikačním průměrem 1,00, což odráží
vysokou motivovanost žáků k dosahování úspěchu ve vzdělání. Neprospívající žáci se na
konci školního roku vyskytují spíše ojediněle. Absence žáků je meziročně srovnatelná,
pohybuje se průměrně okolo 130 zameškaných hodin na žáka za školní rok. Podíl
neomluvených hodin činil ve sledovaném období zhruba 3 % z celkové absence žáků. Pokud
škola eviduje neomluvenou absenci, týká se většinou jednotlivců, často je příčinou
nedodržení pravidel pro omlouvání absence. Stabilně výborným průběžným vzdělávac ím
výsledkům odpovídá také vysoká míra úspěšnosti žáků při ukončování studia maturitní
zkouškou. Téměř všichni žáci, kteří v posledních třech letech konali maturitní zkoušku, ji
také úspěšně složili (ojedinělý neúspěch se týkal vždy profilové části maturitní zkoušky).
V celorepublikovém srovnání s ostatními gymnázii byl mírně vyšší podíl žáků, kteří se
k maturitní zkoušce přihlásili, ale nekonali ji. Nejčastějším důvodem byly zdravotní obtíže
žáků. Průměrná hrubá neúspěšnost žáků u maturitní zkoušky činila ve sledovaném období
zhruba 1,8 %.
Škola má funkční systém pro sledování a vyhodnocování uplatnění a úspěšnosti svých
absolventů. Dlouhodobě se úspěšnost absolventů v přijímacích zkouškách na vysoké školy
blíží 100 % a většina z nich je úspěšná v případě vysoké školy jejich tzv. první volby.
Škola vytváří velmi dobré podmínky pro rozvoj nadání, zájmů a dovedností žáků i jejich
profilaci pro další studium. Vysoký počet žáků je každoročně zapojován do různých druhů
soutěží a odborných aktivit, ve kterých opakovaně dosahují vynikajících výsledků, a to
včetně krajské či republikové úrovně. Kromě nabídky povinně volitelných předmětů se
mohou žáci profilovat prostřednictvím nepovinných předmětů a zájmových kroužků.
Nabídka aktivit má široké zaměření a umožňuje žákům rozšiřovat znalosti a dovednosti
v různých vědních oborech či rozvíjet talent v oblasti umělecké nebo sportovní. Vzdělává ní
je vhodně doplňováno exkurzemi, besedami, kurzy, školeními a kulturními akcemi.
Motivaci žáků ke studiu cizích jazyků podporuje účast školy na zahraničních výměnnýc h
pobytech, výjezdy jsou nabízeny i žákům nižšího gymnázia. Část žáků získává v průběhu
studia mezinárodní jazykové certifikáty až na úrovni C1 a C2. Škola podporuje i jazykové
vzdělávání učitelů, což bývá pozitivně hodnoceno zahraničními účastníky výměn. Nově
škola organizuje celoškolní projektové dny, v rámci kterých se žáci napříč ročníky zapojují
do činností a úkolů podle své volby. Různorodé školní a mimoškolní aktivity, spolupráce
s různými organizacemi a školami včetně zahraničních vytvářejí vhodné předpoklady pro
obohacování a posilování klíčových kompetencí žáků.




                                           6/9
                                         Závěry
Vývoj školy
– Od poslední inspekční činnosti v roce 2021 došlo ke změně ve vedení školy
– Zřízení školního parlamentu přispívá k rozvoji sociálních kompetencí žáků
– Změny v obsazení i činnosti školního poradenského pracoviště jsou přínosné pro
  poskytování poradenských služeb ve škole
– Ve spolupráci se zřizovatelem se daří postupně zkvalitňovat materiální zázemí pro
  vzdělávání
Silné stránky
– Škola má funkční systém prevence rizikového chování s jasnými pravidly a krizovými
  postupy. Díky spolupráci školní psycholožky a metodika prevence účinně reaguje na
  rizika a realizuje cílené programy podle potřeb žáků (1.4)
– Žáci školy dosahují dlouhodobě velmi dobrých výsledků vzdělávání v průběhu i při jeho
  ukončování maturitní zkouškou, které odpovídají požadovaným výstupům přísluš nýc h
  školních vzdělávacích programů a požadavkům v profilu absolventa (5.2)
– Žáci jsou motivováni k aktivnímu zapojení do soutěží, olympiád a různých projektů, což
  pozitivně ovlivňuje rozvoj klíčových kompetencí uplatnitelných v jejich dalším
  vzdělávání (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Organizace výuky je ovlivněna častými změnami vyplývajícími z blokové výuky, které
  vedou mimo jiné ke krácení polední přestávky. Nedostatečné průběžné hodnocení navíc
  omezuje informovanost rodičů o studijním pokroku žáků (1.3)
– Kontrolní systém má rezervy v oblasti sledování práce jednotlivých pedagogů i činnosti
  metodických orgánů. Hospitační činnost poskytuje pouze částečně zpětnou vazbu
  pedagogickým pracovníkům pro zkvalitnění vzdělávacího procesu (2.1)
– Absence diferenciace zadávaných úkolů s ohledem na individuální potřeby a vzdělávac í
  možnosti žáků nevytvářela vhodné podmínky pro jejich maximální rozvoj, využíva né
  metody výuky jim neposkytovaly v některých sledovaných vyučovacích hodinách
  dostatečnou podporu (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– V rámci hospitační činnosti se zaměřit na kontrolu poskytování podpůrných opatření
  i diferenciaci výuky podle schopností a možností jednotlivých žáků
– Podporovat transparentnost a sjednocování pedagogického přístupu k hodnocení
  výsledků vzdělávání žáků. Pravidelně vyhodnocovat efektivitu hodnotících postupů
  v rámci jednotlivých předmětů
– Zajistit systémové naplnění pravidel pro průběžné hodnocení žáků stanovených ve
  školním řádu a příslušných právních předpisech


                                            7/9
– Vzhledem k tomu, že se ve škole vzdělává řada žáků s nadáním či mimořádným nadáním,
  by bylo vhodné doplnit poradenský tým o pozici koordinátora nadání
– Stanovit jasný systém organizace vyučování tak, aby byla dodržena polední přestávka
  v odpovídajícím časovém rozsahu


                                 Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 14 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Jmenovací dekret ředitele školy, č. j. JMK 86119/2024, ze dne 12. 6. 2024
 2.   Osvědčení o studiu pro ředitele škol a školských zařízení, ze dne 16. 5. 2025
 3.   Výkaz M8 o střední škole podle stavu k 30. 9. 2025, ze dne 8. 10. 2025
 4.   Vedení a řízení Gymnázia Matyáše Lercha (zpracováno pro výběrové řízení na
      ředitele školy)
 5.   Dlouhodobá strategie dalšího vzdělávání pedagogických pracovníků, bez uvedení
      data
 6.   Hospitační záznamy ředitele školy, školní rok 2024/2025 a 2025/2026 včetně
      dotazníkového šetření mezi žáky
 7.   Záznamy z jednání pedagogické rady od školního roku 2024/2025
 8.   Záznamy z jednání předmětových komisí (poslední tři školní roky)
 9.   Školní informační systém (školní matrika, průběžné a celkové hodnocení žáků)
10.   Výroční zprávy 2022/2023, 2023/2024, 2024/2025
11.   Ročenka 2023-2024
12.   Školní vzdělávací programy platné pro školní rok 2025/2026
13.   Rozvrhy hodin platné pro školní rok 2025/2026
14.   Výjimky ze zvonění pro školní rok 2025/2026
15.   Stravování tříd ve školním roce 2025/2026
16.   Dokumentace školního poradenského pracoviště vedená ve školním roce 2025/2026
17.   Dokumentace žáků s tzv. studijními úlevami vedená ve školním roce 2025/2026
18.   Strategie předcházení školní neúspěšnosti z 30. 8. 2024
19.   Přehled aktivit pro nadané a mimořádně nadané žáky
20.   Školní řád účinný od 1. 9. 2025
21.   Minimální preventivní program, školní rok 2025/2026
22.   Strategie prevence rizikového chování na Gymnáziu Matyáše Lercha 2024-2029
23.   Písemnosti žáků vedené ve školním roce 2025/2026 (vzorek)



                                         8/9
24.   Personální dokumentace vedená ve školním roce 2025/2026
25.   Dokumentace školy k posouzení ekonomických podmínek, zajištění školního
      stravování a bezpečnosti žáků v době jejich pobytu ve škole
26.   Zápis z jednání s ředitelem školy ze dne 13. 10. 2025



                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Ing. Ilona Ptáčková, školní inspektorka, vedoucí inspekčního týmu
 Mgr. Markéta Šustrová, školní inspektorka
 PhDr. Šárka Maleňáková, Ph.D., školní inspektorka
 Ing. Alena Svobodová, školní inspektorka
 Mgr. Eva Boráňová, školní inspektorka
 Bc. Olga Karmazínová, kontrolní pracovnice
 Mgr. Zdeňka Kubíková, Ph.D., MBA, školní inspektorka
10. 11. 2025




                                           9/9
