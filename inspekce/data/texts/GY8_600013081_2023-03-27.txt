                                    Česká školní inspekce
                                    Pardubický inspektorát
___________________________________________________________________________________________________________ _




                         IN S P E K Č N Í ZP R ÁVA
                                          Čj. ČŠIE-1997/22-E


Název                                Gymnázium Žamberk
Sídlo                                Nádražní 48, 564 01 Žamberk
E-mail                               gyz@gyz.cz
IČO                                  49 314 891
Identifikátor                        600 013 081
Právní forma                         příspěvková organizace
Zastupující                          Mgr. Martin Tyč
Zřizovatel                           Pardubický kraj
Místo inspekční činnosti             Nádražní 48, Žamberk
Inspekční činnost na místě           27. až 29. 3. 2023


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Předmětem inspekční činnosti vykonávané podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů, bylo zjišťování a hodnocení podmínek,
průběhu a výsledků vzdělávání včetně hodnocení naplňování školních vzdělávac íc h
programů.


                                          Charakteristika
Gymnázium Žamberk (dále „škola“) vykonává činnost střední školy. Ve škole se ke dni
inspekční činnosti vzdělávalo celkem 304 žáků, z toho 93 žáků ve čtyřech třídách čtyřletého
oboru vzdělání s maturitní zkouškou 79-41-K/41 Gymnázium a 211 žáků v osmi třídách
osmiletého oboru vzdělání s maturitní zkouškou 79-41-K/81 Gymnázium.
Škola ke dni inspekční činnosti evidovala 12 žáků se speciálními vzdělávacími potřebami,
čtyři žáci se aktuálně vzdělávali podle individuálního vzdělávacího plánu. Stravování
je pro žáky zajišťováno ve Školní jídelně Žamberk, náměstí Generála Knopa 433 a ve školní
jídelně při Střední škole gastronomické a technické Žamberk, Zámecká 1.


                         Hodnocení podmínek vzdělávání
Ředitel školy ve svém prvním funkčním období od roku 2018 vede školu s cílem zlepšovat
vzájemnou komunikaci účastníků vzdělávání, rozvíjet potřebné materiální podmínky školy
a posilovat její dobré jméno mezi veřejností. Koncepci rozvoje školy zaměřenou mimo jiné
na uvedené cíle zpracoval pro potřeby konkurzního řízení, ale realizaci koncepčních záměrů
každoročně systematicky nevyhodnocuje. I proto zatím hodnocení naplnění dílčích cílů,
omezení hrozeb nebo využití příležitostí probíhalo v omezené míře alespoň v rámci
každoročního zpracování výroční zprávy o činnosti školy. Příležitostí ke zlepšení
je realistické vyhodnocení aktuálního stavu školy, pojmenování kroků vedoucích k dosažení
vytyčeného cílového stavu a také vymezení jednotlivých odpovědností účastníků
vzdělávání. Potřebné je také posílení vzájemné komunikace ke strategiím koncepčního
rozvoje.
Na řízení školy se společně s ředitelem podílí několik dalších učitelů včetně dvou zástupců,
dílčí kompetence jsou jasně vymezeny. Společně průběžně řeší záležitosti potřebné
pro fungování školy. Pravidla pro realizaci vzdělávání jsou nastavena ve vnitřní školní
dokumentaci, ale od minulé inspekční činnosti stále přetrvává málo účelné nastavení
kontrolních mechanismů pro včasnou realizaci vhodných opatření. Důsledkem tohoto stavu
jsou v některých případech neprovedené nebo nepřehledně zpracované aktualizace povinné
školní dokumentace, jako např. školních vzdělávacích programů. Jejich úpravám podle
příslušných opatření zpracovaných v Rámcových vzdělávacích programech vedení školy
v minulých letech věnovalo pouze omezenou pozornost. Některé části (vzdělávání žáků
se speciálními vzdělávacími potřebami, realizace a vyhodnocování plánů pedagogické
podpory, individuální vzdělávací plány) nejsou srozumitelně rozpracované v potřebném
rozsahu.
Řídicí procesy jsou nastaveny, ale efektivitu pedagogického řízení školy omezují méně
vhodné způsoby plánování některých činností, což neumožňuje vedení školy získávat
účelnou zpětnou vazbu. Od minulé inspekční činnosti přetrvává ve škole spíše negativní
postoj k realizaci hospitační činnosti. V aktuálním školním roce byly zazname ná ny
hospitace prováděné pouze oběma zástupci ředitele, ze záznamů jsou zřejmá některá
doporučení učitelům pro jejich další pedagogický rozvoj. Ředitel školy s výstupy
systematicky nepracuje, ani sám hospitační činnost neprovádí. Vzájemné hospitace mezi
učiteli jako nástroj pro jejich vlastní pedagogickou inspiraci téměř neprobíhají, ani k tomu
učitelé nejsou vhodně motivováni. Plán dalšího vzdělávání pedagogických pracovníků nebyl
ke dni inspekce formálně zpracován, plánování vzdělávacích aktivit pro učitele bylo
nastaveno zpravidla pouze podle jejich zájmu a dostupnosti akcí. Spíše v menší míře
se učitelé vzdělávali v oblastech rozvoje pedagogických dovedností.
Podpora žáků v dosažení požadované úrovně jejich vzdělávacích kompetencí je částečně
omezena tím, že škola nevyužívá některé tradiční nástroje pro komunikaci žáků s pedagogy
(není zřízen žákovský parlament, není umístěna schránka důvěry). Pro podporu žáků
ohrožených školní neúspěšností jsou nabízeny zpravidla konzultace nebo doučování.


                                            2/7
Pravidla pro činnost předmětových komisí jsou nastavena neformálně, vymezení jejich
kompetencí a úkolů není jednotné, což pouze částečně umožňuje získávat zpětnou vazbu
pro přijímání vhodných opatření. Jejich činnost není vedením školy systematicky řízena ani
kontrolována. Doporučením je v oblasti evaluace výchovně vzdělávacího procesu zapojení
žáků prostřednictvím školního parlamentu a výraznější zapojení učitelů prostřednictvím
činností předmětových komisí.
Prostorové podmínky pro vzdělávací proces jsou příznivé, materiálně technické podmínky
jsou velmi dobré a škole se daří tyto podmínky průběžně zlepšovat. Díky finančním dotacím
z různých účelových projektů se podařilo od minulé inspekce získat např. nové vybavení
digitální technikou nebo vybavení učeben přírodovědných předmětů včetně jejich
rekonstrukce. Finanční podmínky umožňují realizaci vzdělávání, škola získává prostředky
pro školní aktivity také od spolku rodičů, situaci vylepšuje v rámci své hlavní činnosti
i pronájmem školní tělocvičny. Personální podmínky školy jsou dobré, od minulé inspekce
došlo ke stabilizaci pedagogického sboru, který je také průběžně podle možností a potřeb
vhodně doplňován začínajícími učiteli.


                         Hodnocení průběhu vzdělávání
Sledované hodiny se v obou oborech vzdělání (čtyřletém i osmiletém) vyznačovaly obvykle
klidnou pracovní atmosférou. V různé kvalitě se učitelé snažili podpořit zájem žáků
o vyučovaná témata, účelnost využívaných metod a forem práce byla v jednotlivýc h
hodinách velmi rozdílná. Častá byla dominantní role učitele spojená s frontální formou
výuky, což v některých hodinách vedlo žáky k pasivitě a minimálnímu aktivnímu zapojení
do průběhu výuky. Reakce žáků na průběh hodin, ať už zvýšená učební aktivita nebo naopak
pasivní sledování výuky, často odpovídaly přístupu učitele nebo vhodnosti vzdělávac íc h
strategií. Při opakování a procvičování již známého učiva byla zpravidla velmi málo
využívána samostatná práce žáků, kooperativní prvky byly zaznamenány v účelné formě
zejména ve výuce českého jazyka a literatury nebo cizích jazyků.
V úvodu hodin učitelé pouze ojediněle dokázali vhodným způsobem formulo vat
pedagogický cíl zaměřený na učební pokrok žáků, často ho zaměňovali za téma výuky.
Využití aktivizačních metod práce bylo v jednotlivých hodinách opět velmi rozdílné, účelné
a podporující bylo zaznamenáno např. při výuce dějepisu nebo cizích jazyků. V menší míře
učitelé vhodně podporovali vizualizaci učiva využitím např. didaktické techniky, velmi
se lišila i schopnost a ochota pedagogů využít digitální technologie pro podporu žáků
k učení, zdařile probíhala podpora výuky digitálními technologiemi např. ve výuce dějepisu
nebo biologie. Naopak málo účelné byly hodiny vedené pouze slovním výkladem učitele
s diktováním nebo opisováním zápisu do sešitu. Ve využití komunikačních technik
dominoval zpravidla vhodně řízený rozhovor učitele se žáky, spíše ojediněle byla
zaznamenána účelná diskuse žáků podporující vzdělávací kompetence. Rozvoj kritického
myšlení byl málo podporován, žáci měli příležitost aktivně pracovat s dalšími zdroji
informací pouze výjimečně.
Zcela chyběly prvky diferenciace náročnosti zadávaných úloh, čímž byl omezen potřebný
rozvoj znalostí a dovedností zejména nadaných žáků. Ve třídách s rozdílnými učebními
předpoklady žáků je doporučením zařazovat úlohy v rozdílné náročnosti, která umožní
většině z nich dosáhnout vzdělávacího cíle. Vhodná podpora žáků se speciálními
vzdělávacími potřebami byla ve sledované výuce zaznamenána ojediněle, např. poskytnutím
delšího času na vypracování úlohy při ověřování znalostí. I když byly zaznamenány příklady
vhodné a účelné individuální dopomoci žákům, většina hodin měla jednotné tempo


                                           3/7
i jednotnou náročnost pro všechny. Prvky účelného sebehodnocení žáků nebo jejich
vzájemného hodnocení zaznamenány nebyly. Funkční závěry hodin byly často opomíjenou
součástí výuky. Pokud to učitelé stihli před ukončením hodiny, zpravidla pouze v rychlosti
rekapitulovali průběh hodiny, na výzvu k dotazům většinou žáci nereagovali, a proto často
nebylo možné vhodnou zpětnou vazbu od žáků získat.


                           Hodnocení výsledků vzdělávání
Průběžné i celkové výsledky vzdělávání žáků jsou velmi dobré, škola je sleduje zejména
prostřednictvím jednotlivých pololetních hodnocení. Ve školním roce 2021/2022 prospělo
na osmiletém gymnáziu 45 % žáků s vyznamenáním a dva žáci neprospěli, na čtyřletém
gymnáziu 39 % žáků a rovněž dva žáci neprospěli. Pozitivním zjištěním je velmi nízká míra
neomluvené absence žáků. Udělené pochvaly (za vynikající studijní výsledky a reprezentaci
školy) převyšují výrazně počet výchovných opatření k posílení kázně. Výborných výsledků
dosahují žáci také při absolvování maturitních zkoušek, a to jak ve společné, tak i v profilo vé
části. V roce 2022 jich celkem prospělo 42 % s vyznamenáním, pouze jeden žák neprospěl
ani v podzimním termínu.
Z dlouhodobého hlediska dosahují někteří žáci velmi dobrých výsledků i v soutěžích,
olympiádách nebo projektech podporujících získání dovedností a klíčových kompetencí.
Žáci ve školním roce 2021/2022 dosáhli řady výborných výsledků v krajských
i republikových soutěžích se zaměřením např. na fyziku, chemii, zeměpis, dějepis. Jedna
žákyně obsadila druhé místo v národním kole soutěže Expo Science Amavet a se svým
projektem postoupila do vědecko-technické soutěže Regeneron ISEF, která se konala
v USA. Škola se také podílí na organizaci jazykové FCE zkoušky (FCE Cambridge Exam),
žáci se aktivně zapojují do projektů FYBICH – „Pojďte vědu dělat s námi“ a projektů
Univerzity Palackého v Olomouci (Quantum MeetUP – kvantová fyzika, práce v rámci
středoškolské odborné činnosti). Příležitostí je zapojit do uvedených aktivit více žáků
a motivovat je k rozvoji jejich nadání ve výuce individuálním přístupem k jejich
vzdělávacímu potenciálu.
Vzdělávací proces ve škole je podporován také prostřednictvím spolupráce se sociálními
partnery (Univerzita Palackého v Olomouci, Ústav jaderné fyziky AV ČR, Contipro a.s.
apod.). Gymnázium je fakultní školou Přírodovědecké fakulty Univerzity Karlovy, žádné
aktivity však dosud realizovány nebyly. V rámci podpory poznávání kulturních odlišností
a přiblížení života i studia v zahraničí se vybraní žáci školy každoročně účastní ročního
pobytu ve Spojených státech amerických. Ve škole není realizována činnost žákovského
parlamentu, čímž není využita možnost aktivně zapojit žáky jako partnery do otevřené
diskuse o činnosti školy. Příležitostí ke zlepšení je touto formou vzájemné diskuse se školou
podpořit žáky v získání požadovaných kompetencí (občanské nebo sociální a personální).
Realizací vlastních iniciativ a nápadů tak mohou rozvíjet i kompetenci komunikativní a nebo
kompetenci k řešení problémů.
Výchovné poradenství zajišťuje učitelka s vystudovaným specializačním studiem, vede
dokumentaci žáků se speciálními vzdělávacími potřebami a informuje učitele o jejich
potřebách. Jednotliví učitelé byli o žácích s potřebou podpůrných opatření informová ni,
ale specificky s nimi při výuce pracují spíše ojediněle, např. navýšením časového limitu
při ověřování znalostí formou písemného zkoušení. Výchovná poradkyně se cíleně nevěnuje
metodické podpoře učitelů přímo ve vyučovacích hodinách prostřednictvím hospitací nebo
dílčích cílených náhledů, účelnost pedagogických metod a forem práce zpravidla s učiteli
řeší při individuálních rozhovorech nebo např. v rámci jednání pedagogické rady. Příležitos tí


                                              4/7
ke zlepšení je zavedení pravidelné hospitační činnosti pracovníků školního poradenského
pracoviště cíleně zaměřené na podporu učitelů ve využívání vhodné diferenciace učebních
úkolů pro žáky podle jejich individuálních schopností, a to včetně žáků nadaných.
Dokumentace žáků vzdělávaných podle individuálního vzdělávacího plánu není v některých
případech zpracovaná přehledně, což částečně omezuje vyhodnocování cílů jejich
vzdělávání. Žáci, kteří potřebují pedagogickou podporu vzhledem k možné školní
neúspěšnosti, mohou využít konzultace s učiteli např. formou doučování, nicméně práce
s těmito žáky je méně systematická a zpravidla je postavena na vlastním zájmu žáků.
Metodička prevence zpracovala minimální preventivní program, který odpovídá potřebám
školy, pravidelně ho vyhodnocuje. Další dokumenty školního poradenského pracoviště
obsahují strategii předcházení šikaně, kyberšikaně i dalším patologickým jevům. Pozitivním
zjištěním je nízká míra výskytu těchto jevů, např. neomluvené hodiny spojené s rizike m
záškoláctví byly spíše ojedinělé a vyskytovaly se zejména u plnoletých žáků při možnosti
omlouvat si své absence sami. Vzdělávací nebo výchovné problémy žáků řeší společně
s výchovnou poradkyní a třídními učiteli v rámci činnosti školního poradenského pracoviště.
Příležitostí ke zlepšení je nastavení systémových pravidel pro zpracování výstupů z jednání
s rodiči nebo žáky školy tak, aby byly srozumitelné, vyvážené a poskytovaly účastník ům
jednání jasnou informaci o konkrétních závěrech.


                                        Závěry
Vývoj školy
- Od minulé inspekce došlo ke změně na pozici ředitele školy,
- podařilo se stabilizovat personální podmínky školy.

Silné stránky
- Materiální podmínky pro vzdělávání a jejich průběžné zlepšování pro výuku žáků,
- velmi dobré výsledky žáků v jednotlivých ročnících i u maturitních zkoušek,
- výborné výsledky některých žáků v soutěžích,            olympiádách    nebo projektech
  podporujících získání klíčových kompetencí.

Slabé stránky a/nebo příležitosti ke zlepšení
- Neúčelné nastavení kontrolních mechanismů pro přijímání vhodných opatření,
- málo účelné plánování některých činností školy omezující získání účelné zpětné vazby
  o průběhu vzdělávání,
- omezené využívání cílené hospitační činnosti pro podporu pedagogického rozvoje
  učitelů,
- výrazné rozdíly v účelném využívání aktivizačních metod práce ve výuce a v poskytování
  zpětné vazby žákům prostřednictvím sebehodnocení nebo vzájemného hodnocení,
- chybějící diferenciace náročnosti úloh podporující žáky různé úrovně nadání,
- méně účelná metodická podpora učitelů ve vzdělávání žáků se speciálními vzdělávac ími
  potřebami a žáků nadaných.




                                           5/7
Doporučení pro zlepšení činnosti školy
- Formulovat koncepční záměry školy pro další období na základně vyhodnoce ní
  aktuálního stavu prostřednictvím cílené komunikace se všemi účastníky vzdělávání,
- nastavit jasná pravidla pro realizaci kontrolních mechanismů a účelně je využívat
  pro řízení pedagogického procesu a aktualizaci školní dokumentace,
- nastavit plánování a vyhodnocování některých činností v souladu s potřebami školy,
- zahrnout hospitační činnost učitelů mezi nástroje využívané pro vyhodnocování účelnosti
  pedagogických metod a forem vzdělávání,
- zvážit účelnější způsoby komunikace mezi účastníky vzdělávání,
- sjednotit pravidla pro činnost předmětových komisí a získávání zpětné vazby,
- stanovovat ve výuce pedagogické cíle zaměřené na žáka umožňující získání zpětné vazby
  o účelnosti forem a metod práce,
- zadávat žákům ve výuce diferencované úlohy umožňující lepší využití učebního
  potenciálu většiny z nich.


                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů přijmout adekvátní opatření k prevenci nedostatků zjištěných
při inspekční činnosti a ve stejné lhůtě písemně informovat Českou školní inspekci,
jaká byla přijata opatření.
Zprávu zašlete na adresu Česká školní inspekce, Pardubický inspektorát, Sukova
třída 1556, 530 02 Pardubice, případně prostřednictvím datové schránky (g7zais9),
nebo na e-podatelnu csi.e@csicr.cz s připojením elektronického podpisu.


            Seznam dokladů, o které se inspekční zjištění opírají
1.  Výpis z rejstříku škol a školských zařízení ze dne 24. 3. 2023
2.  Školní vzdělávací program „Pojďte s námi do světa“ pro nižší stupeň osmile té ho
    gymnázia platný od 1. 9. 2014
3. Školní vzdělávací program „Poznáváme svět“ pro vyšší stupeň osmiletého gymnázia a
    čtyřleté gymnázium platný od 1. 9. 2015
4. Školní řád střední školy platný od 1. 9. 2022
5. Školní matrika pro školní rok 2022/2023 (výběr z dokumentace)
6. Rozvrhy hodin tříd, studijních skupin a učitelů pro školní rok 2022/2023
7. Třídní knihy pro školní rok 2022/2023
8. Výroční zpráva o činnosti školy pro školní rok 2021/2022
9. Minimální preventivní program střední školy pro školní rok 2022/2023
10. Záznamy jednání pedagogické rady pro školní roky 2021/2022 a 2022/2023
11. Doklady k personálním podmínkám školy (aktuální stav, výběr)




                                           6/7
                                          Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Pardubický inspektorát, Sukova
třída 1556, 530 02 Pardubice, případně prostřednictvím datové schránky (g7zais9),
nebo na e-podatelnu csi.e@csicr.cz s připojením elektronického podpisu, a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Mgr. Martin Valášek, školní inspektor, vedoucí
inspekčního týmu

PhDr. Martina Černá, školní inspektorka

Bc. Lenka Kalinová, kontrolní pracovnice

Mgr. Hana Řebíčková, školní inspektorka


Datem vyhotovení inspekční zprávy se rozumí datum posledního podpisu člena inspekčního
týmu.




                                            7/7
