                                  Česká školní inspekce
                                 Olomoucký inspektorát
                             Wellnerova 25, 779 00 Olomouc
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIM-24/24-M
                                       Sp. zn. ČŠIM-S-2/24-M


Název                               Střední škola řemesel, Šumperk
Sídlo                               Gen. Krátkého 30, 787 01 Šumperk
E-mail                              skola@skolasumperk.cz
IČO                                 00 851 167
Identifikátor                       600 171 388
Právní forma                        příspěvková organizace
Zastupující                         Mgr. Irena Jonová
Zřizovatel                          Olomoucký kraj
Místo inspekční činnosti            Gen. Krátkého 1799, Šumperk
                                    Bulharská 372, Šumperk
                                    Dolnostudénská 2822, Šumperk
                                    M. R. Štefánika 1671, Šumperk
                                    Nemocniční 3248, Šumperk
                                    Žerotínova 1833, Šumperk
                                    Šumperská 768, Rapotín


Inspekční činnost na místě          11., 12., 15. a 16. 1. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků středního vzdělávání, a to podle
školních vzdělávacích programů.
Zjišťování a hodnocení naplnění školních vzdělávacích programů.


                                   Charakteristika
Střední škola řemesel, Šumperk, Gen. Krátkého 30 (dále „škola“, „subjekt“) vykonává
činnost střední školy. Škola poskytuje v denní formě vzdělávání střední stupeň vzdělání
s maturitní zkouškou v oborech vzdělání 23-41-M/01 Strojírenství, 23-44-L/01 Mechanik
strojů a zařízení, 33-42-M/01 Nábytkářská a dřevařská výroba, 36-47-M/01 Stavebnictví,
66-41-L/01 Obchodník, 64-41-L/51 Podnikání (nástavbové studium) a střední stupeň
vzdělání s výučním listem v oborech vzdělání 23-51-H/01 Strojní mechanik, 23-56-H/01
Obráběč kovů, 26-51-H/02 Elektrikář – silnoproud, 26-52-H/01 Elektromechanik pro
zařízení a přístroje, 33-56-H/01 Truhlář, 36-52-H/01 Instalatér, 36-64-H/01 Tesař,
36-67-H/01 Zedník, 66-51-H/01 Prodavač, 66-53-H/01 Operátor skladování a 69-51-H/01
Kadeřník. Hlavním cílem školy je především příprava žáků do praxe, případně k dalšímu
studiu na vyšších odborných a vysokých školách. Profilaci žáků škola umožňuje nabídkou
volitelných a nepovinných předmětů, cizích jazyků a realizací zájmové činnosti.
Ve školním roce 2023/2024 vykázala škola k 30. září 2023 celkem 906 žáků zařazenýc h
ve 41 třídách. Ve škole se vzdělávají žáci se speciálními vzdělávacími potřebami a žáci
s individuálním vzdělávacím plánem. Škola v termínu inspekční činnosti nevykonáva la
činnost školní jídelny. Žáci školy mají zajištěno stravování jiným subjektem.
Svou činnost škola přehledně prezentuje ve výročních zprávách, prostřednictvím široké
nabídky propagačních letáků a bulletinů a na svých webových stránkách
(https://www.skolasumperk.cz)


                         Hodnocení podmínek vzdělávání
Výchova a vzdělávání ve škole probíhá v souladu se školními vzdělávacími programy
i dalšími strategickými dokumenty. Subjekt ve většině disponuje vyhovujícími materiálními
podmínkami pro vzdělávání, které jsou využívány pro zabezpečení části jak teoretického,
tak praktického vyučování. Pracoviště na adrese Bulharská 372, ve které probíhá část
teoretického i praktického vyučování, je po materiální stránce ve stavu, který zatím
umožňuje realizaci školních vzdělávacích programů, žádoucí by však byla celková
rekonstrukce a obnova materiálního vybavení této části školy. Cíle vymezené ve
strategických dokumentech, které jsou pravidelně doplňovány a aktualizovány, jsou
zaměřeny na podporu odborného vzdělávání včetně spolupráce se zaměstnavateli, rozvoj
kariérového poradenství a školy jako centra celoživotního učení. Zvláštní důraz je kladen na
rozvoj odborné přípravy s cílem připravit žáky na evropský trh práce. Oborová i kapacitní
nabídka školy reagovala navýšením své kapacity na demografický vývoj v regionu, na
poptávku na trhu práce, zájem žáků devátých tříd základních škol a na reálné možnosti školy
v souladu se záměry zřizovatele.
Řízení subjektu vychází z reálné a srozumitelné koncepce vytvořené na tříletá období
v souladu s podmínkami a zaměřením školy. Stanovené cíle se postupně daří naplňovat
zejména v oblasti spolupráce se sociálními partnery, zlepšování materiálně technického
zázemí školy, postupném navyšování počtu přijímaných žáků a dosahování úspěchů žáků
v odborných soutěžích.


                                            2/9
Škola má jasně stanovenou organizační strukturu a vymezené kompetence a povinnos ti
jednotlivých pracovníků. Ředitelka školy část svých kompetencí delegovala na své zástupce,
dva pro teoretickou výuku, dva pro praktické vyučování a jednoho pro žáky se speciálním
vzdělávacími potřebami a žáky s odlišným mateřským jazykem, který je zároveň
výchovným poradcem. Vyučující účelně spolupracují v rámci i napříč předmětových komisí.
Ředitelka školy aktivně spolupracuje se školskou radou a žákovským parlamentem, který je
významným partnerem vedení školy při naplňování výchovně-vzdělávacích cílů.
Vedení školy hodnotí práci pedagogických pracovníků na základě hospitační činnosti
a cíleně vytváří podmínky pro rozvoj pedagogické spolupráce. Stěžejní kontrolní činnost
provádějí jak ředitelka školy prostřednictvím vhledů do vyučovacích hodin, tak její zástupci,
náslechovou aktivitu vykonávají rovněž uvádějící učitelé a předsedové předmětových
komisí. Vzájemné hospitace učitelů jsou vedením školy doporučeny a jejich přínos je učiteli
přijímán kladně.
Vedení subjektu ve spolupráci s předsedy předmětových komisí systematicky podporuje
profesní rozvoj pedagogů, zohledňuje jejich potřeby a dává je do souladu s potřebami školy.
Další vzdělávání pedagogických pracovníků se účelně zaměřuje mj. na prohlubová ní
odbornosti, seznamování se s novými technologiemi a prevenci sociálně patologických jevů,
v menší míře je zaměřeno na moderní výukové metody. Ředitelka školy postupně stabiliz uje
pedagogický sbor, zvyšuje míru jeho kvalifikovanosti a rovněž nastavila účinnou podporu
novým pedagogům. Jedním z efektivních motivačních nástrojů pro začínající učitele je
dvouletý „Plán osobnostního pedagogického rozvoje“, který je ředitelkou školy
a začínajícím pedagogem průběžně konzultován a jsou případně přijímána přísluš ná
opatření. Efektivita využití poznatků vyučujících získaných jejich dalším vzděláváním a její
aplikace ve výuce se na kvalitě vzdělávání žáků projevila rozdílnou měrou. Nedostatek
zkušeností se u některých pedagogů odrážel v didaktické stránce výuky, kdy důslednost
vyučujících nebyla zcela naplněna. Kontrolní systém je ze strany vedení školy účelně
nastaven a při hospitační činnosti jsou příležitosti ke zlepšení v dílčích aspektech pozorované
výuky jednotlivých učitelů pojmenovávány. Ve sledovaných vyučovacích hodinách Českou
školní inspekcí však inovativní a aktivizující metody a formy předávání vzdělávac ího
obsahu vždy zaznamenány nebyly. Výuku charakterizovaly převládající frontální forma
vyučování, sporadické využití moderních metod (práce s různými informačními zdroji,
podněcování ke kritickému myšlení, problémové vyučování, práce s chybou, aj.), ne vždy
zřetelný individuální a diferencovaný přístup učitelů k žákům s odlišnými vzdělávac ími
potřebami, minimální vytváření prostoru žákům pro sebehodnocení, vzájemné hodnocení
a formativní hodnocení, absence zpětné vazby a vytváření motivačních aspektů pro
následnou výuku na konci vyučovacích hodin.
Spolupráce se sociálními partnery, kterými jsou významné regionální firmy a instituce,
je zaměřena zejména do oblasti zajištění praktického vyučování, podpory nadaných žáků,
přednáškové činnost a odborné exkurze žáků. Škola s organizacemi spolupracuje také
v rámci společných projektů na volnočasových aktivitách žáků, prevenci sociálně
patologických jevů apod. Významná a pro výuku přínosná je dlouhodobá spolupráce
s významnými energetickými subjekty a s Vysokou školou báňskou – Technickou
univerzitou Ostrava. Zapojení školy do rozličných projektů a soutěží podporuje zejména
odborné vzdělávání a práci s motivovanými žáky. Škola je pravidelným pořadatelem soutěží
pro žáky regionálních základních škol, pořádá pro ně projektové dny a workshopy,
významné jsou žákovská klání např. „Koruna krásy“ a „České ručičky“, čímž napomáhá
účinné propagaci školy, která se odráží ve stabilním každoročním nárůstu počtu žáků školy.




                                             3/9
Systém spolupráce subjektu se smluvními partnery při zabezpečování praktického
vyučování je funkčně nastaven. Žáci prvních a druhých ročníků vykonávají odbornou praxi,
odborný výcvik a učební praxi na pracovištích praktického vyučování školy, ve vyšších
ročnících pak u smluvních partnerů, kde získávají již potřebné kompetence s přidanou
hodnotou vzdělávání v reálném prostředí. Výrazně tím rozvíjejí i kompetence sociální (např.
k práci v týmu, zodpovědnosti za svěřený úkol, upevňování pracovních návyků)
a komunikativní. Vytvářejí si tak reálnou představu o fungování reálných firem v praxi
a možnostech svého dalšího uplatnění.


                          Hodnocení průběhu vzdělávání
Hodnocené vyučovací hodiny probíhaly v atmosféře, která vytvářela příznivé podmínky pro
vzdělávání. Na probíhající výuku měl vliv zvolený způsob práce učitelů, kteří většinou
vhodně promýšleli strukturu vyučovací hodiny, častěji však spíše z pohledu obsahu, méně
vzhledem k použitým formám a metodám předávání vzdělávacího obsahu. V teoretickém
vyučování převažovala frontální forma výuky s dominantním postavením učitele, který
předával žákům vesměs hotové poznatky, což v některých vyučovacích hodinách vyústilo
až v pasivitu některých žáků. Méně byl rovněž využíván prostor pro práci s různými
informačními zdroji, práci s chybou či heuristické metody. Pouze v části vyučovacích hodin
zvláště odborného charakteru učitelé dokázali řízeným dialogem žáky aktivně zapojit
do vzdělávacího procesu, kdy vyučující vedli výuku ve vzájemných mezipředměto výc h
souvislostech a propojovali vzdělávací obsah se zkušenostmi z praktického vyučová ní.
Mnozí žáci sami uváděli své zkušenosti z praxe a kladli otázky či otevírali diskuzi
k probíranému tématu. V těchto vyučovacích hodinách žáci spolupracovali s učitele m,
obvykle odpovídali s porozuměním dané problematice, prokazovali dosažení přísluš nýc h
kompetencí a získávali zpětné informace o kvalitě svých znalostí. Byli vedeni k vyvozo vá ní
souvislostí a logickým závěrům.
Vyučovací hodiny se převážně vyznačovaly odborností pedagogů podpořenou mnoha
praktickými zkušenostmi a vzdělávací obsah byl zpravidla předkládán v přiměřené m
rozsahu. Pro zvýšení názornosti využívali někteří učitelé digitální techniku ve formě
prezentací, které obvykle vhodně graficky doplňovaly ústní výklad. V teoretické výuce však
jen v malé míře či okrajově byly využity skupinové a kooperativní činnosti žáků, častěji
učitelé zařazovali samostatnou žákovskou práci. Aktivita žáků a zaujetí byly vyšší ve
vyučovacích hodinách, v nichž učitelé využili pracovní listy, například s vhodně zvolenými
texty přispívajícími k rozvoji čtenářské gramotnosti, charakteristice a interpretaci textu,
procvičení a upevnění vzdělávacího obsahu a při aktivitách s cílem přípravy žáků
k úspěšnému zvládnutí maturitní a závěrečné zkoušky. Ve vyučovacích hodinách, kde
didaktické pomůcky využity nebyly, byla i aktivita žáků upozaděna. Ve většině odborných
vyučovacích hodin byl kladen důraz na odbornou provázanost. Výklad byl doplněn prací
žáků s opakováním důležitých pojmů a vazeb zaměřených především na odbornou
terminologii, učební praxi a skutečné problémy vyskytující se v reálných pracovních
podmínkách s následným uvedením konkrétních příkladů a ukázkami z praxe.
V průběhu většiny hodnocených vyučovacích hodin učitelé v malé míře využívali možnosti
diferencovat úkoly podle individuálních vzdělávacích potřeb žáků přesto, že o těchto žácích
měli dobré povědomí. Zpětnou vazbu o pochopení vzdělávacího obsahu žáky získáva li
učitelé občas v průběhu výkladu, avšak celkové shrnutí na konci sledovaných vyučovac íc h
hodin s motivačními prvky směřujícími k následným výukovým aktivitám a systematické
ověřování naplnění stanovených cílů vzdělávání, absentovalo. Sebehodnocení žáků proběhlo
jen výjimečně, vzájemné hodnocení či formativní hodnocení zaznamenáno nebylo.


                                            4/9
Praktické vyučování žáků prvního a druhého ročníku je realizováno praktickými činnostmi
v odborných dílnách a učebnách vybavených odpovídajícími přístroji a nástroji, případně
pomocí dataprojektoru a výpočetní techniky na specializovaném softwarovém vybavení. Ve
všech pracovních skupinách byla zajištěna účelná organizace prováděných činností a patrná
snaha využívat vhodná technická zařízení. Z výukových forem převažovala práce v menších
skupinách, ve dvojicích či samostatná individuální práce. Během učební jednotky učitelé
několikrát názorně předvedli osvojované pracovní úkony a zároveň kontrolovali, příp.
korigovali jednotlivé pracovní postupy prováděné žáky. Z hlediska motivace žáků se
pozitivně uplatňovaly především individuální podpora, oceňování snahy a přiměřená
náročnost učitelů odborného výcviku. Průběžná kontrola samostatné práce byla zaměřená
zejména na přesnost a správnost provádění jednotlivých pracovních operací, důraz byl
kladen na dodržování technologických postupů, znalost stanovených pravidel bezpečnosti
a hygieny při činnostech s používanými technickými zařízeními a přístroji. V komunikac i
byl kladen důraz na dodržování odborné terminologie. Vztahy mezi učiteli praktického
vyučování a žáky byly pozitivní a vytvářely příznivé podmínky pro učební činnosti. Kromě
odborných kompetencí byly ve výuce rozvíjeny zejména kompetence komunikativní,
sociální, personální a kompetence k řešení problémů. U většiny žáků byla patrná
samostatnost a zvládnutí procvičovaných pracovních operací. Realizace výuky přispíva la
k celkovému rozvoji žáků a potvrzovala postupné osvojování si potřebných kompetencí pro
zvládání praktických dovedností v následné firemní praxi. Hodnocení žáků probíhalo
průběžně přímo při práci nebo při ukončení jednotlivých pracovních postupů, bylo
zdůvodněné a zohledňovalo jejich individuální schopnosti. Rovněž na konci pracovního dne
proběhlo zhodnocení celé učební jednotky.


                         Hodnocení výsledků vzdělávání
Škola sleduje úspěšnost žáků ve vzdělávání, jejich skupinové i individuální výsledky za
jednotlivá klasifikační období pravidelně vyhodnocuje na jednáních pedagogické rady
a jednotlivých předmětových komisí. Se získanými daty dále pracuje, přijímá konkrétní
návrhy ke zlepšení výsledků ve vzdělávání a zpětně také provádí hodnocení účinnos ti
přijatých opatření. Přehled o znalostech jednotlivých žáků získává především
prostřednictvím vlastních hodnoticích nástrojů. Výsledná data z písemných prací většího
rozsahu jsou vyučujícími analyzována, navrhována jsou opatření vedoucí k minimalizac i
diagnostikovaných chyb.
V období od poslední inspekční činnosti vykazovaly celkové výsledky vzdělávání žáků
meziroční srovnatelnou úroveň. Výsledky ve společné části maturitní zkoušky měly v tomto
období kolísavou tendenci. Rozbor výsledků žáků u maturitní zkoušky škola pravidelně
zpracovává formou sumarizace a následně se zabývá analýzou příčin neúspěšnosti
a navrhuje systémová opatření na zlepšení.
Škola podporuje rozvoj talentovaných žáků jejich zapojováním do školních případně vyšších
kol různých druhů soutěží a odborných aktivit. Důležitou zpětnou vazbou pro školu je nejen
úspěšnost žáků u závěrečných a maturitních zkoušek, v přijetí absolventů k dalšímu studiu
na vyšších odborných a vysokých školách, ale také sledování jejich uplatnění v profesní
praxi. Škola identifikuje žáky s rizikem školního neúspěchu, zajišťuje jim primární podporu
v průběhu vyučování, nabízí individuální konzultace, nebo pravidelně realizuje doučování,
případně zintenzivňuje přípravu žáků na závěrečnou a maturitní zkoušku. V aktuálním
školním roce nevykazovaly výsledky vzdělávání žáků v jednotlivých vyučovac íc h
předmětech významné odchylky. Na dosahované výsledky vzdělávání pozitivně působí mj.
fakt, že škola bezodkladně přijímá opatření na minimalizaci zvýšené absence žáků.


                                           5/9
Hodnocení žáků v průběhu vzdělávání se opírá o nastavená pravidla pro hodnocení výsledků
vzdělávání žáků, která jsou součástí školního řádu. Kritérium pro využívání váhového
rozpětí udělovaného v průběžné klasifikaci však v těchto pravidlech stanoveno není.
Zákonní zástupci žáků jsou o výsledcích vzdělávání průběžně informováni především
prostřednictvím elektronické komunikace, na třídních schůzkách nebo formou
individuálních konzultací. Celkové výsledky vzdělávání včetně účasti a umístění žáků
v soutěžích, aktivitách a projektech školy podporujících rozšíření znalostí a jejich
dovedností jsou podrobně zveřejněny ve výroční zprávě o činnosti školy.
Systém poradenských služeb zajišťuje s podporou vedení školy specializovaný tým
poradenských pracovníků, ve kterém kromě výchovného poradce a školního metodika
prevence působí rovněž školní speciální pedagogové. Společně se školním poradenským
pracovištěm jsou do této oblasti zapojeni zvláště třídní učitelé a další pedagogičtí pracovníci
školy. Součástí uvedeného pracoviště je také školní psycholog zahrnující aktivní podporu
všem žákům. Škola poskytuje žákům podpůrná opatření vycházející z doporučení školských
poradenských zařízení a na základě vlastní diagnostiky identifikuje žáky ohrožené školním
neúspěchem. Společné schůzky všech členů školního poradenského pracoviště včetně
ředitelky školy jsou pravidelně zavedeny a k výměně informací a vyhodnocování efektivity
poradenských služeb dochází v rámci operativních schůzek nebo na jednáních pedagogické
rady. V případě rizikového chování vede příslušný pracovník s žákem případně i jeho
zákonnými zástupci konzultace, při kterých jsou využívány i motivační metody.
O pohovorech vedou přehledy, sledují studijní výsledky žáků ohrožených školní
neúspěšností a pravidelně je vyhodnocují. Speciální pedagožky se podílejí na koordinaci
činnosti asistentů pedagoga se třídou, učiteli, zákonnými zástupci i jednotlivými žáky.
Pozornost tohoto pracoviště je zaměřena také na systematickou práci s žáky nadanými.
Školní poradenské pracoviště poskytuje podporu třídním učitelům a ostatním učitelům také
v oblasti prevence rizikového chování. Působení školy se v oblasti primární prevence odráží
v tématech začleňovaných přímo do výuky vybraných předmětů i do plánování a realizace
dalších preventivních aktivit. Cíleně zaměřuje pozornost zejména začátkem školního roku
na nově příchozí žáky, kterým zajišťuje adaptační a socializační aktivity pro podporu jejich
duševní pohody a zdraví. V případě potřeby je problematika rizikového chování součástí
třídnických hodin. Škola se systematicky věnuje práci s třídními kolektivy zaměřené na
posilování vztahů mezi vrstevníky. Důsledným plněním nastaveného primárního programu
se škole daří snižovat počet negativních projevů v chování žáků. K postřehům
a připomínkám žáků je ve škole k dispozici anonymní schránka důvěry, případně mohou
žáci využít osobní kontakt s pedagogy. Žáci prvních ročníků a jejich zákonní zástupci jsou
školou o činnosti pracoviště informováni na začátku školního roku.
Škola žákům poskytuje podporu při rozhodování o dalším vzdělávání nebo volbě zaměstná ní
a účinně jim pomáhá s výběrem a budoucím uplatněním ve společnosti i na trhu práce
ve spolupráci se zainteresovanými institucemi. Poskytuje žákům informace o dalších
formách studia, nabídkách zaměstnání i dalších vzdělávacích kurzů.
Pozitivně lze hodnotit činnost žákovského parlamentu, která se orientuje nejen na plánování
a organizaci školních akcí, na zprostředkování výměny informací mezi žáky, učiteli,
vedením a zaměstnanci školy, ale také na přípravu a organizování činností, zejména
kulturních a sportovních akcí a jejich vyhodnocování.




                                             6/9
                                         Závěry
Vývoj školy
– Od roku 2022 došlo ke změně názvu školy na „Střední škola řemesel, Šumperk“.
– V roce 2023 navýšila škola svou cílovou kapacitu o téměř třetinu své původní hodnoty.
Silné stránky
– Aktivní jak národní, tak přeshraniční spolupráce s profesními partnery přispívá ke
  zkvalitňování činnosti školy na poli odborných kompetencí a vede i k rozvoji sociální
  a komunikativní gramotnosti jak žáků, tak pedagogů praktického vyučování. (1.5)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Ve vyučovacích hodinách byly v omezené míře uplatňovány rozmanité organizač ní
  formy a metody výuky. Často chyběla příležitost pro sebehodnocení a vzájemné
  hodnocení, učitelé tak dostatečně nevytvářely podmínky pro sebereflexi žáků
  a nerozvíjeli jejich sociální kompetence. Závěry většiny vyučovacích hodin postrádaly
  motivační shrnutí, zhodnocení práce žáků a stanovení cílů na příští vyučovací hodinu.
  (2.1, 4.2)
– Diferenciace vzdělávacího obsahu, která by vycházela z individuálních vzdělávac íc h
  potřeb a možností jak žáků s přiznanými podpůrnými opatřeními, tak žáků nadaných,
  nebyla vždy zaznamenána. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Cíleně podporovat využívání rozmanitých metod a forem vzdělávání v teoretické výuce.
  Zaměřit se při tom na moderní didaktické prvky (práce ve skupinách, práce s různými
  informačními zdroji, problémová výuka aj.). V této oblasti systematicky využívat
  i zřízené metodické orgány školy.
– Ze strany vedení školy vyžadovat po učitelích důsledné přijetí a aplikaci opatření
  vyplývajících z hospitační činnosti a následné ověřování kontrolní a hospitační činností
  jejich efektivní využití ve výuce.
– Využívat intenzivněji sebehodnocení, vzájemné hodnocení a formativní hodnocení žáků
  v teoretické výuce, které by poskytovalo žákům a pedagogům zpětnou vazbu o úspěšnosti
  realizovaných činností a důsledném pochopení vzdělávacího obsahu ze strany žáků.
– Podpořit další vzdělávání pedagogických pracovníků v oblasti využívání moderních
  a aktivizujících metod a forem vzdělávání.
– Do pravidel pro hodnocení výsledků vzdělávání zavést kritéria pro školou využíva né
  různé váhy klasifikačních stupňů.




                                            7/9
                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Zřizovací listina školy, Č. j.: KUOK 11108/2023, ze dne 24. 1. 2023
 2.   Plán rozvoje školy na období let 2023 – 2025
 3.   Výroční zpráva školy, školní rok 2022/2023
 4.   Výkaz M 8/23
 5.   Školní řád vč. pravidel pro hodnocení žáků, platnost od 1. 9. 2021
 6.   Provozní řád školy, účinnost od 1. 9. 2023
 7.   Organizační řád školy, účinnost od 1. 9. 2023
 8.   Plán práce školy, školní rok 2023/2024
 9.   Školní vzdělávací programy pro vyučované obory vzdělání, ve znění platném ke dni
      inspekční činnosti
10.   Složka: Vnitřní řády odloučených pracovišť, platných ke dni inspekční činnosti
11.   Složka: Kontrolní a hospitační činnost, školní roky 2022/2023, 2023/2024
12.   Zápisy pedagogické rady, školní roky 2022/2023, 2023/2024
13.   Plán rozvoje pedagogických pracovníků, školní roky 2022/2023, 2023/2024
14.   Přehled absolvovaných akcí dalšího vzdělávání pedagogických pracovníků, školní
      roky 2022/2023, 2023/2024
15.   Pokyn ředitelky č. 44 k rozvoji pedagogických pracovníků Střední školy řemesel,
      Šumperk ve školním roce 2023/2024 s plánem DVPP, ze dne 28. 8. 2023
16.   Šetření klima na odborném výcviku, školní rok 2021/2022
17.   Složka: Dotazníky spokojenosti – vyhodnocení, školní rok 2022/2023
18.   Složka: Adaptační plán pro začínající učitele, školní roky 2022/2023, 2023/2024
19.   Písemné práce z českého jazyka, matematiky a cizích jazyků (namátkový výběr),
      školní rok 2023/2024 k termínu inspekční činnosti
20.   Rozbory výsledků klasifikačních konferencí od roku 2018 do roku 2023, ze dne
      23. 6. 2023
21.   Maturitní zkouška, výsledky za pět let, ze dne 14. 9. 2023
22.   Intenzivní příprava maturitní zkoušky, ze dne 4. 12. 2023
23.   Zápisy z jednání pedagogické rady za školní roky 2022/2023, 2023/2024
24.   Zápisy z jednání předmětových komisí za školní roky 2022/2023, 2023/2024
25.   Program poradenských služeb, školní rok 2023/2024, ze dne 4. 9. 2023
26.   Minimální preventivní program, školní rok 2023/2024



                                          8/9
27.   Dokumentace k žákům se speciálními vzdělávacími potřebami, školní rok 2023/2024,
      k termínu inspekční činností
28.   Strategie předcházení školní neúspěšnosti, ze dne 4. 9. 2023
29.   Manuál pro práci s nadanými žáky, ze dne 1. 9. 2021
30.   Vybraná dokumentace z osobních složek pedagogických pracovníků školy – doklady
      o dosaženém vzdělání vzhledem k odborné kvalifikaci a o absolvovaných studiíc h
      v rámci dalšího vzdělávání pedagogických pracovníků, aktuálně vedená k termínu
      inspekční činnosti
31.   Doklady vztahující se k finančním podmínkám školy
32.   Doklady související se zajištěním bezpečnosti a ochrany zdraví žáků, školní roky
      2022/2023, 2023/2024 k termínu inspekční činnosti


                                       Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Ing. Bc. Milan Vlach, školní inspektor, vedoucí inspekčního týmu
 Mgr. Pavel Fridrich, školní inspektor
 Mgr. David Náhlík, školní inspektor
 Ing. Markéta Tomečková, kontrolní pracovnice
5. 2. 2024




                                          9/9
