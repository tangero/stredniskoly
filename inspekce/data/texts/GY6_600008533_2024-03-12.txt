                               Česká školní inspekce
                               Jihočeský inspektorát
                        Dukelská 23, 370 01 České Budějovice
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIC-287/24-C
                                       Sp. zn. ČŠIC-S-60/24-C


Název                               Gymnázium, Milevsko, Masarykova 183
Sídlo                               Masarykova 183, 399 01 Milevsko
E-mail                              kancelar@gymnazium-milevsko.cz
IČO                                 60 869 046
Identifikátor                       600 008 533
Právní forma                        příspěvková organizace
Zastupující                         Mgr. Petr Barda
Zřizovatel                          Jihočeský kraj
Místo inspekční činnosti            Masarykova 183, Milevsko
Inspekční činnost na místě          12. 3. 2024 − 14. 3. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle ustanovení § 174 odst. 2 písm. a), b), a c) zákona č. 561/2004 Sb.
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.


                                         Charakteristika
Gymnázium, Milevsko, Masarykova 183 (dále „škola“) poskytuje střední vzdělání ve dvou
oborech vzdělání: 79-41-K/41 Gymnázium čtyřleté a 79-41-K/61 Gymnázium šestileté.
Profiluje se jako škola poskytující žákům všeobecné vzdělání v nižším a vyšším stupni
gymnázia, hlavním posláním je kvalitní příprava žáků pro studium na vysokých školách
a pro celoživotní vzdělávání. Ke dni inspekční činnosti se zde vzdělávalo 137 žáků v sedmi
třídách.
                         Hodnocení podmínek vzdělávání
Vedení školy tvoří ředitel a zástupce, který převzal část řídicích kompetencí. Na základě
analýzy výchovně- vzdělávacích procesů ředitel školy definoval cíle do dalšího období, které
se daří naplňovat v oblasti materiálního vybavení či výsledků vzdělávání. Ředitel školy
vhodně reagoval na doporučení z minulé inspekční činnosti zvýšit profesní dovednosti
pedagogů v oblasti aktivizujících metod a forem výuky. V dalším profesním vzdělává ní
učitelů byla vhodně volena témata pro celou sborovnu, nebo ve formě webinářů pro
pedagogy i nepedagogické pracovníky, pozitivní dopad opatření byl inspekčním týmem
v části hospitovaných hodin zaznamenán. Kontrolní činnost je nastavená, její realizace je
však spíše formální bez přijímání potřebných opatření a jejich vyhodnocování, což se
negativně projevuje i v kvalitě vedení povinné dokumentace. Se zjištěními z četných
hospitací vedení školy většinou dále nepracuje. Ředitel školy v letošním školním roce
nesplnil dle platné legislativy povinnost zveřejnit témata maturitních předmětů dálkovým
způsobem sedm měsíců před daným termínem. Tento nedostatek byl zaznamenán i při
minulé inspekční činnosti.
V pedagogickém sboru dochází k postupné generační obměně. Předmětové komise jsou
vzhledem k malému počtu učitelů spojovány do celků širšího zaměření, v rámci svých
jednání se zabývají především organizačními záležitostmi, projekty, soutěžemi a přípravou
k maturitní zkoušce, méně metodami a formami práce či uplatněním formativního
hodnocení. Do kvality výuky se pozitivně promítají i zahraniční stáže některých vyučujíc íc h
cizích jazyků.
Od minulé inspekční činnosti se zlepšily materiální podmínky školy, byla vybudována
moderní přírodovědná laboratoř a modernizována multimediální učebna. Velký kvalitativní
posun zaznamenalo také vybavení školy prostředky digitálních technologií, byly
např. pořízeny chromebooky pro žáky k využití ve výuce. Téměř všechny učebny jsou
vybaveny interaktivní tabulí. V průběhu aktuálního školního roku byly pořízeny sety
na virtuální realitu včetně software, se kterou se učitelé zatím seznamují. Spolu
s rekonstrukcí přírodovědné laboratoře byl účelně upraven venkovní prostor i vnitř ní
studovna, obojí je využitelné pro výuku nebo relaxaci.
Škola spolupracuje nejen se zřizovatelem, ale také s vedením jednotlivých středních škol
v kraji, kde dochází k vzájemné výměně zkušeností. Účast na ekologických akcích města,
prezentace projektů i kulturních akcí na veřejnosti přispívá k součinnosti školy s městskými
spolky a organizacemi. Škola nemá vlastní tělocvičnu, úzká spolupráce s městem a místními
sportovními kluby a organizacemi umožňuje realizaci tělesné výchovy na jejich
sportovištích. Pro základní i střední školy v regionu škola úspěšně organizuje sportovní
soutěže. Rozvoj jazykových kompetencí žáků podporují zájezdy do Anglie či jednodenní
zájezdy do německy mluvících zemí, škola se také aktivně zapojila do mezinárod ního
ekologického projektu. V rámci zadávání a hodnocení maturitních prací je navázána úzká
spolupráce i s vysokými školami nebo státními institucemi.


                          Hodnocení průběhu vzdělávání
Většina sledované výuky byla dobře organizačně zvládnutá, promyšlená. Učitelé byli
k žákům vstřícní. Mezi aktéry byl patrný vzájemný respekt, žáci ochotně plnili zadané úkoly.
Cíle vzdělávání měly přiměřenou náročnost, učitelé poskytovali dostatek času na řešení
úkolů. Z hlediska efektivity využitých forem a metod výuky byly sledované hodiny na
rozdílné úrovni. V hodinách, v nichž byly zdařile zařazeny kooperativní činnosti s prvky


                                            2/6
badatelské výuky, se žáci aktivně zapojovali do výuky, se zájmem plnili zadávané úlohy,
byly zde vytvořeny podmínky pro efektivní osvojování znalostí a dovedností s vhodnou
podporou rozvoje funkčních kompetencí. V některých hodinách však frontální výuka
s převažující aktivitou na straně učitele nevytvářela prostor pro aktivní zapojení žáků do
výuky, pro rozvoj jejich komunikativních dovedností a vedla ze strany žáků k pasivnímu
přejímání informací. Velká část hodin měla spád, čas byl využit bez prodlevy. Učitelé
vhodně poskytovali žákům zpětnou vazbu formou okamžitého motivačního hodnocení.
Výuka byla doplněna demonstračními pomůckami či podpořena digitální technikou ze
strany učitelů, méně ze strany žáků. Důraz na rozvoj kritického myšlení byl kladen v různé
míře, další výukové či informační zdroje byly využity ojediněle. V některých sledovanýc h
hodinách vyučující vhodně vedli žáky k vyvozování závěrů, prezentaci vlastní práce či
projektu. Zadávání úkolů různé kognitivní náročnosti bylo uplatněno výjimeč ně.
Diferenciace s ohledem na rozvoj specifického nadání žáků byla zaznamenána v některých
ročnících u žáků rozdělených do jazykových skupin. Výuka cizích jazyků byla účelně
vedena výhradně v cílovém jazyce, důraz byl kladen na aktivní osvojení cizího jazyka a na
rozvoj jazykové gramotnosti. Shrnutí hodiny v závěru sledovaných hodin zcela chybělo nebo
proběhlo jen formálně, nebyl dán prostor pro vyhodnocování cílů žáky, pro sebehodnocení
či vzájemné hodnocení dle daných kritérií. Pouze ojediněle byly prvky formativního
hodnocení zařazeny v průběhu hodiny.
Pozitivem je, že vyučující zapojují žáky také do projektového vyučování. V hodinách
dějepisu byl realizován projekt Kameny zmizelých, související s tématem II. světové války,
který byl prezentován veřejnosti na konkrétních místech města. Na úrovni
mezipředmětových vztahů se uskutečnil dlouhodobý projekt, jehož dílčí řešení probíhalo
v rámci jednotlivých oborů.


                          Hodnocení výsledků vzdělávání

Škola zjišťuje výsledky vzdělávání žáků pomocí běžných interních nástrojů. Příležito stně
využívá i externí testování a testování pro maturitní přípravu. Individuálními i skupinovými
výsledky se škola zabývá na jednáních pedagogické rady, hlubší analýzu výsledků však
neprovádí. Do výsledků vzdělávání při ukončování ročníku či u maturitních zkoušek se
pozitivně promítá, že ve čtvrtletí jsou o zhoršeném prospěchu písemně informováni zákonní
zástupci, případně je žákům poskytována podpora formou konzultací. Třem žákům
s odlišným mateřským jazykem poskytuje škola doučování v českém jazyce. Poradenské
služby zajišťují výchovná poradkyně a školní metodik prevence. Rozdělení kompetencí mezi
členy týmu a nastavení školního poradenského pracoviště je funkční, vychází z potřeb žáků
i školy. Efektivní aktivity k prevenci rizikového chování jsou jako součást vzdělávac ího
procesu realizovány formou různých projektů, adaptačních kurzů a třídnických hodin. Jsou
zaměřeny především na vytváření pozitivních vztahů mezi žáky a eliminaci nežádoucího
chování, což se škole daří. Škola vykazuje nízký počet kázeňských opatření, v uzavřené m
školním roce nebyl žádný žák hodnocen sníženým stupněm z chování. Motivačně působí
velký počet udělovaných pochval. Průměrná absence na jednoho žáka je nízká, neomluve né
hodiny škola zaznamenává výjimečně, což dokládá vysokou motivovanost žáků ke studiu.
Celkové výsledky ve společné části maturitních zkoušek jsou ve srovnání se stejnými
gymnaziálními obory v rámci celé České republiky prokazatelně lepší. V roce 2022/2023
prospěli všichni žáci, z toho 40 % s vyznamenáním. Průběžné studijní výsledky do značné
míry korespondují s výsledky žáků u maturitních zkoušek. Nabídka velkého počtu seminář ů
s různorodým zaměřením umožňuje žákům rozvíjet individuální směřování v dalším stupni
vzdělávání.


                                            3/6
Žáci jsou vybízeni k hojné účasti na předmětových olympiádách a soutěžích, kde dosahují
dobrých výsledků v širokém spektru soutěží na okresní a krajské úrovni, ale i v národním
kole například logické olympiády. Vedení školy spolupracuje s žákovským parlamente m,
který svou činnost začal v minulém školním roce. Vybraní žáci školy se zapojili do
vzdělávacího projektu Pražský studentský parlament, ve kterém měli možnost si rozšířit své
znalosti v celé řadě oblastí, ověřit schopnost kritického myšlení a prohloubit jazykové,
rétorické a prezentační dovednosti.


                                         Závěry
Vývoj školy
– V uplynulém období došlo k výraznějšímu poklesu počtu žáků, v současnosti se počet
  zájemců o studiu postupně opět navyšuje.
– Pedagogický sbor se postupně generačně obměnil.
– Učitelé cizích jazyků využívají možnosti zahraničních stáží ke zvýšení svých profesních
  odborností.
– Zlepšily se materiální podmínky školy a vybavení digitální technikou.
Silné stránky
– Široké spektrum volitelných předmětů systematicky podporuje rozvoj specifick ýc h
  zájmů a nadání žáků. (4.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Ve výuce nevyužívá škola v dostatečné míře diferenciaci zadávaných úkolů a možnosti
  hodnocení vzdělávacího pokroku s ohledem na vlastní učení žáků. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Posílit kontrolní činnost vedení školy, zaměřit se na vyhodnocování efektivity přijatých
  opatření.
– Zefektivnit hospitační činnost, zaměřit se na využívání aktivizujících forem a metod ve
  výuce.
– Zaměřit se na poskytování diferencovaných úkolů v průběhu výuky a uplatňování prvků
  formativního hodnocení.
– Zaměřit se na optimální časové rozvržení hodiny s důrazem na dostatečný prostor pro
  shrnutí a zhodnocení vzdělávacího pokroku žáků v závěru.
– Zkvalitnit a zpřehlednit dokumentaci školy.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu


                                            4/6
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Zřizovací listina – úplné znění z 1. 1. 2024
 2.   Jmenování na vedoucí pracovní místo ředitele s účinností od 1. 8. 2018
 3.   Výpis z rejstříku škol a školských zařízení z 12. 3. 2024
 4.   Výkaz M 8 o střední škole podle stavu k 30. 9. 2023
 5.   Školní řád účinný od 4. 11. 2022
 6.   Školní vzdělávací program pro čtyřleté gymnázium „Škola bránou do života“ platný
      od 1. 9. 2017, Školní vzdělávací program pro šestileté gymnázium „Škola bránou do
      života“ platný od 1. 9. 2017, Školní vzdělávací program pro šestileté gymnázium nižší
      „Škola bránou do života“ platný od 1. 9. 2016
 7.   Školní poradenské pracoviště – rozsah a vymezení činností
 8.   Minimální preventivní program platný ve školním roce 2023/2024 vč. příloh
 9.   Strategie předcházení školní neúspěšnosti platná ve školním roce 2023/2024
10.   Plán rozvoje školy od r. 2023
11.   Plán kontrol – školní rok 2023/2024
12.   Plán DVPP – školní rok 2023/2024
13.   Údaje o dalším vzdělávání pedagogických pracovníků a odborném rozvoji
      nepedagogických pracovníků – školní rok 2022/2023
14.   Dokumentace k přijímání žáků ke střednímu vzdělávání
15.   Dokumentace k ukončování studia
16.   Školní matrika
17.   Rozvrhy hodin – školní rok 2023/2024
18.   Třídní knihy – školní rok 2022/2023 a 2023/2024
19.   Personální dokumentace pedagogických pracovníků (pracovní smlouvy, doklady
      o dosažené kvalifikaci, dokumentace k dalšímu vzdělávání pedagogů)
20.   Hospodářská a mzdová dokumentace (Účetní závěrka sestavená k 31. 12. 2023,
      Finanční vypořádání dotací za rok 2023 z 22. 1. 2024, Finanční vypořádání vztahů
      příspěvkových organizací se zřizovatelem za rok 2023, Vyúčtování dotací MŠMT za
      rok 2023)
21.   Kniha úrazů žáků – záznamy za školní roky 2022/2023 a 2023/2024 k datu inspekce
22.   Dokumentace k zajištění bezpečnosti a ochrany zdraví žáků (Zpráva z hlavní roční
      kontroly umělé lezecké stěny, Provozní a Laboratorní řády odborných učeben a
      laboratoří)




                                           5/6
                                      Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 PaedDr. Martina Baarová, školní inspektorka, vedoucí inspekčního týmu
 Mgr. Renata Pechoušková, školní inspektorka
 Mgr. Marie Adamová, školní inspektorka
 Ing. Dana Drlíková, kontrolní pracovnice
8. 4. 2024




                                         6/6
