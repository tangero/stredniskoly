                                   Česká školní inspekce
                                Inspektorát v Kraji Vysočina
                                Zborovská 3, 586 01 Jihlava
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIJ-759/24-J
                                       Sp. zn. ČŠIJ-S-148/24-J


Název                               Agro-technická střední škola Bystřice nad Pernštejnem
Sídlo                               Dr. Veselého 343, 593 01 Bystřice nad Pernštejnem
E-mail                              szesbys@szesby.cz
IČO                                 48 895 504
Identifikátor                       600 015 891
Právní forma                        příspěvková organizace
Zastupující                         Mgr. Miroslav Novák
Zřizovatel                          Kraj Vysočina
Místo inspekční činnosti            Dr. Veselého 343, Kulturní 468,
                                    Bystřice nad Pernštejnem
Inspekční činnost na místě          2.−3. a 6.−7. 5. 2024

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Zjišťování a hodnocení podmínek, průběhu a výsledků vzdělávání, a to podle přísluš nýc h
školních vzdělávacích programů, zjišťování a hodnocení naplnění školních vzdělávac íc h
programů a jejich souladu s právními předpisy a rámcovými vzdělávacími programy podle
§ 174 odst. 2 písm. a), b) a c) zákona č. 561/2004 Sb., o předškolním, základním, středním,
vyšším odborném a jiném vzdělávání (školský zákon), ve znění pozdějších předpisů.


                                         Charakteristika
Agro-technická střední škola Bystřice nad Pernštejnem (dále škola) vykonává v souladu
se zápisem ve školském rejstříku činnost střední školy, domova mládeže a školní jídelny.
Škola je jedním z významných center zemědělského vzdělávání v Kraji Vysočina. Žáci
střední školy oborů vzdělání Agropodnikání/Ekologie, životní prostředí a zemědělská
výroba 41-41-M/01, Cestovní ruch/Management služeb a cestovního ruchu 65-42-M/02
získávají střední vzdělání ukončené maturitní zkouškou a oborů vzdělání Mechanik opravář
motorových vozidel/Automechanik 23-68-H/01, Opravář zemědělských strojů/Mecha nik
opravář svářeč 41-55-H/01, Strojní mechanik 23-51-H/01, Zemědělec-farmář/Farmářka-
farmář 41-51-H/01, Stravovací a ubytovací služby/Kuchařské práce 65- 51-E/01,
Strojírenské práce/Zámečnické práce ve stavebnictví 23-51-E/01 a Zemědělské
práce/Zemědělské práce 41-55-E/01 střední vzdělání s výučním listem. Skladba oborů
vzdělání umožňuje prostupnost vzdělávání ve škole. Od poslední inspekční činnosti došlo
ke zrušení Vyšší odborné školy a internátu. V době inspekční činnosti se ve škole vzděláva lo
304 žáků, z toho 134 v oborech M ukončovaných maturitní zkouškou, 139 žáků v oborech
H a 31 žáků v oborech E. Obory kategorie E (Stravovací a ubytovací služby, Strojírenské
a Zemědělské práce), které byly zřízeny podle § 16 odst. 9 školského zákona, v době
inspekční činnosti navštěvovalo 30 žáků se speciálními vzdělávacími potřebami
a přiznanými podpůrnými opatřeními.
Inspekční činnost ve střední škole byla provedena v osmi oborech vzdělání.


                         Hodnocení podmínek vzdělávání
Ředitel školy (dále „ředitel“) působí ve své funkci třetí funkční období, a to od roku 2010.
Jeho dlouholeté zkušenosti s vedením školy se účinně promítají do dobře nastavené
a vyhodnocované koncepce rozvoje školy. Škole se daří dlouhodobě systematicky rozvíjet
partnerskou spolupráci s mnoha vnějšími partnery, kteří zvyšují kvalitu vzdělává ní
a propagaci nabízených oborů. Od poslední inspekční činnosti došlo k vybudování odborné
učebny zpracování zemědělských produktů, proběhla rekonstrukce odloučeného pracoviště
odborného výcviku a dochází ke zkvalitnění materiálních podmínek, což se pozitivně
promítá do kvality a organizace výchovně vzdělávací práce. Na užší vedení školy ředitel
delegoval část řídících kompetencí. Kontrolní činnost postihuje všechny oblasti činnosti
školy, příležitostí ke zlepšení je hodnocení kvality výuky.
Sdílení informací mezi zaměstnanci školy je zajištěno vnitřním informačním systémem.
Dále se každý týden konají porady vedení školy, které napomáhají dobrému fungování školy
a přenosu nových informací mezi pedagogy.
Další vzdělávání pedagogických pracovníků je nedostatečné, což se negativně projevilo
během inspekční činnosti v hospitovaných hodinách teoretické výuky hlavně v oblasti
volené strategie výukových metod. Vedení školy realizuje hospitace, které však neposkytují
zpětnou vazbu pedagogům a jejich četnost je minimální, vzájemné hospitace probíhají
ojediněle, bez záznamu, zpětné vazby a efektivního dopadu na výuku.
Domov mládeže poskytuje ubytovaným kvalitní zázemí a přispívá k bezproblémo vé
adaptaci žáků při přechodu z rodinného do školního prostředí.


                          Hodnocení průběhu vzdělávání
Ve většině hodin teoretické výuky byla vidět účinná spolupráce vyučujících s asistentka mi
pedagoga. Žáci dodržovali stanovená pravidla, ale méně se zapojovali do výuky, převládala
aktivní role pedagogů. Důraz byl kladen na propojení teorie s využitím v praxi. Komunikace
učitelů s žáky byla spíše podnětná, ale bez příležitosti k souvislejšímu mluvenému projevu


                                            2/6
žáků. Omezeně byly využívány mezipředmětové vztahy a pouze ojediněle
byla zaznamenána skupinová práce nebo práce ve dvojicích, což také vedlo k pasivnímu
přístupu žáků. Všichni žáci plnili stejné úkoly bez diferenciace výuky s ohledem na jejich
potenciál. V závěru hodin chybělo sebehodnocení a vzájemné hodnocení žáků, většinou
proběhlo krátké shrnutí hodiny učitelem, bez zapojení žáků.
Praktické vyučování žáků probíhalo v dobře vybavených střediscích praktického vyučová ní.
Hospitované učební dny byly názorné a aktivizující. V návaznosti na konkrétní obor vzdělání
byly zaznamenány různé formy práce (frontální, ve dvojici, skupině a samostatná práce).
Žáci vykonávali dle oboru různé práce pro školu, ale i pro konkrétního zákazníka. Tímto
docházelo k propojování školního vzdělávání s reálnou praxí a u žáků byl posilován
osobnostní rozvoj.
Žáci pracovali vlastním tempem, byli vhodně motivováni a v případě potřeby
byl zaznamenán individuální přístup pedagoga. Důraz byl kladen na dodržování
bezpečnostních předpisů a technologických postupů. Učitelé byli pro svou práci
kvalifikovaní a poskytovali zpětnou vazbu žákům, využitelnou pro další učení. Většina žáků
prokazovala velmi dobré dovednosti a zručnost. Učební den byl zhodnocen učitelem, méně
již žáky.
Sledovaným pozitivem jak v praktických, tak teoretických předmětech byl nízký počet žáků,
který umožňoval individuální přístup pedagogů a asistentů pedagoga. Hospitované hodiny
byly názorné a přehledné.
Naplňování školního vzdělávacího programu domova mládeže pedagogy probíhá plánovitě
a s přihlédnutím k osobnostnímu rozvoji každého ubytovaného žáka. Díky nízkému počtu
ubytovaných žáků mohou pedagogové ve svých výchovných skupinách přistupovat k žákům
individuálně. Pro žáky jsou kromě nabídky sportovních aktivit každý měsíc plánovány
zájmové i příležitostné činnosti (např. návštěva ZOO Jihlava, muzea, rukodělné práce atd.),
které podněcují k smysluplnému trávení volného času. Uplatňována je úzká spolupráce
se školou a díky umístění domova mládeže v areálu školy nejsou organizační problémy
při využívání například sportovišť.


                         Hodnocení výsledků vzdělávání
Systém zjišťování a hodnocení výsledků vzdělávání žáků je založen na uplatňová ní
standardních evaluačních nástrojů s využitím různých forem písemného a ústního ověřování
žákovských znalostí a dovedností. Hodnocení škola doplňuje i externím testováním,
jehož výsledky mají informativní charakter, analýzy v této oblasti neprobíhají.
Vzdělávací výsledky žáků škola eviduje a hodnotí na jednáních pedagogické rady. Průběžné
i celkové výsledky vzdělávání žáků negativně ovlivňuje především jejich absence a nízká
motivace některých žáků, na což reagují stanovená opatření. Žákům jsou k dispozic i
výukové materiály v elektronickém prostředí, nabízeny konzultace a doučování,
které však využívají pouze někteří. V případě přetrvávajících problémů je zahájena
spolupráce se zákonnými zástupci a školním poradenským pracovištěm, jsou svolávány
výchovné komise.
Důležitou zpětnou vazbu poskytují výsledky maturitních zkoušek. Jsou srovnatelné
s výsledky žáků během studia a se školami podobného typu. Sumárně jsou projednávány
na jednáních pedagogické rady a metodických komisí. Žáci jsou úspěšní v profilové části
maturitní zkoušky. Na neúspěšnost některých žáků ve společné části maturitní zkoušky
v didaktických testech z českého jazyka a anglického jazyka škola reagovala a přijala


                                           3/6
opatření (doučování, konzultace, procvičování didaktických testů, změny v organizac i
vzdělávání, úpravy ve školních vzdělávacích programech). Účelné jsou také tzv. zkoušky
dovedností z odborných předmětů ve všech ročnících oboru Agropodnikání, pravidelně
realizované na konci školního roku. Cíleně se zaměřují na odborné kompetence žáků
a jsou součástí hodnocení předmětu Praxe. V oboru Cestovní ruch jsou k tomuto účelu
realizovány tzv. animační programy.
Důležitá zjištění poskytují škole různá dotazníková šetření. Pro žáky prvních ročníků
zaměřená na jejich motivaci, pro absolventy čtvrtých ročníků směřující do různých oblastí
(klima školy, materiální zázemí, kvalita výuky atd.), využívány jsou také dotazníky
od zřizovatele. Na zjištěné skutečnosti škola reaguje stanovením opatření (pohovory
s pedagogy, zkvalitňování materiálního zázemí).
Sledovány jsou také závěrečné zkoušky žáků, jejichž výsledky jsou kolísavé. V porovnání
s předchozími školními roky byla neúspěšnost v loňském školním roce větší, neuspělo
7 žáků. Z analýzy vyplynulo, že neúspěch souvisí s průběžnými studijními výsledky žáků.
Opatření směřují především ke zvyšování motivace žáků během studia.
Různorodost školních a mimoškolních aktivit, spolupráce s různými organizacemi a školami
včetně zahraničních vytváří kvalitní předpoklady pro rozvoj klíčových žákovských
kompetencí. Škola posiluje úspěšnost vzdělávání žáků prostřednictvím různých aktivit
(charitativní akce, organizace tradičního Majálesu), je vytvářen dostatek příležitos tí
k prezentaci školy.
Rozvoj nadání či zvýšený zájem žáků v různých vzdělávacích oblastech škola podporuje
zejména jejich zapojováním do různých soutěží, projektů a olympiád. Opakovaně byli žáci
úspěšní především v soutěžích odborných a sportovních, a to na úrovni krajské, celostátní
i mezinárodní.
Školní poradenské pracoviště tvoří školní psycholožka, výchovná poradkyně a dva metodici
prevence. Školní psycholožka předává informace o žácích se speciálními vzdělávac ími
potřebami pedagogům přes školní informační systém. Pravidelně zasedá preventivní komise
členů školního poradenského pracoviště a vyhodnocuje přijatá opatření. Přes to někteří
vyučující neměli přehled o žácích se speciálními vzdělávacími potřebami. V době inspekční
činnosti se ve škole vzdělávalo 67 žáků se speciálními vzdělávacími potřebami s nejvyšš ím
stupněm opatření 4. Škola má funkčně nastavený minimální preventivní program a program
proti šikanování, podle něhož postupovala v nedávném případě začínající šikany.
Přetrvávajícím problémem je vyšší absence některých žáků, jež se zatím nedaří plně
eliminovat.
Podporou pro nastavování vhodných vztahů ve třídě je realizace adaptačního kurzu pro první
ročníky, jichž se mj. účastní také školní psycholožka.
Kariérové poradenství je zajišťováno standardní formou stáží ve firmách, využíváním dnů
otevřených dveří vysokých škol atd.


                                        Závěry
Vývoj školy
– Zrušení Vyšší odborné školy a s tím související změna názvu školy.
– Vybudování odborné učebny zpracování zemědělských produktů.
Silné stránky


                                           4/6
 – Dlouhodobá systematická spolupráce s vnějšími partnery zvyšující atraktivitu a propagaci
   nabízených oborů. (1.5)
 – Zkvalitnění prostorových a materiálních podmínek se pozitivně promítá do kvality
   a organizace odborného výcviku. (2.4)
 – Promyšlená organizace praktického vyučování zvyšující jeho kvalitu s následným
   uplatněním absolventů na pracovním trhu. (4.4)
 Číselné označení odkazuje na kód kritéria v příslušné modifikaci. Znění kritéria je dostupné
 na adrese: kriteria.csicr.cz
 Slabé stránky (oblasti ke zlepšení)
 – Nízká míra spolupráce mezi pedagogy včetně nedostatečného sdílení účinných metod
   a forem výuky v teoretických předmětech. (3.3)
 – Neefektivní závěry hodin s absencí sebehodnocení a vzájemného hodnocení žáků
   v teoretických předmětech. (4.2)
 – Nedostatečná diferenciace výuky        vzhledem    k individuálnímu     potenciálu   žáků
   v teoretických předmětech. (4.3)
 Číselné označení odkazuje na kód kritéria v příslušné modifikaci. Znění kritéria je dostupné
 na adrese: kriteria.csicr.cz
 Doporučení pro zlepšení činnosti školy
 – Uskutečňovat vzájemné hospitace pedagogů se sdílením účinných metod a forem výuky.
 – Zaměřit se na závěry hodin a zařadit sebehodnocení a vzájemné hodnocení žáků.
 – Aktivně diferencovat výuku přímo ve vyučovacích hodinách s ohledem na individua litu
   každého žáka.
 – Systematicky informovat všechny pedagogy o žácích se speciálními vzdělávac ími
   potřebami s efektivním dopadem ve výuce.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatření
k odstranění    nedostatků zjištěných     inspekční     činností.  Tyto     nedostatky
jsou formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


             Seznam dokladů, o které se inspekční zjištění opírají
1. Školní vzdělávací program – Zemědělské práce, platnost od 1. 9. 2023
2. Školní vzdělávací program – Zámečnické práce ve stavebnictví, platnost od 1. 9. 2023
3. Školní vzdělávací program – Strojní mechanik, platnost od 1. 9. 2021
4. Školní vzdělávací program – Opravář zemědělských strojů, platnost od 1. 9. 2021
5. Školní vzdělávací program – Automechanik, Řidič profesionál, platnost od 1. 9. 2021


                                             5/6
 6. Školní vzdělávací program – Agropodnikání, platnost od 1. 9. 2022
 7. Školní vzdělávací program – Farmářka, Farmář, platnost od 1. 9. 2021
 8. Školní vzdělávací program – Kuchařské práce, platnost od 1. 9. 2021
 9. Školní vzdělávací program – Management služeb a cestovního ruchu,
    platnost od 1. 9. 2022
10. Školní vzdělávací program – Domova mládeže, platnost od 1. 1. 2024
11. Plán dalšího vzdělávání pedagogických pracovníků, školní rok 2023/2024
12. Celoroční plán práce, školní rok 2023/2024
13. Hospitační záznamy, školní rok 2023/2024
14. Organizační řád, ze dne 24. 8. 2020
15. Zápisy z jednání pedagogických rad, školní rok 2023/2024
16. Výroční zpráva, školní rok 2023/2024
17. Školní strategie prevence na období 2019–2027
18. Dokumentace školního poradenského pracoviště
19. Koncepce řízení a rozvoje, ze dne 13. 10. 2023
20. Rozvrhy hodin, školní rok 2023/2024


                                        Poučení
  Podle § 174 odst. 11 školského zákona může ředitel školy podat připomínky k obsahu
  inspekční zprávy České školní inspekci, a to do 14 dnů po jejím převzetí. Případné
  připomínky zašlete prostřednictvím datové schránky (g7zais9), a to k rukám ředitelky
  inspektorátu.
  Inspekční zprávu společně s připomínkami a stanoviskem České školní inspekce
  k jejich obsahu zasílá Česká školní inspekce zřizovateli a školské radě. Inspekční
  zpráva včetně připomínek je veřejná a je uložena po dobu 10 let ve š kole nebo školském
  zařízení, jichž se týká, a v místně příslušném inspektorátu České školní inspekce.
  Zároveň je inspekční zpráva zveřejněna na webových stránkách České školní inspekce
  a v informačním systému InspIS PORTÁL.


  Složení inspekčního týmu a datum vyhotovení inspekční zprávy

 Mgr. Marie Jadrná, DiS., školní inspektorka, vedoucí inspekčního týmu
 PhDr. Ludmila Slánská, školní inspektorka
 Mgr. Dana Vránová, Ph.D., školní inspektorka
 Bc. Dana Kuličková, kontrolní pracovnice
 20. 5. 2024




                                            6/6
