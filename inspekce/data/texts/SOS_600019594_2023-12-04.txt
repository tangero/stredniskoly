                               Česká školní inspekce
                               Jihočeský inspektorát
                        Dukelská 23, 370 01 České Budějovice
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIC-1130/23-C
                                      Sp. zn. ČŠIC-S-216/23-C


Název                               Střední odborná škola zdravotnická a Střední odborné
                                    učiliště, Český Krumlov, Tavírna 342
Sídlo                               Tavírna 342, 381 01 Český Krumlov
E-mail                              kokorova@zdravkack.cz
IČO                                 60 821 221
Identifikátor                       600 019 594
Právní forma                        příspěvková organizace
Zastupující                         Mgr. Martina Kokořová
Zřizovatel                          Jihočeský kraj
Místo inspekční činnosti            Chvalšiny 294, Chvalšiny
                                    Pod Kamenem 179, Český Krumlov
                                    Tavírna 342, Český Krumlov
Inspekční činnost na místě          4. 12. 2023 − 6. 12. 2023

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle ustanovení § 174 odst. 2 písm. a), b) a c) zákona č. 561/2004 Sb.,
o předškolním, základním, středním, vyšším odborném a jiném vzdělávání (školský zákon),
ve znění pozdějších předpisů.


                                         Charakteristika
Střední odborná škola zdravotnická a Střední odborné učiliště, Český Krumlov, Tavírna 342
(dále „škola“) poskytuje střední odborné vzdělávání především žákům z příhranič níc h
regionů Českokrumlovska a Kaplicka. K termínu inspekce vykonává činnost střední školy
a školní jídelny-výdejny. Škola v aktuálním školním roce poskytuje střední vzdělání
s výučním listem v osmi tříletých učebních oborech 23-55-H/01 Klempíř, 33-56-H/01
Truhlář, 36-64-H/01 Tesař, 36-67-H/01 Zedník, 53-41-H/01 Ošetřovatel, 65-51-H/01
Kuchař-číšník, 66-51-H/01 Prodavač, 69-53-H/01 Rekondiční a sportovní masér. Střední
odborné vzdělání s maturitní zkouškou je poskytováno ve dvou čtyřletých studijníc h
oborech 53-41-M/03 Praktická sestra a 75-41-M/01 Sociální činnost.
Vzdělávání probíhá na kmenových pracovištích školy a na pracovištích smluvních partnerů.
K termínu inspekční činnosti navštěvovalo školu 302 žáků ve 14 třídách, z toho 16 žáků se
speciálními vzdělávacími potřebami (jeden žák s individuálním vzdělávacím plánem)
a 23 žáků s odlišným mateřským jazykem. V oborech vzdělání s nižším počtem žáků jsou
některé třídy zřizovány jako víceoborové, naplněnost školy činí 74 %. Součástí školy je
školní jídelna-výdejna, která poskytuje školní stravování celkem pro 98 žáků.


                         Hodnocení podmínek vzdělávání
Ředitelka vede školu od roku 2008. Aktuální strategie rozvoje školy se zaměřuje na
zlepšování podmínek v oblasti materiální i vzdělávací. Byla provedena revize všech školních
vzdělávacích programů, v září 2023 byla zahájena výuka v novém oboru vzdělání
Rekondiční a sportovní masér.
Vedení školy tvoří ředitelka školy a zástupci ředitelky pro tři organizační úseky. Jasné
vymezení kompetencí a pravidel v organizačním řádu zajišťuje fungování celé organizace
školy i s odloučenými pracovišti. Svou funkci při komunikaci vedení s učiteli dobře plní
pedagogická rada a pravidelně probíhající porady. Také předmětové komise se zabývají
aktuálními tématy. Kontrolní mechanismy a hospitace prováděné vedením školy umožňují
získávat objektivní informace o průběhu vzdělávání a poskytovat zpětnou vazbu
pedagogům. Chybí však případné vytipování priorit pro zkvalitnění výuky, např. zaměření
na metody a formy aktivního učební nebo analýza a hledání příčin menší úspěšnosti při
maturitních zkouškách. Drobné formální nedostatky v povinné dokumentaci školy byly
odstraněny v průběhu inspekční činnosti
Pedagogický sbor prochází přirozenou generační obměnou, někteří vyučující si přísluš no u
kvalifikaci doplňují studiem. Ředitelka školy doložila, že trvale a prokazatelně hledá
kvalifikované pedagogy zejména pro odborný výcvik. Vedení školy plně podporuje i další
vzdělávání pedagogických pracovníků, efektivně k tomu využívá možností podpory
z projektů (Šablony, Erasmus+). V uzavřeném školním roce 2022/2023 získala škola
rodilého mluvčího angličtiny prostřednictvím Fulbrightovy nadace, který vyučoval v pozici
asistenta vyučujících v anglickém jazyce. Od září 2023 působí ve škole školní asistent
v rámci aktivit financovaných z operačního programu Jan Amos Komenský.
Škola zajišťuje obnovu a rozvoj materiálně-technických podmínek pro realizaci školních
vzdělávacích programů ve všech oborech vzdělání. Dlouhodobě dobře funguje žákovská
knihovna. Také další vybavení školy je průběžně zlepšováno, a to zejména modernizac í
odborných pracovišť a budováním učeben s moderními didaktickými i digitálními
pomůckami. Školní internetová síť funguje ve všech objektech školy a umožňuje sdílet
potřebné informace. Množství drobných oprav bylo realizováno v rámci odborného výcviku
stavebních oborů, čímž došlo ke značné úspoře vynaložených prostředků v porovnání
s realizací oprav dodavatelským způsobem. Škola se náležitě věnuje zajištění bezpečného
prostředí a prevenci rizik, nastavená pravidla zajišťování bezpečnosti a ochrany zdraví žáků
jsou funkční.



                                            2/7
                          Hodnocení průběhu vzdělávání
Výuka hospitovaných hodin probíhala v příznivé, přátelské atmosféře, bez kázeňských
problémů, žáci bez obav pokládali otázky. Sledované hodiny byly zpravidla organizač ně
dobře zvládnuté, čas byl využit bez prodlev a většinou efektivně. Ve většině sledovanýc h
hodin výrazně dominovala frontální výuka, která neaktivizovala žáky, jen v některých
hodinách se dařilo více zapojit žáky prostřednictvím samostatné nebo skupinové práce.
Dialog mezi žáky, který podporuje učení a prohlubování poznatků, se však vyskytoval jen
v malé míře. Výuka všeobecně vzdělávacích předmětů byla zaměřena především na
vědomostní oblast, učivo zpravidla navazovalo na předchozí znalosti a zkušenosti žáků.
Samostatné vyhledávání informací, analýza dat v úlohách a vyvozování závěrů, které by
podporovalo rozvoj kritického myšlení, nebylo ve sledovaných hodinách zaznamená no.
Rovněž potenciál propojování vzdělávacího obsahu s reálnými situacemi či formová ní
postojů nebyl plně využit. Chyběla také diferenciace úkolů, která by zohledňova la
vzdělávací možnosti žáků. Digitální technologie byly využívány efektivně, ale jen
vyučujícími. Pozitivem je, že sledované hodiny cizích jazyků byly důsledně vedeny
v cílovém jazyce a důraz byl kladen na podporu dovednosti mluvení.
Zpětná vazba žákům byla poskytována hodnocením okamžitých výkonů a často působila
jako silný motivační nástroj průběžného hodnocení. Hodnocení pokroku jednotlivých žáků,
sebehodnocení či vzájemné hodnocení žáků jako prostředky podporující učení se ve
sledovaných hodinách vyskytly pouze výjimečně. Shrnutí učiva prováděli zpravidla
vyučující, zapojení žáků do zhodnocení hodiny nebo výkonů nastalo jen v některých
případech.
V hospitovaných hodinách teoretického odborného vzdělávání byly zvolené metody a formy
práce většinou efektivní, využívaly zvýšenou motivací žáků a jejich zájmy. Vyučující účelně
propojovali teoretickou výuku s praktickým využitím znalostí a dovedností. Vhodně byly
zařazovány praktické ukázky, modely, příklady z praxe a odkazy na odbornou literatur u.
Žáci byli vedeni k používání správné terminologie, v případě praktických činností také
k pochopení zásad technologických postupů a dodržování bezpečnostních předpisů.
Průběh odborného výcviku sledovaný na odloučených pracovištích napříč hospitovanými
obory měl odpovídající odbornou úroveň. Rozsah pracovních činností, kvalita vybavení
nástroji a přístroji a schopnost žáků pracovat ve skupině i samostatně byly na dobré úrovni.
Z přímého pozorování bylo patrné, že si žáci při získávání odborných dovedností
systematicky osvojují technologické postupy nezbytné pro zdárné uplatnění v budoucí praxi.
Většina navštívených hodin obsahovala zpětnovazební aktivitu mezi vyučujícím a žáky.
Převážná část praktického vyučování zdravotnických oborů vzdělání probíhá v nemocnic i
v Českém Krumlově na smluvních odděleních a u dvou praktických lékařů. Praxe oboru
Ošetřovatel probíhá také v domovech pro seniory. Další odborná spolupráce s partnerskými
organizacemi je realizována formou exkurzí, účastí odborníků z praxe ve výuce a při
ukončování vzdělávání. Zdravotnická škola vhodně spolupracuje se školami vzdělávajíc ími
žáky ve stejných oborech vzdělání především v Jihočeském kraji, ale i mimo něj.
Škola usiluje o rozšiřování znalostí a dovedností žáků, o získání dalších sociálníc h
kompetencí a také na propagaci oborů vzdělání nabídkou mimoškolních akcí a aktivit.
Dobrým příkladem je úspěšné zapojení do programu DofE, spolupráce s místním Centrem
pro pomoc mládeži aj.




                                            3/7
                          Hodnocení výsledků vzdělávání
Úroveň individuálních i skupinových výsledků vzdělávání žáků škola zjišťuje pomocí
standardních interních hodnotících nástrojů (především písemné a ústní zkoušení, referáty
a průběžné hodnocení aktivity v hodinách). Významnou zpětnou vazbu získává škola také
od spolupracujících firem, u kterých žáci absolvují odborný výcvik či praxi.
Výsledky vzdělávání žáků jsou pravidelně sledovány vedením školy na úrovni tříd
i jednotlivců v rámci čtvrtletních jednání pedagogické rady, v některých případech však
nejsou analyzovány příčiny školního neúspěchu či účinnost přijatých opatření. Hodnocení
výsledků vzdělávání je adekvátně zaměřeno v teoretické výuce zejména na znalosti žáků,
v praktické výuce i na osvojení dovedností a rozvoj klíčových kompetencí. Externí testování
s cílem porovnat skupinové výsledky škola nevyužívá. Třídní učitelé v rámci pravidelné ho
měsíčního hodnocení žáků vyhodnocují prospěch a absenci žáků, v případě zhoršení jsou
přijímána konkrétní opatření. Podíl žáků opakujících ročník byl nízký (sedm žáků
z 270 žáků, tj. 2,6 %).
Při ukončování studia závěrečnou zkouškou byli ve školním roce 2022/2023 všichni žáci
úspěšní. Celkové výsledky maturitních zkoušek se však pohybují pod průměrem úspěšnosti
v dané skupině oborů v České republice. V maturitním roce 2022/2023 se vyšší neúspěšnost
projevovala zejména ve společné části maturitní zkoušky poskytovaných oborů vzdělání
a týkala se především nekonání či neúspěšného zvládnutí zkoušky v cizích jazycích. Touto
skutečností se škola zatím do hloubky nezabývala. Jako problém v současné době škola
vnímá značný úbytek žáků učňovských oborů, k němuž dochází z mnoha příčin. Jednou
z nich je nízká motivace žáků a nezvládání učiva. Žákům ohroženým školním neúspěchem
jsou nabízeny individuální konzultace a doučování, ale zájem žáků o tyto nepovinné aktivity
je rozdílný. Socioekonomické podmínky příhraničního regionu úzce souvisejí s rizike m
školní neúspěšnosti žáků a nízkou motivací k učení. Ve školním roce 2022/2023 z celkového
počtu 270 žáků ukončilo studium na vlastní žádost 32 žáků, z důvodu neprospěchu tři žáci
a dalších sem žáků studium přerušilo, tj. 15,6 %. Studijní neúspěchy se často projevují
u žáků oborů vzdělávání kategorie H. Dlouhotrvajícím problémem je vysoká absence včetně
neomluvené, která negativně ovlivňuje proces vzdělávání a jeho výsledky.
Funkci školního poradenského pracoviště zajišťuje výchovná poradkyně a školní metodička
prevence, jejich působení vhodně doplňuje karierová poradkyně a školní asistentka.
Vzájemná úzká spolupráce je efektivní. Výchovná poradkyně systematicky vede evidenci
žáků se speciálními vzdělávacími potřebami, průběžně vyhodnocuje efektivitu poskytování
doporučených podpůrných opatření konzultacemi s třídními učiteli, vyučujícími, žáky
i jejich zákonnými zástupci. Své poznatky a zjištění sdílí s vedením školy a třídními učiteli.
Komunikuje s pracovníky školských poradenských zařízení i dalších subjektů, což zpravidla
vede k potřebným úpravám opatření dle aktuálních potřeb každého žáka. V době konání
inspekční činnosti bylo ve škole 16 žáků se speciálními vzdělávacími potřebami, z nichž
jeden má vypracovaný individuální vzdělávací plán z důvodů zdravotních. Ve škole se
vzdělávalo 23 žáků s odlišným mateřským jazykem, je jim poskytována pomoc formou
jazykové přípravy. Ve škole je zřízena elektronická schránka důvěry, která ale není žáky
příliš využívána. K nejčastěji řešeným problémům v současné době patří kouření, vysoká
absence s rizikem skrytého záškoláctví, nižší motivace mnoha žáků především učňovských
oborů k učení, nerespektování pravidel nastavených ve školním řádu. Častou formou
působení poradenského pracoviště, směřujících k nápravě jsou rozhovory se žáky.
K prevenci rizikového chování přispívá řada preventivních přednášek a projektů, každoroční
adaptační kurzy pro žáky prvních ročníků maturitních oborů a jednodenní adaptační aktivity



                                             4/7
učňovských oborů. Pro zmapování vztahů žáků ve třídách škola realizovala autoevaluač ní
šetření pomocí dotazníků pro žáky, rodiče i učitele. Opatření přijímaná školou nejsou vždy
dostatečně účinná. Poradenské pracoviště účinně spolupracuje s krajskou metodičkou
prevence a orgány sociálně-právní ochrany mládeže. V případě potřeby je realizo vá no
jednání výchovné komise za účasti zákonných zástupců.
Škola podporuje rozvoj specifického nadání žáků zejména vytvářením příležitostí pro jejich
aktivní zapojení do řady projektů a odborných soutěží zaměřených v souladu s profilac í
školy. V těchto soutěžích regionálního i republikového charakteru jsou žáci každoročně
úspěšní (např. Jihočeská sestřička, Psychologická olympiáda, mezinárodní soutěž první
pomoci). Aktivity pořádané ve spolupráci s externími partnery (Nemocnice Český Krumlov,
domy s pečovatelskou službou a sociální zařízení v Českém Krumlově aj.) a vzdělávací akce
zaměřené na rozvoj odbornosti včetně zahraničních stáží (Španělsko, Řecko, Rakousko)
podporují rozvoj odborných kompetencí a posilují možnost uplatnění absolventů na trhu
práce. Významnou mimoškolní aktivitou podporující rozvoj osobnosti žáků je
dobrovolnická činnost v rámci programu DofE. Absolventi oborů vzdělávání kategorie M
ve většině případů pokračují v dalším studiu na vysokých školách a vyšších odborných
školách.


                                         Závěry
Vývoj školy
– Byla realizována revize školních vzdělávacích programů, poslední úprava je platná od
  roku 2022.
– Obor vzdělání Klempíř je aktuálně vyučován jen ve 3. ročníku, nově byla od školního
  roku 2023/2024 zahájena výuka v oboru vzdělání Rekondiční a sportovní masér.
– Ve škole se zvýšil podíl žáků s odlišným mateřským jazykem.
– Škola získala akreditaci programu Erasmus+ pro období 2022–2027 a úspěšně ho využívá
  pro mobilitu žáků i pedagogů.
Silné stránky
– Mobilita žáků a pedagogů na zahraničních stážích podporuje rozšíření odborných,
  jazykových a sociálních kompetencí. (1.5)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Ve výuce nejsou dostatečně využívány formy a metody práce, které podporují aktivnějš í
  zapojení žáků do vyučovacího procesu. (4.2)
– Ve výuce jsou nejsou dostatečně uplatňovány prvky diferenciace a formativního
  hodnocení. (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz




                                            5/7
Doporučení pro zlepšení činnosti školy
– Více využívat metody a formy aktivního učení, které podporují potřebný rozvoj klíčovýc h
  kompetencí a funkčních gramotností a zvyšují motivaci žáků i celkovou efektivitu
  vzdělávání.
– Ve výuce více využívat diferenciaci učiva směrem k žákům se zájmem, aby byl efektivně
  rozvíjen jejich potenciál, i k žákům slabším, aby ve výuce mohli opakovaně zažívat
  úspěch.


                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Školní vzdělávací program oboru 53-41-M/03 Praktická sestra platný od 1. 9. 2018
 2.   Školní vzdělávací program oboru 75-41-M/01 Sociální činnost platný od 1. 9. 2013
 3.   Školní vzdělávací program oboru 765-51-H/01 Kuchař-číšník platný od 1. 9. 2010
 4.   Školní vzdělávací program oboru 66-51-H/01 Prodavač platný od 1. 9. 2022
 5.   Školní vzdělávací program oboru 33-56-H/01 Truhlář platný od 1. 9. 2022
 6.   Školní vzdělávací program oboru 36-67-H/01 Zedník platný od 1. 9. 2022
 7.   Školní vzdělávací program oboru 23-55-H/01 Klempíř platný od 1. 9. 2011
 8.   Školní vzdělávací program oboru 36-64-H/01 Tesař platný od 1. 9. 2022
 9.   Školní vzdělávací program oboru 53-41-H/01 Ošetřovatel platný od 1. 9. 2017
10.   Školní vzdělávací program oboru 69-53-H/01 Rekondiční a sportovní masér platný
      od 1. 9. 2023
11.   Školní řád s účinností od 6. 12. 2023
12.   Vnitřní řád školní jídelny – výdejny ze dne 4. 9. 2023
13.   Rozvrhy vyučovacích hodin školní rok 2023/2024
14.   Třídní knihy (školní rok 2022/2023 a 2023/2024)
15.   Koncepce rozvoje školy na období 2023–2026
16.   Jmenování na vedoucí pracovní místo ze dne 14. 6. 2013
17.   Plán práce na školní rok 2023/2024
18.   Minimální preventivní program školní rok 2023/2024
19.   Plán dalšího vzdělávání pro školní rok 2023/2024
20.   Organizační řád školy ze dne 29. 9. 2023
21.   Záznamy z pedagogické rady (aktuální zápisy a zápisy za poslední školní rok)
22.   Výroční zpráva (za poslední školní rok)


                                           6/7
23.   Protokoly a záznamy o provedených kontrolách ve vztahu k řízení školy – přijímá ní
      opatření
24.   Personální dokumentace zejména ve vztahu ke kvalifikaci
25.   Mzdová a hospodářská dokumentace a účetní evidence ve vztahu k předmětu
      inspekce
26.   Dokumentace výchovného poradenství a prevence rizikového chování žáků
27.   Dokumentace pro kontrolu školního stravování
28.   Dokumentace pro kontrolu bezpečnosti a ochrany zdraví žáků


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Bc. Jana Cipínová, školní inspektorka, vedoucí inspekčního týmu
 Mgr. Markéta Křivánková, školní inspektorka
 Mgr. Renata Pechoušková, školní inspektorka
 Bc. Marie Řežábková, kontrolní pracovnice
5. 1. 2024




                                          7/7
