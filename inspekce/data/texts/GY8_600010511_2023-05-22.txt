                                     Česká školní inspekce
                                     Liberecký inspektorát
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIL-527/23-L


Název                               Gymnázium, Frýdlant, Mládeže 884,
                                    příspěvková organizace
Sídlo                               Mládeže 884, 464 01 Frýdlant
E-mail                              gymfry@gymfry.cz
IČO                                 46 748 067
Identifikátor                       600 010 511
Právní forma                        příspěvková organizace
Zastupující                         Mgr. Pavel Čumpelík
Zřizovatel                          Liberecký kraj
Místo inspekční činnosti            Mládeže 884, Frýdlant
                                    Mládeže 885, Frýdlant
Inspekční činnost na místě          22., 24. a 25. 5. 2023


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů. Zjišťování a hodnocení naplňování školního vzdělávacího programu
a jeho souladu s právními předpisy a rámcovým vzdělávacím programem podle § 174
odst. 2, písm. c) školského zákona.
                                   Charakteristika
Právnická osoba Gymnázium, Frýdlant, příspěvková organizace (dále „škola“
nebo „gymnázium“), vykonává činnost střední školy. Poskytuje všeobecné vzdělává ní
v denní formě osmiletého oboru vzdělání 79-41-K/81 podle příslušného školního
vzdělávacího programu. Škola si dlouhodobě udržuje stabilní počet žáků. K datu inspekční
činnosti se v osmi třídách vzdělávalo 213 žáků (112 na nižším stupni a 101 na vyšším stupni
gymnázia, 89 % z nejvyššího povoleného počtu 240 žáků). Škola evidovala 11 žáků
se speciálními vzdělávacími potřebami a 13 žáků s odlišným mateřským jazykem. Škola má
přirozenou spádovost pro žáky z frýdlantského výběžku a dalších míst, dopravní obslužnos ti
je přizpůsoben rozvrh hodin.
Další informace o škole jsou k dispozici na webových stránkách www.gymfry.net.

                         Hodnocení podmínek vzdělávání
Ředitel školy, který vykonává funkci od školního roku 2019/2020, účelně a promyšle ně
naplňuje základní zaměření školy na kvalitní a moderní všeobecné gymnaziální vzdělává ní
v podmínkách školy tzv. rodinného typu s příznivým vnitřním klimatem. To se projevuje
mj. stabilním zájmem uchazečů o studium i vysokou úspěšností absolventů při přijetí
na různé typy vysokých a vyšších odborných škol. Aktivním přístupem v oblasti zajištění
personálních, materiálních a finančních podmínek vytváří vhodné předpoklady pro stávající
fungování školy i pro další rozvoj gymnázia. Řízení školy vychází z jasně stanovené
organizační struktury, která jednoznačně vymezuje kompetence a povinnosti jednotlivýc h
pracovníků. Cíle srozumitelné a reálné koncepce rozvoje a navazujícího školního akčního
plánu se za podpory celého pedagogického sboru daří postupně naplňovat. Ředitel školy
vytvořil podmínky pro činnost školské rady, se kterou úzce a aktivně spolupracuje. Přínosná
je i spolupráce se zřizovatelem, se kterým vedení školy projednává především případné
problémy spojené s chodem školy. Kontrolní a hospitační mechanismy má škola nastaveny
komplexně. Hospitační činnost probíhá v souladu s plánem a nastavenými pravidly, vedení
školy i předsedové předmětových komisí průběžně hodnotí práci jednotlivýc h
pedagogických pracovníků, systematicky pracují s poznatky z hospitací a poskytují
vyučujícím zpětnou vazbu.
V souladu s koncepčními záměry ředitel školy průběžně obnovuje materiálně-technické
zázemí pro výuku a zájmovou činnost. V době od poslední inspekční činnosti se podařilo
výrazně zkvalitnit a modernizovat podmínky pro výuku přírodovědných předmětů včetně
dobře vybavených laboratoří a jejich zázemí, proběhla obnova výpočetní techniky (kromě
modernizované učebny jsou při výuce využívány také dvě mobilní sady s tablety
a notebooky), přibyly digitální učební pomůcky, robotické stavebnice aj. Prezentační
a didaktická technika je zabudována ve všech učebnách. Žáci mají k dispozici novou
relaxační místnost spojenou s knihovnou, zlepšilo se také vlastní prostředí většiny tříd
a dalších prostor (šatna pro tělocvik, obnova parket, modernizace osvětlení, oprava suterénu
a sociálních zařízení). Škola není bezbariérová, nově bylo vybudováno jedno bezbariérové
WC. Dlouhodobou slabou stránkou školy je absence vlastní tělocvičny a venkovníc h
sportovišť. Výuku tělesné výchovy nebo realizaci tělovýchovných aktivit škola zajišťuje
pronájmem sportovišť smluvních partnerů ve městě, docházková vzdálenost komplik uje
sestavování rozvrhu hodin.
Koncepční personální práce vedení školy zaručuje kontinuální kvalitu vzdělávacího procesu.
Vzdělávání zabezpečuje téměř plně kvalifikovaný pedagogický sbor 21 pedagogickýc h
pracovníků s příznivou věkovou strukturou. Poskytovaná podpora nově nastupujíc ím
a začínajícím pedagogům zahrnuje pomoc v oblasti metodiky výuky i pedagogickýc h


                                            2/7
kompetencí a je přínosná pro jejich profesní rozvoj. Další vzdělávání pedagogickýc h
pracovníků koresponduje se zaměřením školy a probíhá rovnoměrně ve všech vzdělávac íc h
oblastech. Zaměřuje se na práci s informačními technologiemi, podporu talentovaných žáků,
prevenci rizikového chování žáků, inovační metody ve výuce aj. Vzdělávání zacílené
na možnosti využití formativního hodnocení žáků je realizováno v menší míře, což se
promítlo do většiny hospitovaných hodin.
Škola v rámci bezpečnostních opatření vyhledává možná rizika, stanovuje preventivní
opatření a žákům poskytuje nezbytné informace k zajištění jejich bezpečnosti a ochrany
zdraví. Při vzdělávání, výjezdech a v rámci dalších aktivit eviduje úrazovost. Za poslední
dvouleté období se v převážné většině případů na vzniku školního úrazu podílela nešťastná
náhoda při provádění tělovýchovných činností. Bezpečnost školního prostředí podporují
funkční pedagogický dohled a zabezpečení vchodu před neoprávněným vniknutím cizích
osob za využití elektronického systému.
Finanční podmínky vylepšují výnosy z hospodářské činnosti (pronájem nebytovýc h
prostor). Svou důležitost mají účelové finanční dary od sponzorů a dotace z projektů
(Šablony III, Erasmus+) na inovativní výuku, kariérové poradenství, další vzdělává ní
pedagogických pracovníků, výjezdy do zahraničí aj. Škola využívá programy z Národního
plánu obnovy (Doučování – probíhá již třetím rokem, Prevence digitální propasti).
V rámci péče o zdraví škola nabízí pitný režim žákům prostřednictvím nápojového automatu
s omezeným druhem nápojů a smluvně zajišťuje obědy v pronajaté školní výdejně ve své
budově. Většina žáků školní stravování využívá, což je přínosem pro získání pravidelnýc h
stravovacích návyků.

                         Hodnocení průběhu vzdělávání
Pozitivem všech sledovaných hodin byla vstřícná pracovní atmosféra. Mezi vyučujíc ími
a žáky panoval vzájemný respekt. Žáci dodržovali nastavená pravidla, plnili zadané úkoly,
bez obav pokládali dotazy, případně vyjadřovali své názory. Učitelé poskytovali dostatečný
prostor pro hledání odpovídajících řešení a formulace odpovědí a průběžně jim poskytovali
k okamžitým výkonům stručnou zpětnou vazbu. Napříč předměty byla patrná snaha
o transparentní sumativní hodnocení žáků, kterým byl vždy poskytnut prostor pro vlastní
vyjádření. Prvky formativního hodnocení využitelného pro další učení se objevovaly pouze
ojediněle. Cílené vedení žáků k vrstevnickému hodnocení a sebereflexi bylo sledováno
při prezentaci referátů v hodině fyziky a anglického jazyka.
Výuka byla promyšlená a její cíle vycházely ze školního vzdělávacího programu.
V hospitovaných hodinách převažovala frontální výuka doplňovaná samostatnou prací žáků.
Učitelé dbali na obsahovou i formální správnost řešení jednotlivých úkolů, vedli žáky
k důslednému užívání odborné terminologie ve správných souvislostech. Většinou úspěšně
podněcovali žáky k aktivnímu zapojení do hodiny. Pokud to probírané učivo umožňova lo,
motivovali je atraktivními ukázkami např. přírodnin, vhodnou videoprezentací, případně
procvičováním učiva prostřednictvím webové aplikace. Žáci vesměs řešili úlohy stejné
kognitivní náročnosti, diferenciace učiva ani cílená podpora talentovaných žáků
zaznamenána nebyla. Prostor pro zlepšení se nabízí také v oblasti efektivnějš ího
hospodaření s časem v závěrech vyučovacích hodin a společného zhodnocení míry naplnění
stanoveného vzdělávacího cíle. V některých vyučovacích předmětech byla vidite lná
tendence pracovat s chybou a klást problémové otázky. Snahy o podporu kritického myšle ní,
systematické práce s informacemi z různých zdrojů, případně badatelský způsob výuky byly
patrné jen v menšině sledovaných hodin. Žáci byli efektivně aktivizováni v hodinách
zaměřených na interpretaci uměleckého textu. Méně efektivní byly hodiny založené


                                           3/7
na jednotvárném předávání hotových informací a na frontálním procvičování učiva.
V hodinách cizojazyčného vzdělávání byli žáci převážně vhodně a účinně motivová ni.
Učitelé vytvářeli podmínky a podněty ke zvýšení aktivity žáků. Výuka byla propojena s
každodenními reálnými situacemi. Ve většině hodin učitelé používali při komunikaci s nimi
výhradně cizí jazyk. Efektivní byla podpora souvislého projevu prostřednictvím
samostatných žákovských referátů, méně se dařilo rozvíjet komunikační dovednosti
prostřednictvím dialogů mezi žáky, důraz byl kladen na správnou výslovnost a porozumění
poslechu. Chybělo však průběžné ověřování, zda skutečně všichni žáci učivu porozumě li.
Při výuce společenskovědních předmětů učitelé účelně využívali mezipředmětové vztahy a
zkušenosti z reálných životních situací. Zařazení vhodných kooperativních organizač níc h
forem a obrazových a textových materiálů zatraktivnilo výuku.

                          Hodnocení výsledků vzdělávání
Při posuzování míry dosažení očekávaných výstupů škola efektivně využívá běžné interní
nástroje. Vhodně je doplňuje externím hodnocením v podobě analýzy výstupů z testování
prováděných např. Technickou univerzitou Liberec nebo Českou školní inspekcí a výsledků
jednotných přijímacích i maturitních zkoušek nebo umístění žáků v soutěžích. Zákonní
zástupci jsou o vzdělávacích výsledcích žáků průběžně informováni prostřednictvím
elektronického informačního systému a na pravidelně organizovaných třídních schůzkách.
Škola sleduje výsledky vzdělávání jednotlivých žáků průběžně i na konci klasifikač níc h
období na úrovni jednotlivých vyučujících, třídních učitelů i pedagogické rady a přijímá
případná systematická opatření ke zkvalitnění výuky (např. dělené hodiny). V posledních
třech školních letech prospělo na konci druhého pololetí s vyznamenáním v průměru 33 %
žáků, neprospěli pouze jednotlivci (0,9 %). Předčasné odchody žáků ze školy jsou převážně
způsobeny jejich odlišnou volbou dalšího vzdělávání na konci povinné školní docházky
(kvarta). Žákům s horšími studijními výsledky jsou nabízeny především konzultační hodiny,
případně doučování.
Organizované aktivity na podporu primární prevence zohledňují aktuální stav ve škole
a vhodně reagují na nejčastěji řešené rizikové chování žáků. Jejich problémy jsou účelně
řešeny formou rozhovorů s nimi nebo jednáním s jejich zákonnými zástupci ve výchovnýc h
komisích. Po skončení protipandemických opatření se u některých žáků školy objevily
psychické problémy. V případě potřeby se tito žáci v rámci podpory vzdělávají podle
individuálního vzdělávacího plánu. Pomoc při začleňování do nového prostředí
a při vytváření neformálních vztahů v novém kolektivu výborně poskytuje promyšlený
systém adaptačních výjezdových aktivit. Pestrá skladba zážitkových a sportovních činností
pozitivně působí na klima školy. Škola vhodně podporuje rozvoj klíčových kompetencí žáků
jejich zapojením do činnosti žákovského parlamentu a charitativních aktivit. Žáci se
iniciativně jako jednotlivci i ve skupinách aktivně zapojují do života města, mj.
při organizaci a průběhu sportovních a kulturních akcí.
Škola systematicky identifikuje žáky se speciálními vzdělávacími potřebami, výchovná
poradkyně správně informuje učitele o jejich individuálních potřebách těchto žáků
a vhodných pedagogických přístupech k nim, o čemž svědčí jejich prospěch, který je
srovnatelný s ostatními žáky. Postupně je budován také systém kariérového poradenství.
Objektivní srovnání vzdělávacích výsledků v rámci daného typu škol poskytuje vedení
gymnázia analýza úspěšnosti žáků ve společné části maturitní zkoušky. V posledních třech
školních letech dosahovala škola průměrné hrubé neúspěšnosti 2,6 % (konkrétně dva
neúspěšní žáci v roce 2021). V letech 2020 a 2022 uspěli ve společné části maturitní zkoušky



                                            4/7
všichni ke zkoušce přihlášení žáci. Průměrná hrubá neúspěšnost školy v profilové části
maturitní zkoušky činila ve stejném období 1,3 % (jeden neúspěšný žák v roce 2021).
Systematická podpora talentovaných a nadaných žáků není v rámci běžné výuky dosud
nastavena. Škola rozvíjí specifické zájmy a nadání žáků podporou jejich účasti
ve vědomostních soutěžích, olympiádách a dalších aktivitách realizovaných nad rámec
běžného vzdělávání v hodinách, ve kterých jsou žáci školy úspěšnými řešiteli zejména
na krajské, případně i na celostátní úrovni. Ve sledovaném období patřilo mezi největší
úspěchy žáků gymnázia čtvrté místo v celostátním kole Středoškolské odborné činnosti.
Rozvoj specifických kompetencí v oblasti podnikání, týmové spolupráce, komunikač níc h
a organizačních dovedností nabízí zapojení žáků školy do programu JA Studentská firma.
Mobilitu žáků podporují aktivity v rámci projektu Erasmus+, nesporným přínos představuje
i aktivní zapojení do projektu Školy - vyslanci Evropského parlamentu. Škola se nezaměř uje
pouze na znalosti a dovednosti žáků, ale věnuje pozornost rovněž formování jejich postojů,
rozvoji demokratických hodnot, občanských a sociálních kompetencí. To dokládá její
zapojení do projektů Paměti národa (Příběhy našich sousedů), Kameny zmize lýc h
(Stolpersteine) či např. pořádání Charitativního běhu Boříme bariéry aneb spolu to jde líp
(podpora Jedličkova ústavu nebo Domova Raspenava).
Ve sledovaném období v průměru 85 % absolventů gymnázia pokračovalo ve studiu
na některé z vysokých škol. V souladu se všeobecně vzdělávacím charakterem školy je
v terciárním vzdělávání absolventů zastoupeno široké spektrum vysokých škol. Nejvíce
bývalých žáků gymnázia volí studium na technických nebo přírodovědných oborech, dále
jsou rovnoměrně zastoupeny obory zdravotnické, pedagogické, ekonomické a filozofické.
Jednotlivci pokračují ve studiu v zahraniční, na českých vyšších odborných školách,
případně odcházejí do pracovního procesu.


                                         Závěry
Vývoj školy

- Pokračuje postupná obnova a modernizace materiálního a technického vybavení školy.
- Počet tříd a žáků zůstává s drobnými výkyvy stabilní.
- Škola si udržuje vysokou kvalitu vzdělávání a příznivé vnitřní klima.

Silné stránky

- Vedení školy efektivně řídí školu na základě promyšlené koncepční práce a spolupráce
  všech aktérů vzdělávání.
- Systematická podpora osobnostního rozvoje žáků prostřednictvím charitativních akcí
  a účasti v projektech s významným společenským přesahem.

Slabé stránky a/nebo příležitosti ke zlepšení

- V průběhu vzdělávání nebyla dostatečně uplatňována diferenciace výuky s ohledem
  na vzdělávací potřeby a schopnosti jednotlivých žáků, zejména nadaných.
- Ve většině hospitovaných hodin bylo zhodnocení dosažených cílů, sebehodnocení či
  vzájemného hodnocení žáků jako zpětné vazby k jejich práci využito jen v menší míře.




                                           5/7
Doporučení pro zlepšení činnosti školy:

- Diferencovat výuku podle schopností a potřeb jednotlivých žáků, posílit péči o nadané
  žáky.
- Zaměřit další vzdělávání pedagogických pracovníků na problematiku formativního
  hodnocení.
- Dbát na závěry hodin s aplikací prvků hodnocení, sebehodnocení a vzájemné ho
  hodnocení.


                                   Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 14 dnů přijmout adekvátní opatření k prevenci nedostatků zjištěných
při inspekční činnosti a ve stejné lhůtě písemně informovat Českou školní inspekci,
jaká byla přijata opatření.
Zprávu zašlete na adresu Česká školní inspekce, Liberecký inspektorát, Masarykova
801/28, 460 01 Liberec, případně prostřednictvím datové schránky (g7zais9),
nebo na e-podatelnu csi.l@csicr.cz s připojením elektronického podpisu.


           Seznam dokladů, o které se inspekční zjištění opírají
 1.   Zřizovací listina čj. ZL-12/17-Š ze dne 30. 5. 2017 včetně přílohy č. 1
 2.   Změna Přílohy č. 1 ke zřizovací listině čj. ZL-12/17-Š ze dne 31. 12. 2019
 3.   Výpis z rejstříku škol a školských zřízení https://rejstriky.msmt.cz ke dni 19. 5. 2023
 4.   Jmenování na vedoucí pracovní místo ředitele Gymnázia, Frýdlant, Mládeže 884,
      příspěvková organizace s účinností od 1. srpna 2019, ze dne 4. června 2019
 5.   Školní řád ve verzi platné ve školním roce 2022/2023, ze dne 14. 10. 2020
 6.   Koncepce rozvoje a řízení školy z roku 2019
 7.   Plán dalšího vzdělávání pedagogických pracovníků pro školní rok 2022/2023
      z 1. 9. 2022
 8.   Záznamy z jednání pedagogické rady ve školním roce 2021/2022 a 2022/2023
 9.   Plán kontrolní a hospitační činnosti pro školní rok 2022/2023 z 1. 9. 2022
10.   Školní online systém Bakaláři, třídní knihy pro školní rok 2022/2023, vyučovací
      hodina, vzorek
11.   Kniha úrazů, školní roky 2021/2022 a 2022/2023
12.   Personální dokumentace, vzorek
13.   Hospodářská smlouva o prodeji a nákupu obědů zaměstnanců Gymnázia Frýdlant
      č. 11/2023
14.   Výroční zpráva o činnosti školy za školní rok 2020/2021 a 2021/2022
15.   Dokumentace výchovného poradenství a žáků se speciálními vzdělávacími potřebami
16.   Dokumentace prevence rizikového chování žáků včetně školního preventivního
      programu a přehledu akcí
17.   Souhrnná dokumentace k hodnocení finančních podmínek
18.   Souhrnná dokumentace k hodnocení bezpečnosti a ochrany zdraví žáků (aktuální
      stav)



                                            6/7
19.   Dokumentace ke zhodnocení školního stravování, vedená ve školním roce 2022/2023
20.   Personální dokumentace, výběr
21.   Webové stránky školy https://gymfry.net



                                          Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Liberecký inspektorát,
Masarykova 801/28, 460 01 Liberec, případně prostřednictvím datové schránky
(g7zais9), nebo na e-podatelnu csi.l@csicr.cz s připojením elektronického podpisu, a to
k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy



 PhDr. Vladimír Píša, školní inspektor,
 vedoucí inspekčního týmu

 Mgr. Jiří Machačný, školní inspektor

 Bc. Jana Čermáková, kontrolní pracovnice




Datem vyhotovení inspekční zprávy se rozumí datum posledního podpisu člena inspekčního
týmu.




                                            7/7
