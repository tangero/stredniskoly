                                  Česká školní inspekce
                                Moravskoslezský inspektorát
______________________________________________________________________________________________________ ______




                         IN S P E K Č N Í ZP R ÁVA
                                           Čj. ČŠIT-184/23-T


Název                                Gymnázium BESKYDY MOUNTAIN
                                     ACADEMY, s. r. o.
Sídlo                                Dvořákova 1269, 739 11 Frýdlant nad Ostravicí
E-mail                               info@gymnaziumbma.cz
IČO                                  26787806
Identifikátor                        650007557
Právní forma                         společnost s ručením omezeným
Zastupující                          Ing. Danuta Pokorná
Zřizovatel                           Beskydy Mountain Academy, z. s.
Místo inspekční činnosti             Dvořákova 1269, 739 11 Frýdlant nad Ostravicí
Inspekční činnost na místě           24. 1. 2023 − 26. 1. 2023


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školního
vzdělávacího programu.
Zjišťování a hodnocení naplnění školního vzdělávacího programu.
                                   Charakteristika
Gymnázium Beskydy Mountain Academy, s. r. o., Dvořákova 1269, 739 11, Frýdlant nad
Ostravicí (dále „škola“) vykonává činnost střední školy. Ve školním roce 2022/2023
vzdělávala škola žáky v denní formě vzdělávání v oboru vzdělání 79-41-K/41 Gymnázium.
K termínu inspekční činnosti navštěvovalo školu ve čtyřech třídách 120 žáků. Škola je
naplněna vzhledem k nejvyššímu povolenému počtu žáků na 100 %. Ve školním roce
2022/2023 eviduje škola pět žáků se speciálními vzdělávacími potřebami.


                         Hodnocení podmínek vzdělávání
Ředitelka školy (dále „ředitelka“) vykonává funkci od roku 2019. Některé kompetence
účelně deleguje na svého zástupce. Vedení školy na pravidelných schůzkách řeší záležitos ti
týkající se řízení a organizace vzdělávacího procesu. Pro následující období má ředitelka
písemně vypracovanou koncepci rozvoje, kterou pravidelně vyhodnocuje společně
s pedagogickým sborem a na základě aktuálních potřeb ho upravuje. Pedagogický sbor je
stabilní a výuku realizují odborně kvalifikovaní učitelé. Školní vzdělávací program je
srozumitelný a odpovídá potřebám školy. Škola poskytuje nadstandardní výuku anglické ho
jazyka a za jeden ze zásadních cílů pokládá pozitivní formování osobnosti studentů
vytvářením motivujícího prostředí založeného na křesťanských hodnotách.
V rámci průběžného zkvalitňování vzdělávání ředitelka pravidelně provádí dotazníková
šetření u žáků, která jsou zaměřena na klima školy, spokojenost s výukou a na otázky vztahů
mezi žáky, učiteli a vedením školy. Výsledky tohoto šetření analyzuje a přijímá účinná
opatření. Zároveň uskutečňuje individuální rozhovory s učiteli, při nichž konzultuje rozvoj
jejich pedagogické práce a plánuje další vzdělávání pedagogických pracovníků. Nedílnou
součástí hodnocení je také hospitační činnost, prováděná ředitelkou a jejím zástupcem.
V předložených hospitačních záznamech však není dán dostatečný prostor doporučením,
která by sloužila k systematickému rozvoji kvality výuky pedagogů. Učitelé školy se
pravidelně scházejí na pracovních schůzkách, během nichž sdílejí své poznatky z výuky,
poskytují si metodickou podporu a řeší školní neúspěchy žáků, které konzultují s žáky,
případně s jejich zákonnými zástupci. Zabývají se také organizací školních akcí a soutěží.
Začínající pedagogové nacházejí podporu u svých zkušenějších kolegů, mohou se účastnit
jejich vyučovacích hodin a je jim nabízena metodická a organizační pomoc ze strany vedení
školy. Informovanost jednotlivých aktérů školy (pedagogů, žáků a zákonných zástupců) je
prováděna prostřednictvím informačního systému školy, na třídních schůzkách a možností
individuálních konzultací.
Školní poradenské pracoviště tvoří výchovná poradkyně a školní metodik prevence. Pro
jejich činnost jsou stanovena jasně formulovaná pravidla zpracovaná ve školních
dokumentech. Výchovná poradkyně spravuje administrativu žáků se speciálními
vzdělávacími potřebami a pedagogům poskytuje podporu při realizaci podpůrných opatření,
školní metodik prevence s učiteli konzultuje program třídnických hodin zahrnující prevenci
rizikového chování. Činnost školního poradenského pracoviště přispívá k nízkému výskytu
patologických jevů.
Prostorové podmínky jsou dobré a průběžně vyhodnocované, avšak neumožňují realizac i
vzdělávání plně v budově školy, proto tělesná výchova probíhá v pronajatých tělocvič nác h
(místní základní škola, tělovýchovná jednota Sokol), laboratorní cvičení z fyziky a chemie
v pronajatých odborných učebnách místní základní školy. V průběhu inspekční činnosti bylo
vybavení budovy školy účelně využíváno. Prioritou ředitelky je zprovoznění přistavené ho
patra budovy, které bylo v době inspekční činnosti ve stavu dokončování hrubých úprav. Na


                                           2/7
chodbě měli žáci k dispozici relaxační koutek s pohodlným nábytkem a vybavením pro
přípravu teplých nápojů. Škola postupně provádí úpravy pro bezbariérový pohyb
v prostorách školy.
V oblasti bezpečnosti a ochrany zdraví škola vyhodnocuje možná rizika, pravidelně poučuje
žáky a poskytuje jim potřebné informace k prevenci úrazů, což se odráží v nízké míře
úrazovosti.
Stravování žáků a učitelů zajišťuje soukromé zařízení školního stravování v pronajatých
prostorách školy.



                          Hodnocení průběhu vzdělávání
Hospitační činnost probíhala napříč ročníky školy. Výrazným rysem výuky byl vstřícný
pracovně laděný přístup jak ze strany vyučujících, tak žáků. Učitelé respektovali doporučení
určená žákům se speciálními vzdělávacími potřebami. V hospitovaných hodinách cizích
jazyků bylo používáno téměř výlučně cílového jazyka, čemuž napomáhala skutečnost, že
jsou vyučovány z velké části rodilými mluvčími. Učitelé podporovali rozvoj receptivníc h
a produktivních dovedností žáků, struktura hodin byla dobře organizačně zvládnutá,
hospitované hodiny se vyznačovaly pestrým a dynamickým střídáním činností. Gramatické
a lexikální učivo bylo procvičováno spontánně při společné i samostatné práci žáků s texty
i při nácviku komunikačních dovedností ve dvojicích. V některých hodinách byla účelně
využívána didaktická technika a práce s tablety. V hodinách věnovaných studiu anglick y
psané literatury se žáci věnovali zasazení probíraného učiva do literárněhistorické ho
a kulturního kontextu a rozebírali původní texty z pohledu jazykového vývoje a způsob,
jakým byly překládány v rozdílném časovém období do českého jazyka. Žáci zdokonalova li
také prezentační dovednosti, ve svých samostatných projevech používali odbornou
terminologii vztahující se k diskutovanému tématu a byli cíleně vedeni k souvis lé mu
řečovému projevu. Méně efektivní bylo následné hodnocení výkonu, nebyl dán dostatečný
prostor k sebehodnocení a vzájemnému žáků hodnocení vzhledem ke stanoveným kritériím.
Ve sledovaných jazycích žáci prokazovali dobrou úroveň osvojených dovedností, jejich
projev byl spontánní a adekvátní vzhledem ke komunikační situaci. Zvláště zdařilá byla
výuka českého jazyka, kde byly realizovány činnosti podporující rozvoj názorových postojů
a čtenářské gramotnosti, žáci pracovali ve skupinách a o výsledcích své práce následně
diskutovali.
Sledovaná výuka dějepisu byla vedena faktograficky přehledně a přesně, s přesahem do
mezipředmětových vztahů a s důrazem na aktuální souvislosti historických nebo
filozofických detailů a pojmů. Převážně frontální výuka byla oživena např. aktivním
rozborem textů nebo pracovním listem.
Výuka v přírodovědných předmětech probíhala v klidném a příjemném prostředí a žáci byli
vedeni k dodržování odborné terminologie. Ve výuce matematiky byl největší prostor
věnován procvičování získaných poznatků na konkrétních příkladech. Byla dodržována
metodicky správná posloupnost zadávaných úloh od jednodušších ke složitějším. Vyučujíc í
podporovala samostatnost žáků při řešení úloh a ověřovala, zda žáci rozumí probíranému
učivu. Frontální způsob výuky zeměpisu, biologie, fyziky a chemie byl doplněn
videozáznamem nebo demonstračními pokusy a obsahoval příklady využití z přírody
i každodenního života. Výklad byl dobře připravený a logicky strukturovaný. Prezentované
zákonitosti byly využívány pro samostatnou práci žáků s následnou společnou kontrolou.
Učitelé kladli důraz na vysokou úroveň odbornosti probírané látky, důsledně sledo vali


                                            3/7
porozumění učivu. Žáci si příležitostně poskytovali vzájemnou podporu ve dvojicích nebo
skupinách, cílené využití spolupráce žáků bylo využito výjimečně. V některých hodinách
žáci prezentovali určitá témata, prezentace však obsahovaly formální nedostatky a také
nebyly využity příležitosti k vzájemnému hodnocení nebo sebehodnocení. Přestože žáci
v hodinách pracovali s informačními technologiemi, byli jen ojediněle cíleně vedeni
k vyhledávání a využívání různých zdrojů informací při řešení úloh nebo k propojování
poznatků z více vzdělávacích oblastí.
Ve většině hodin pedagogové seznamovali v úvodu žáky především s tématem, popřípadě
plánem hodiny, jen minimálně si však stanovili konkrétní pedagogické cíle zaměřené na
žáky. Zvolené vzdělávací strategie ne vždy zohledňovaly individuální vzdělávací potřeby
jednotlivců. Žákům byly zadávány úkoly stejné náročnosti bez výraznější diferenc iace
učebních aktivit. Jen ojediněle pedagogové využívali sebehodnocení žáků, které podporuje
schopnost sebereflexe a uvědomění, jakého učebního pokroku žák dosáhl nebo cílenou práci
s chybou. Závěrečné shrnutí učiva bylo provedeno pouze formálně v některých
hospitovaných hodinách bez účelné zpětné vazby směrem k žákům nebo stanoveným cílům
hodiny.



                          Hodnocení výsledků vzdělávání
Pravidla hodnocení výsledků vzdělávání žáků má škola s ohledem na potřeby školy
srozumitelně nastavena ve školním řádu. Znalosti a dovednosti žáků učitelé průběžně ověřují
a hodnotí s využitím běžných evaluačních nástrojů. Žáci školy dosahují dobrých výsledků
vzdělávání. Ve školním roce 2020/2021 ukončilo ročník s vyznamenáním 69 % žáků a ve
školním roce 2021/2022 jich bylo 54 %. Žáci školy vykazovali u maturitních zkoušek
dlouhodobě velmi vysokou úspěšnost. Ve školním roce 2021/2022 úspěšně ukončilo
vzdělávání 100 % žáků ve společné i profilové části maturitní zkoušky. Pro přípravu na
přijímací zkoušky na vysokou školu je studentům nabízena celá řada seminářů z oblasti
přírodovědné i humanitní, pro zájemce je vedena výuka nepovinně volitelných předmětů,
které zdokonalují znalosti odborné angličtiny (literárněvědná oblast a obchodní angličtina).
V období od poslední inspekční činnosti se škola účastní standardizovaného testování České
školní inspekce. V dalším studiu na vysokých (tuzemských i zahraničních) a vyšších
odborných školách pokračuje většina absolventů školního roku 2021/2022.
V průběhu školního roku jsou žákovské dovednosti a znalosti rozšiřovány účastí
v olympiádách (zeměpis, český, německý, španělský jazyk), literárních, recitačníc h
a biologických soutěžích, kde žáci dosahují umístění na krajské a celostátní úrovni. Akce
„Výběrové řízení naruby“, určená žákům maturitního ročníku, je zaměřena na rozvoj
komunikačních dovedností, které mohou přispět k úspěchu žáků na trhu práce.
K prohlubování kulturního, historického a literárního povědomí slouží návštěvy mnohých
výstav, besed, přednášek a exkurzí. Aktivně se škola zapojuje do projektu Erasmus+, v jehož
rámci spolupracuje se šesti evropskými školami a žáci ve školním roce 2021/2022
absolvovali několikadenní výjezd do Španělska a Řecka. Ve školním roce 2021/2022 byl po
přestávce způsobené koronavirovými opatřeními umožněn žákům školy měsíční výjezd do
Spojených států amerických, kde kromě zdokonalování komunikačních dovedností
absolvovali zážitkový a poznávací program.
Škola se s velkým důrazem věnuje pozitivním vztahům mezi žáky, což provádí v rámci
mimoškolní činnosti, ale i průběžně během výuky. K adaptaci žáků nastupujících do prvního
ročníku je určen zážitkový pobyt, jehož přípravy a realizace se účastní žáci čtvrtého ročníku


                                            4/7
a je zaměřen především na vytváření pozitivních sociálních vazeb. K neformálnímu
setkávání žáků a pedagogů dochází jednou týdně po vyučování, kdy se žákům věnují také
rodilí mluvčí, společně diskutují, hrají společenské hry a zpívají za doprovodu hudebníc h
nástrojů. Těchto schůzek se účastní v hojném počtu žáci napříč ročníky. Vzhledem ke
vstřícnému a přátelskému postoji vyučujících jsou zde zároveň řešeny případné problémy,
které by mohly vést k rizikovému chování žáků. Každoročně škola organizuje dvoudenní
výlet určený všem žákům školy, nazvaný „Catch It“, který dále stmeluje neformální vztahy
mezi žáky, na programu jsou sportovní soutěže a společenské hry, nedílnou součástí jsou
přednášky zaměřené na vzdělávací a výchovná témata. Mnohé z aktivit organizova nýc h
školou vedou k rozvoji sociálních a občanských kompetencí. Několikrát ročně žáci
navštěvují místní základní školu speciální a s připraveným programem realizují pro žáky
této školy zábavné odpoledne. S prací charitativních organizací se žáci seznamují při
výjezdech do Indie a Nepálu, kde mají možnost získat autentickou zkušenost života lidí
žijících v chudobě. Zájemci, kteří se chtějí zúčastnit, jsou vybráni na základě vyhodnoce ní
motivačních esejí v anglickém jazyce. V projektu Checomacoco žáci uspořádali školní
sbírku formou prodeje svých výrobků a výtěžek zaslali na podporu jihoamerické ho
indiánského kmene, v předvánočním čase proběhla charitativní sbírka na pomoc
ukrajinským uprchlíkům. Žáci školy založili hudební skupinu, která vystupovala na
benefičním koncertu v místním kulturním centru.


                                         Závěry
Vývoj školy
- Od poslední inspekční činnosti ve školním roce 2014/2015 došlo ke změně na pozici
  ředitele školy.
- Budova školy prochází rozsáhlou rekonstrukcí a modernizací, částečně je dokončena
  výstavba čtvrtého podlaží.
Silné stránky
- Příznivé klima ve škole a práce s žáky založená na empatickém přístupu, vstřícné
  komunikaci a vzájemném respektu účinně podporuje pozitivní vztahy mezi účastníky
  vzdělávání.
- Škola podporuje aktivity zaměřené na sociální, občanský a osobnostní rozvoj žáků.
Slabé stránky a/nebo příležitosti ke zlepšení
- Konkretizovaná doporučení vyplývající z hodnotící a metodické činnosti širšího vedení
  školy nejsou součástí řízení pedagogických procesů.
- Vyučující většinou nezařazovali práci s různými zdroji informací, neuplatňo va li
  diferenciaci ve výuce podle potřeb a vzdělávacích možností jednotlivých žáků a nižší
  míru pozornosti věnovali systematické individuální práci. Ojediněle byly ve výuce
  zařazovány aktivity vedoucí k formování postojů žáků.
- V menší míře bylo ve výuce využíváno sebehodnocení a formativní hodnocení žáků,
  nedostatečně byl využit prostor v závěru vyučovacích hodin ke shrnutí a utřídění učiva
  za účelem získání zpětné vazby o jeho zvládnutí a pochopení.
Doporučení pro zlepšení činnosti školy
- Uplatňovat ve větší míře diferenciaci učiva vzhledem k žákům se zájmem o předmět
  a častěji vést žáky k možnostem samostatného využívání informačních zdrojů.


                                            5/7
- Směřovat další vzdělávání pedagogických pracovníků na témata inovativních metod
  a forem výuky, diferencované práce se třídou a další možné aktivizační metody ve výuce
  a ověřovat jejich zavádění do vzdělávacího procesu.
- Doplnit pohospitační hodnocení o doporučení směřující ke zvyšování kvality výuky
  s následným vyhodnocováním.
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 10 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Moravskoslezský inspektorát,
Matiční 20, 702 00 Ostrava, případně prostřednictvím datové schránky (g7zais9), nebo
na e-podatelnu csi.t@csicr.cz s připojením elektronického podpisu.


           Seznam dokladů, o které se inspekční zjištění opírají
 1.   Školní vzdělávací program platný od 1. 9. 2022
 2.   Koncepce rozvoje školy 2020 – 2024
 3.   Výroční zpráva o činnosti školy za školní rok 2021/2022 ze dne 19. 9. 2022
 4.   Plán dalšího vzdělávání pedagogických pracovníků na školní rok 2022/2023
 5.   Plán hospitační činnosti na školní rok 2022/2023, záznamy z hospitační činnosti
      ve školním roce 2022/2023 (vzorek)
 6.   Zápisy z pedagogických rad ve školním roce 2022/2023 (vzorek)
 7.   Plán práce předmětových komisí ve školním roce 2022/2023 (vzorek)
 8.   Minimální preventivní program na školní rok 2022/2023
 9.   Dokumentace školního poradenského pracoviště ve školním roce 2022/2023
10.   Dokumentace žáků se speciálními vzdělávacími potřebami (vzorek)
11.   Personální dokumentace pedagogických pracovníků (vzorek)
12.   Matrika školy vedená ve školním roce 2022/2023 (vzorek)
13.   Třídní knihy vedené ve školním roce 2022/2023 (vzorek)
14.   Dokumentace k finančním podmínkám školy a k zajištění bezpečnosti a ochrany
      zdraví žáků vedená ve školním roce 2022/2023 (vzorek)
15.   Smlouvy o pronájmu tělocvičen a odborné učebny s externími subjekty ve školním
      roce 2022/2023
16.   Smlouva o zajištění stravování ze dne 22. 8. 2014 včetně dodatku a příloh




                                          6/7
                                          Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Moravskoslezský
inspektorát, Matiční 20, 702 00 Ostrava, případně prostřednictvím datové schránky
(g7zais9), nebo na e-podatelnu csi.t@csicr.cz s připojením elektronického podpisu, a to
k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Titul, jméno, příjmení, funkce
 Mgr. Adéla Kulová, školní inspektorka,
 vedoucí inspekčního týmu
 Mgr. Ing. Martina Colledani, školní
 inspektorka

 Ing. Hana Maľarová, školní inspektorka




Datem vyhotovení inspekční zprávy se rozumí datum posledního podpisu člena inspekčního
týmu.




                                            7/7
