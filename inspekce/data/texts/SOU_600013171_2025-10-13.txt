                               Česká školní inspekce
                               Pardubický inspektorát
                         Sukova třída 1556, 530 02 Pardubice
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIE-1935/25-E
                                       Sp. zn. ČŠIE-S-224/25-E


Název                               Střední škola gastronomická a technická Žamberk
Sídlo                               Zámecká 1, 564 01 Žamberk
E-mail                              zamek@zamek.zamberk.cz
IČO                                 00 654 949
Identifikátor                       600 013 171
Právní forma                        příspěvková organizace
Zastupující                         PhDr. Zuzana Pecháčková
Zřizovatel                          Pardubický kraj
Místo inspekční činnosti            28. října 1375, Žamberk
                                    Zámecká 1, Žamberk
                                    Zemědělská 846, Žamberk
Inspekční činnost na místě          13. až 15. 10. 2025

Inspekční činnost byla zahájena doručením pověření k inspekční činnosti.


                                 Předmět inspekční činnosti
Předmětem inspekční činnosti vykonané podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů, bylo zjišťování a hodnocení podmínek,
průběhu a výsledků vzdělávání, včetně hodnocení naplňování školních vzdělávac íc h
programů.


                                         Charakteristika
Střední škola gastronomická a technická Žamberk, Zámecká 1 (dále „škola“) vykonává
činnost střední školy, domova mládeže a školní jídelny. Činnost školní jídelny-výdejny byla
k 1. 9. 2025 pozastavena. Škola vzdělává žáky v tříletých oborech vzdělání 33-56-H/01
Truhlář, 36-52-H/01 Instalatér, 23-56-H/01 Obráběč kovů, 65-51-H/01, Kuchař-číšník,
29-54-H/01 Cukrář a 66-51-H/01 Prodavač ukončovaných závěrečnou zkouškou
a v oborech vzdělání 65-41-L/01 Gastronomie a 66-41-L/01 Obchodník ukončovanýc h
maturitní zkouškou. V době inspekční činnosti se ve škole vzdělávalo ve 13 třídách 272 žáků
(nárůst o téměř 100 žáků od minulé inspekční činnosti). Z nich bylo evidováno celkem 25
žáků se speciálními vzdělávacími potřebami diagnostikovaných školským poradenským
zařízením, jeden se vzdělává podle individuálního vzdělávacího plánu, a 26 žáků s odlišným
mateřským jazykem. Domov mládeže v areálu školy poskytuje ubytování žákům
ze vzdálenějších míst a ubytování poskytuje také žákům Gymnázia Žamberk.


                         Hodnocení podmínek vzdělávání
Ředitelka školy využívá dlouholeté zkušenosti ve funkci k plánovitému řízení provozu školy
v souladu s její koncepcí rozvoje. Systém řízení vychází z organizační struktury delegování
pravomocí na zástupkyni ředitelky, vedoucí učitelku odborného výcviku a vedoucí
vychovatelku domova mládeže. Přenos informací je založen na pravidelném setkávání
užšího vedení a poradách pracovníků školy. Pravidla fungování školy prostřednictvím
jednotlivých řádů a vnitřních směrnic jsou neustále upravována a rozšiřována podle vývoje
potřeb školy. Při jejich další aktualizaci by bylo vhodné zvážit zjednodušení a rozčleně ní
některých dokumentů na části tak, aby zohledňovaly potřebu a četnost jejich využití v praxi.
Přehlednější dokumenty budou srozumitelnější pro všechny účastníky vzdělává ní.
Hospitační činnost probíhá ze strany vedení školy v teoretické i praktické výuce, nicméně
sdílení metod a forem práce ze strany samotných vyučujících v podobě vzájemnýc h
hospitací je minimální. Doporučení vyplývající z hospitační činnosti vedení se nedaří vždy
naplňovat. Stále přetrvává minimální práce se závěry vyučovacích hodin, chybí zhodnocení
dosažení stanoveného vzdělávacího cíle zaměřeného na žáka a ve většině hodin nebyly
dostatečně využity možnosti aktivizace žáků různorodostí metod a forem práce. Příležitos tí
ke zlepšení je zaměřit hospitační činnost na vybrané aspekty výuky, a na základě získanýc h
zjištění plánovat další vzdělávání učitelů.
Pedagogický sbor se od minulé inspekční činnosti částečně obměnil a rozšířil. Tato
skutečnost odráží nejen vyšší počet žáků, ale i obtížnost získání nových vyučujíc íc h
s požadovaným vzděláním a specializací. Přes veškeré úsilí se vedení školy daří najít
kvalifikované učitele jen na některé předměty S ohledem na tuto situaci je třeba
prostřednictvím hospitační činnosti metodicky podpořit nejen začínající učitele nebo ty
s krátkou praxí, ale právě i učitele bez požadovaného vzdělání, kteří potřebují metodickou
i didaktickou podporu a pedagogické vedení. Vyučovací hodiny vedené těmito učiteli
vykazovaly metodické a didaktické nedostatky např. neefektivní plánování času,
nedostatečná podpora žáků s ohledem na jejich schopnosti, využívání metod práce, které
nesměřovaly k účinnému dosažení cíle, občas byly zaznamenány i odborné chyby
ve výkladu učitele.
Materiální podmínky pro vzdělávání umožňují plnění školních vzdělávacích programů
oborů vzdělání i v domově mládeže. Velmi dobrá spolupráce se sociálními partnery v rámci
praktického vyučování poskytuje žákům školy prostor k získávání odborných zkušeností
z reálného pracovního prostředí.




                                            2/7
                          Hodnocení průběhu vzdělávání
Kvalita sledované výuky teoretických předmětů byla rozdílná, což je dáno nejen
osobnostním nastavením a zkušeností učitelů, ale i jejich volbou výukových metod a forem.
Převažovala frontální forma výuky s výkladem či vysvětlováním učiva učitelem jako
jediným zdrojem informací. V úvodu stanovené téma hodiny či sdělení obsahu se
vyskytovalo u většiny shlédnutých hodin. Stanovení cíle hodiny zaměřeného na vzdělávac í
pokrok žáka bylo výjimečné. Vyučovací hodiny byly ve většině případů dobře připravené,
některé byly lépe strukturované, jiné spíše jednotvárné s malým využitím pestrých
aktivizačních metod. Ve výuce zpravidla vládla klidná pracovní atmosféra, žáci dodržovali
nastavená pravidla, např. odkládání mobilních telefonů do připravených stojánků, kde na ně
žáci vidí a v případě potřeby je mohou na vyzvání učitelů využít při výuce, což bylo
zaznamenáno ojediněle. Žáci se většiny hodin zúčastnili pasivně, do sešitů si zaznamená va li
nadiktované nové učivo, případně ho opisovali z prezentace promítané pomocí
dataprojektoru. Jen občas byly využity skupinové a kooperativní činnosti. Pouze v jedné
sledované hodině proběhla efektivní skupinová práce žáků (s účelným využitím domácího
úkolu). Zde byla zaznamenána rovněž příkladná práce s chybou, kterou odhalili sami žáci
a uměli ji komentovat, vysvětlit příčiny a vyvodit z ní poučení. Ojediněle se objevila snaha
o aktivizaci žáků pomocí samostatné práce, pracovního listu a práce s mobilním telefone m.
Promyšlené využití mobilních telefonů jako zdroje k vyhledávání informací souvisejíc íc h
s probíraným tématem bylo v jedné hodině efektivně využito k prohloubení poznatku a také
rozvoji digitálních kompetencí žáků. Zdařilá byla podpora dovednosti žáků argumento vat
a spolupracovat v týmu v hodině českého jazyka. Výuka cizích jazyků byla většinou vhodně
vedena v příslušném jazyce, ale bylo zaznamenáno i nadužívání českého jazyka, které
nepomáhalo rozvíjet receptivní a produktivní jazykové dovednosti žáků. Aktivizace
a motivace žáků k učení byla v těchto hodinách ojedinělá, žáci ztráceli pozornost, a to vedlo
buď k nezájmu nebo narušování výuky.
Pouze někteří učitelé dokázali vyzdvihnout důležitost zvolených činností pro praxi a tím
žáky více motivovat. V hodinách se projevovala menší zkušenost vyučujících i chybějíc í
metodické a didaktické znalosti a dovednosti. V závěrech hodin téměř vždy chybělo
formativní hodnocení, občas učitelé výuku shrnuli sami nebo se zeptali žáků, zda rozumí
nebo mají otázky. K samotnému vyhodnocení hodiny a úspěšnosti naplnění cíle
nedocházelo, zpravidla chyběl i dostatek času a prostoru pro vyjádření vlastního názoru žáků
a případné sebereflexe. Doporučením je cíleně plánovat dostatek času a prostoru na
závěrečné shrnutí vzhledem k rozvoji a podpoře přijetí spoluodpovědnosti žáků za vlastní
učební pokrok. Příležitostí ke zlepšení je zajistit vzdělávací akce pro učitele se zaměřením
na podporu práce s pedagogickým cílem a jeho vyhodnocováním.
V hodinách nebyla zaznamenána diferenciace náročnosti zadávaných úkolů, která by
zohledňovala studijní schopnosti, zájem a nadání žáků tak, aby byl jejich učební potenciál
optimálně rozvíjen. S ohledem na rozdíly v přístupu učitelů k volbě metod a forem práce
a jejich efektivnímu využití je žádoucí nastavit a více podporovat vzájemné hospitace
učitelů. Příležitostí je zaměřit se na sdílení dobré praxe a vzájemnou podporu mezi pedagogy
nejen v rámci jednotlivých předmětů, ale napříč předměty i obory.
Odborný výcvik byl sledován ve škole a na pracovištích smluvních partnerů v místě sídla
školy. Organizace a rozdělení žáků na pracoviště zohledňuje jejich předpoklady pro
samostatnou práci bez neustálého dohledu učitele, na pracovištích umožňuje procvičování
učiva pod vedením instruktora. Žáci jsou vedeni k dodržování hygienických předpisů,
osobní hygieně a dodržování zásad bezpečnosti se správným využitím předepsaných
pracovních a ochranných pomůcek, včetně pracovního oblečení. Ve sledované výuce žáci


                                            3/7
pracovali samostatně nebo ve dvojicích podle charakteru úkolu, učitelé průběžně
kontrolovali kvalitu a správnost provádění zadaného úkolu. Žáci uměli při práci využít
teoretických znalostí, méně byli vedeni k práci s chybou a komentování vlastního výkonu.
Většinou jsou hodnoceni za každý pracovní den známkou, nebo alespoň slovně
za odvedenou práci. Doporučením je více vést žáky k samostatnému souvislému projevu,
aby se učili hovořit se správným využitím odborné terminologie s cílem úspěšného zvládnutí
ústní části závěrečné zkoušky. Výuka na pracovištích u smluvního partnera je velkým
přínosem pro žáky z hlediska získání potřebných odborných, ale i sociálních kompetencí pro
budoucí uplatnění žáků na trhu práce. Žáci některých oborů vzdělání mají příležito st
zúčastnit se zahraniční stáže v hlavním sídle firmy. Spolupráce školy v tomto ohledu je pro
vzdělávání žáků školy prospěšná a funkční.
Činnost domova mládeže je organizována napříč výchovnými skupinami. Pro ubytované je
vytvářeno pozitivní přátelské klima nahrazující rodinné prostředí, vychovatelé zajišťují
podporu žáků k učení. Důležitou prioritou je vytváření a rozvíjení sociálních vztahů,
k čemuž přispívají různorodé příležitostné aktivity obohacující život domova mládeže.
Vychovatelé průběžně pro výchovnou práci využívají pestrou nabídku spontánníc h,
sportovních i kulturních aktivit, často ve spolupráci s organizacemi ve městě Žamberk
a obcemi v regionu. Žáci se svými pracemi podílejí na výzdobě prostředí domova mládeže.
Vybavení domova mládeže je postupně obnovováno. Vychovatelé spolupracují s ostatními
pedagogy školy, zajímají se o problémy ubytovaných žáků a v případě potřeby je řeší.


                          Hodnocení výsledků vzdělávání
Výsledky vzdělávání zjišťuje škola obvyklými interními evaluačními nástroji (písemné,
případně ústní zkoušení). Zákonní zástupci jsou o průběžných výsledcích žáků informo vá ni
prostřednictvím školního informačního systému. Výsledky žáků a tříd jsou projednávány
na jednáních pedagogické rady. V posledním školním roce u závěrečných zkoušek neuspěl
pouze jeden žák z 58. Maturitní zkoušku vykonalo 15 žáků, z nich dva neuspěli. Škola zatím
nepříliš využívá motivaci prostřednictvím výchovných opatření. Pochvaly škola uděluje
ojediněle, počty kázeňských opatření jsou řádově vyšší. Zde je prostor pro
využití motivačního potenciálu výchovných opatření, k posilování dobrých vzorců chování
a potlačování nežádoucích, ve škole i mimo ni.
Žáci uplatňují své odborné dovednosti a znalosti při reprezentaci školy v soutěžích, kde
dosahují dobrých výsledků. Další formou prezentace práce školy a jejích žáků je spolupráce
se základními školami v regionu, Průmyslovou střední školou Letohrad i polskou školou
Zespół Szkół Nr2 Dzierżoniów. Dále škola spolupracuje s profesními organizacemi např.
Asociace kuchařů a cukrářů, Cech topenářů a instalatérů, Česká barmanská asociace,
Asociace českých nábytkářů.
Škola poskytuje poradenské služby prostřednictvím výchovné poradkyně a metodičky
prevence, které absolvovaly specializační studium, kariérové poradkyně, která si specializac i
doplňuje. Jejich činnost vychází z plánu stanoveného na školní rok a rozdělení kompetencí
mezi jednotlivé členy. Úzce spolupracují při tvorbě programu poradenských služeb a
evidenci žáků diagnostikovaných se speciálními vzdělávacími potřebami. Učitelé jsou o
těchto žácích velmi dobře informováni, ale v hospitované výuce zohlednění žáků celého
spektra nadání a potřeb zaznamenáno nebylo. Vzhledem ke skutečnosti, že funkci výchovné
poradkyně vykonává zástupkyně ředitelky školy, nedaří se realizovat potřebnou hospitační
činnost zaměřenou na kontrolu naplňování nejen doporučených podpůrných opatření, ale i
podporu žáků rychlejších a nadanějších. Doporučením je delegovat činnost a kompetence


                                             4/7
výchovné poradkyně na jiného pedagoga, který by měl více prostoru pro zajišťování těchto
činností.
Prevence rizikového chování žáků vychází z každoročně aktualizovaného preventivního
programu, který je pečlivě vyhodnocován na základě jeho účinnosti a zájmu žáků. Příznivým
zjištěním je, že s ohledem na velikost školy se daří včas zachytit a úspěšně řešit vznik
rizikových situací mezi žáky, současně je důsledně evidována absence žáků v souvislosti se
záškoláctvím. Napříč obory vzdělání je absence žáků v teoretické výuce nízká, neomluve ná
jen ojedinělá, což svědčí o nastavení pravidel a vhodné motivaci žáků k docházce
a vzdělávání ze strany školy. Nicméně v praktické výuce se škole tolik nedaří a záškoláctví
spojené s neomluvenou absenci stále přetrvává. V úzké spolupráci s třídními učiteli se daří
podporovat žáky 1. ročníků při jejich adaptaci na podmínky školy.


                                         Závěry
Vývoj školy
– pozastavení činnosti školní jídelny-výdejny
– výrazný nárůst počtu žáků
– přetrvávající menší pestrost metod a forem práce v teoretické výuce
– přetrvávající nedostatečná práce se vzdělávacím cílem na začátku i v závěru hodin
Silné stránky
– spolupráce    školy s podnikatelskými      subjekty   umožňující   realizaci        praxe
  a zprostředkování žákům získání širokého spektra odborných dovedností (1.5)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– nedostatečná metodická a didaktická podpora učitelů s krátkou praxí a bez požadovaného
  vzdělání a specializace (2.3)
– přetrvávající minimální využívání práce se vzdělávacím cílem zaměřeným na žáka
  v úvodu i závěru hodin, absence reflexe v závěru hodin omezující účinnou zpětnou vazbu
  pedagogům i žákům o míře zvládnutého učiva (4.1)
– přetrvávající menší pestrost metod a forem práce v teoretické výuce, chybějící aktivizace
  a malá podpora kooperativních metod nedostatečně podporují aktivní zapojení žáků do
  procesu vzdělávání (4.2)
– minimální individualizace a diferenciace v průběhu teoretické výuky nezohledňující žáky
  celého spektra nadání a potřeb (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– zvážit zjednodušení a rozčlenění některých dokumentů, aby reflektovaly potřebu a
  četnost jejich využití v praxi
– zlepšit strukturu hodin, více se zaměřit na úvodní motivaci, získávat v závěru
  vyučovacích hodin zpětnou vazbu o naplnění cílů a pochopení učiva žáky s využitím


                                            5/7
   sebehodnocení nebo vzájemného hodnocení žáků směrem k jejich vlastnímu učebnímu
   pokroku
– využívat pestřejší metody a formy práce umožňující aktivní zapojení žáků do procesu
  vzdělávání
– diferencovat výuku vzhledem k individuálním vzdělávacím potřebám žáků, optimálně
  podpořit jejich studijní potenciál
– podporovat vzájemné hospitace, sdílení metodiky zefektivňujících metod a forem práce
  nejen v rámci jednotlivých předmětů a oborů
– zaměřit hospitační činnost vedení školy na cíleně vybrané jevy s následnou vazbou na
  plánování dalšího vzdělávání pedagogů
– zkvalitnit metodickou podporu začínajícím a nekvalifikovaným učitelům, metodicky
  podpořit práci s žáky se speciálními vzdělávacími potřebami a s odlišným mateřským
  jazykem
– při tvorbě úvazků zohledňovat odborné a kvalifikační předpoklady učitelů
– nastavit vhodné podmínky pro účelnou činnost školního poradenského pracoviště
  v souladu s potřebami žáků se speciálními vzdělávacími potřebami a naplňováním
  doporučených podpůrných opatření


                                   Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


           Seznam dokladů, o které se inspekční zjištění opírají
 1.   Koncepce rozvoje školy 2024 – 2030 z 3. 3. 2024
 2.   Školní řád školy platný ve školním roce 2025/2026
 3.   Vnitřní řád domova mládeže platný ve školním roce 2025/2026
 4.   Školní vzdělávací programy platné ve školním roce 2025/2026
 5.   Výroční zpráva o činnosti školy za školní roky 2023/2024 a 2024/2025
 6.   Zápisy z jednání pedagogické rady, školní rok 2024/2025 a aktuální školní rok (výběr)
 7.   Zápisy z jednání předmětových komisí, školní rok 2024/2025 a aktuální školní rok
      (výběr)
 8.   Rozvrhy hodin tříd a pedagogů platné ke dni inspekční činnosti
 9.   Školní matrika, školní rok 2024/2025 a aktuální školní rok (výběr)
10.   Třídní knihy, školní rok 2024/2025 a aktuální školní rok (výběr)
11.   Dokumenty o realizaci dalšího vzdělávání pedagogických pracovníků (výběr)
12.   Personální dokumentace pedagogických pracovníků (výběr)


                                           6/7
13.   Dokumentace poradenských služeb, školní rok 2025/2026 (výběr)
14.   Deník evidence odborného výcviku vedený ve školním roce 2025/2026 (výběr)
15.   Smlouva o poskytování místa pro výuku odborného výcviku žáků ve školním roce
      2025/2026 (výběr)
16.   Dokument o poučení žáků o BOZ při výuce odborného výcviku žáků ve školním roce
      2025/2026 (výběr)
17.   Inspekční zpráva čj. ČŠIE-1511/22-E


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitele inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna v Registru inspekčních zpráv na webových
stránkách České školní inspekce www.csicr.cz.


Složení inspekčního týmu a datum vyhotovení inspekční zprávy

 Mgr. Hana Řebíčková, školní inspektorka, vedoucí inspekčního týmu
 Mgr. Petra Holánková, školní inspektorka
 Mgr. Hana Rozsypalová, školní inspektorka
 Bc. Daniela Růžová, kontrolní pracovnice
 Mgr. Alena Kloučková, odbornice na gastronomické obory


5. 11. 2025




                                         7/7
