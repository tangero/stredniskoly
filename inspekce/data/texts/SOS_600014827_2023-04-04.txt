                                   Česká školní inspekce
                                Inspektorát v Kraji Vysočina
_____________________________________________________________________________________________________ _______




                         IN S P E K Č N Í ZP R ÁVA
                                           Čj. ČŠIJ-433/23-J


Název                                Manažerská akademie - střední odborná škola, s.r.o.
Sídlo                                Jiráskova 1559/2, 586 01 Jihlava
E-mail                               reditel@mg-akademie.cz
IČO                                  25 326 384
Identifikátor                        600 014 827
Právní forma                         společnost s ručením omezeným
Zastupující                          Mgr. Roman Vítů
Zřizovatel                           Ing. Ladislav Klička
Místo inspekční činnosti             Jiráskova 1559/2, Jihlava
Inspekční činnost na místě           4., 5., 12. a 13. 4. 2023


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Zjišťování a hodnocení informací o vzdělávání a činnosti školy, podmínkách, průběhu
a výsledcích vzdělávání, naplňování školních vzdělávacích programů a jejich souladu
s právními předpisy a rámcovým vzdělávacím programem podle § 174 odst. 2 písm. a), b)
a c) zákona č. 561/2004Sb., o předškolním, základním, středním, vyšším odborném a jiném
vzdělávání (školský zákon), ve znění pozdějších předpisů.
                                   Charakteristika
Manažerská akademie - střední odborná škola, s.r.o. (dále škola) vykonává v souladu
se zápisem v rejstříku škol a školských zařízení činnost střední školy.
Ke dni inspekční činnosti se v oborech vzdělání 68-43-M/01 Veřejnosprávní činnost
(s právním a mediálním zaměřením školního vzdělávacího programu) a 63-41-M/01
Ekonomika a podnikání (zaměření školního vzdělávacího programu na průmyslo vo u
ekonomiku a management) vzdělávalo 182 žáků. Počet žáků byl výrazně navýšen, a to z 96
na 182 ve srovnání od poslední inspekční činnosti.
Škola nemá vlastní školní jídelnu. Stravování žáků zajišťuje smluvně u právnické osoby,
která poskytuje stravovací služby.


                         Hodnocení podmínek vzdělávání
Strategické záměry školy jsou na základě pravidelné analýzy aktualizovány a dále
konkretizovány v krátkodobém a střednědobém plánování. Vytvářeny jsou v efektivní
spolupráci se zřizovatelem a pedagogy. Důraz je kladen na vzdělávání v menším kolektivu
v příznivé atmosféře založené na kvalitních mezilidských vztazích mezi všemi aktéry
vzdělávacího procesu. Podnětné jsou v této oblasti evaluační dotazníky pro učitele i žáky.
Jejich závěry jsou analyzovány, k zjištěním jsou nastavena opatření a sledována jejich
efektivita. Naplňování strategických záměrů podporuje stabilní pedagogický sbor
ztotožněný s vizí školy a aktivně se podílející na její inovaci a realizaci. Stanovené cíle
směřují ke zkvalitňování výuky včetně materiálních podmínek. Úspěšně se daří zvyšovat
úroveň výuky cizích jazyků. Efektivní příprava žáků k mezinárodním certifikova ným
zkouškám se projevuje v navyšování počtu žáků, kteří je úspěšně absolvovali. Důraz je
kladen na zkvalitňování materiálních podmínek v oblasti informačních a komunikač níc h
technologií. Postupně dochází k inovaci programů využívaných při výuce, které se účelně
projevují v profesní přípravě žáků. Škola se zapojila do projektu Pohodová škola
s pozitivním důsledkem zejména ve výuce účetnictví.
Ke zvýšení kvality výuky přispívají také vzájemné hospitace pedagogů. Jejich pravidelno st
podporuje sdílení zkušeností, stejně jako stáže pedagogů ve školách podobného typu.
Získané podněty a zkušenosti jsou vzájemně předávány i na pedagogických radách.
Pedagogové zde také pravidelně informují v aktuálních vstupech o současných trendech
ve vzdělávání, získaných podnětech z dalšího vzdělávání, což má v důsledku pozitivní
dopad na výuku i na činnost metodických komisí. Rezervy stále zůstávají ve využívání forem
sebehodnocení a vzájemného hodnocení žáků. Ve sledované výuce byl sice v této oblasti
zaznamenán posun od poslední inspekční činnosti, ale také jeho rozdílné využívání. Zpětnou
vazbu k výuce dostávají učitelé od ředitele školy v rámci pohospitačních rozhovorů.
Důležité místo ve strategii školy má její propagace, což se daří úspěšně naplňovat. Důsledek
nastavené strategie školy a její postupné realizace se pozitivně projevil v navyšování počtu
žáků, který se od poslední inspekční činnosti zdvojnásobil.


                          Hodnocení průběhu vzdělávání
Hospitované hodiny byly charakteristické podnětnou pracovní atmosférou podporující
efektivní učení. Vyučující svým vstřícným přístupem k žákům účelně podporovali jejich
zájem o vzdělávání, což zároveň vytvářelo podnětnou vzájemnou komunikaci všech
zúčastněných. Téma jednotlivých hodin učitelé žákům sdělovali vždy v úvodu, ale pouze
ojediněle vytyčovali pedagogické cíle potřebné k získání účelné zpětné vazby od žáků.


                                            2/6
Někdy byly formulovány v průběhu výuky alespoň dílčí cíle, které ale v závěru hodin nebyly
zpravidla ověřeny. Žáci dodržovali pravidla přirozené komunikace s učiteli a respektovali
stanovené postupy práce. Přínosné bylo využívání didaktické techniky učiteli i žáky. Žáci
byli vedeni k přemýšlení, schopnosti rozlišovat příčiny a následky dějů i jejich vzájemnýc h
souvislostí. Zadávání problémových úkolů vedlo žáky k utváření vlastních strategií řešení
a rozvoji logického myšlení. V některých hodinách byla zaznamenána efektivní podpora
rozvoje čtenářské gramotnosti (porozumění textu, práce s informacemi) a kritického myšle ní
žáků. Podporován byl kreativní přístup žáků. Pedagogové rovněž efektivně využívali práci
s chybou a poskytovali žákům dostatek času k pochopení a procvičení probírané látky. Byla
zaznamenána nízká diferenciace úloh s ohledem na rozdílné pracovní tempo a studijní
předpoklady žáků. Vzájemné hodnocení či sebehodnocení bylo využíváno zejména
při výstupech žáků (prezentace, referáty), méně již jako součást zpětné vazby v průběhu
či na konci hodin.
Ve výběru účinných výchovných a vzdělávacích strategií v jednotlivých předmětech
postupovali vyučující rozdílně. Ve většině hodin volbou a pestrým střídání metod a forem
práce úspěšně podporovali aktivní zapojení žáků. Činnostní učení bylo vidět zejména
v hodinách všeobecně vzdělávacích předmětů, méně již v předmětech odborných. Efektivitu
vzdělávacího procesu zvyšovala účinná průběžná motivace, využívání mezipředměto výc h
vztahů a propojování teorie s praxí.


                          Hodnocení výsledků vzdělávání
Systém zjišťování a hodnocení výsledků vzdělávání žáků je založen na uplatňová ní
standardních evaluačních nástrojů s využitím různých forem písemného a ústního ověřování
žákovských znalostí a dovedností. Podnětné a motivační je pro žáky hodnocení aktivního
zapojení a úspěšnosti v projektové činnosti či pravidelné soutěže manažersko-organizač níc h
dovedností vyhlašované pro všechny ročníky školy. Své hodnocení škola doplňuje
i externím testováním, jehož výsledky mají informativní charakter, analýzy v této oblasti
neprobíhají.
Vzdělávací výsledky a absenci žáků škola průběžně eviduje a hodnotí na jednáních
metodických komisí a pedagogické rady. Kromě sumárních výsledků jsou diskutována
případná opatření přijímaná k řešení vzdělávacích problémů. Jejich efektivita ale není vždy
důsledně sledována. Ve strategii školní neúspěšnosti se pozitivně projevilo doučování.
Školní poradenské pracoviště je tvořeno jedním pedagogem, který vykonává funkci školního
psychologa, výchovného poradce a metodika prevence. Tato kumula ce funkcí se neprojevila
negativně, neboť pedagog úzce spolupracuje s ostatními vyučujícími. Okamžité sdílení
informací a efektivně nastavená kooperace se pozitivně projevily v minimalizaci rizikovýc h
jevů. Účelná je také spolupráce s žáky. Starší spolužáci se zapojují do organizace
adaptačních programů, na jejichž náplni se aktivně podílejí. V oblasti prevence rizikovýc h
jevů škola spolupracuje s externími partnery. Nastavením funkčních opatření se podařilo
výrazně snížit vysokou absenci žáků.
Zákonní zástupci žáků jsou informováni prostřednictvím elektronického informač ního
systému, při třídních schůzkách, škola jim poskytuje také čtvrtletní přehled vzdělávac íc h
výsledků žáků. Posunem od poslední inspekční činnosti je i způsob vyhodnocování odborné
praxe žáků, což zkvalitnilo zpětnou vazbu v této oblasti.
Důležitou zpětnou vazbou jsou výsledky maturitních zkoušek. Projednávány jsou
na jednáních pedagogické rady a metodických komisí. Jsou srovnatelné s výsledky žáků
během studia a úspěšné ve srovnání se školami podobného typu. Opatření směřují



                                            3/6
ke strategii práce s textem. V cizích jazycích je v této oblasti podnětná i spolupráce
s rodilými mluvčími.
Kariérové poradenství probíhá standardní formou. Efektivní je zpětná vazba od absolventů.
Škola systematicky sleduje uplatnění absolventů školy na trhu práce, využívá při tom
zejména osobního kontaktu s absolventy a kontakty se zaměstnavateli v regionu. Účelné jsou
také pravidelné aktivity s absolventy (besedy, jejich účast na tzv. Kariérním dnu).
Široká škála školních a mimoškolních aktivit, spolupráce s různými organizacemi a školami
vytváří kvalitní předpoklady pro obohacování a rozvoj klíčových žákovských kompetencí.
Škola posiluje úspěšnost vzdělávání žáků prostřednictvím účasti v tematicky zaměřenýc h
projektech, vědomostních i sportovních soutěžích. Pravidelně je pořádána soutěž
manažersko-organizačních dovedností „Den M“ cíleně rozvíjející kompetence žáků
se zdařilou prezentací školy.
Ke kvalitnímu naplňování profilu absolventa přispívá úzká spolupráce s profesními
a sociálními partnery.


                                         Závěry
Vývoj školy
- Navýšení počtu žáků, který se od poslední inspekční činnosti zdvojnásobil.
Silné stránky
- Zajištění účinné zpětné vazby mezi učiteli v systému vzájemných hospitací, sdílení
  zkušeností, předávání informací a činnost metodických komisí se pozitivně projevují
  v kvalitě výuky.
- Různorodé školní a mimoškolní aktivity pro žáky cíleně podporují rozvoj a dosahování
  jejich kompetencí a profesního uplatnění.
- Vzájemná spolupráce všech aktérů vzdělávání včetně absolventů školy pozitivně
  ovlivňuje průběh vzdělávacího procesu.
Slabé stránky a/nebo příležitosti ke zlepšení
- Nízká diferenciace výuky vzhledem k individualitě žáka nevytváří optimální podporu
   žáků vzhledem k jejich vzdělávacímu potenciálu.
Doporučení pro zlepšení činnosti školy
- Více diferencovat výuku s ohledem na potenciál jednotlivých žáků.
- Systematicky sledovat efektivitu     nastavených   opatření, a tím posílit    funkčnost
  evaluačního procesu.


Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.




                                           4/6
                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 14 dnů přijmout adekvátní opatření k prevenci nedostatků zjištěných
při inspekční činnosti a ve stejné lhůtě písemně informovat Českou školní inspekci,
jaká byla přijata opatření.
Zprávu zašlete na adresu Česká školní inspekce, Inspektorát v Kraji Vysočina,
Zborovská 3, 586 01 Jihlava, případně prostřednictvím datové schránky (g7zais9),
nebo na e-podatelnu csi.j@csicr.cz s připojením elektronického podpisu.


                 Seznam dokladů, o které se inspekční zjištění opírají
   1.  Strategie rozvoje školy 2020–2025
   2.  Roční plán školy na školní rok 2022/2023, ze dne 31. 8. 2022
   3.  Autoevaluace 2020 – Manažerská akademie
   4.  Zpráva o škole za školní rok 2021/2022, ze dne 21. 9. 2022
   5.  Dokumentace školního poradenského pracoviště
   6.  Zápisy z pedagogických rad, školní rok 2022/2023
   7.  Plán řídící a kontrolní činnosti ředitele ve školním roce 2022/2023
   8.  Hospitační činnosti na Manažerské akademii, školní rok 2022/2023
   9.  Plán DVPP 2022/2023, Dlouhodobý plán DVPP, pedagogická rada projednala dne
       21. 9. 2022
   10. ICT plán školy, bez data vyhotovení
   11. Doklady o nejvyšším dosaženém vzdělání pedagogických pracovníků
   12. Rozvrhy hodin, školní rok 2022/2023
   13. Školní matrika v elektronické podobě
   14. Dokumentace k realizaci a vyhodnocování odborné praxe, školní rok 2021/2022


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Inspektorát v Kraji Vysočina,
Zborovská 3, 586 01 Jihlava, případně prostřednictvím datové schránky (g7zais9),
nebo na e-podatelnu csi.j@csicr.cz s připojením elektronického podpisu, a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




                                          5/6
Složení inspekčního týmu a datum vyhotovení inspekční zprávy

Titul, jméno, příjmení, funkce
 PhDr. Ludmila Slánská, školní nspektorka
 vedoucí inspekčního týmu

 Ing. Hana Vejvodová, kontrolní pracovnice

 Mgr. Andrea Zadinová, školní inspektorka




Datem vyhotovení inspekční zprávy se rozumí datum posledního podpisu člena inspekčního
týmu.




                                             6/6
