                                 Česká školní inspekce
                               Moravskoslezský inspektorát
                               Matiční 20, 702 00 Ostrava
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIT-2293/23-T
                                       Sp. zn. ČŠIT-S-438/23-T


Název                               Obchodní akademie a Vyšší odborná škola sociální,
                                    Ostrava-Mariánské Hory, příspěvková organizace
Sídlo                               Karasova 1140/16, 709 00 Ostrava-Mariánské Hory
E-mail                              oa@oao.cz
IČO                                 00 602 086
Identifikátor                       600 017 672
Právní forma                        příspěvková organizace
Zastupující                         PaedDr. Libor Lenčo
Zřizovatel                          Moravskoslezský kraj
Místo inspekční činnosti            Karasova 1140/16, Ostrava
                                    Zelená 2824/40A, Ostrava
Inspekční činnost na místě          27. až 30. 11. 2023

Inspekční činnost byla zahájena doručením oznámení o inspekční činnosti.


                                 Předmět inspekční činnosti
Předmětem inspekční činnosti vykonávané podle § 174 odst. 2 písm. b) a c) zákona
č. 561/2004 Sb., o předškolním, základním, středním, vyšším odborném a jiném vzdělává ní
(školský zákon), ve znění pozdějších předpisů, bylo zjišťování a hodnocení podmínek,
průběhu a výsledků vzdělávání včetně hodnocení naplňování školních vzdělávac íc h
programů.


                                         Charakteristika
Obchodní akademie a Vyšší odborná škola sociální, Ostrava-Mariánské hory, příspěvková
organizace (dále „škola“) vykonává činnost střední školy a vyšší odborné školy. Činnost
školského ubytovacího zařízení škola v době konání inspekce nevykonávala, aktuálně byl
domov mládeže ve spolupráci se zřizovatelem využíván pro ubytování uprchlíků z Ukrajiny.
Vzdělávání žáků střední školy probíhá na adrese Karasova 1140/16, Ostrava, je realizo vá no
v denní formě ve čtyřletých oborech vzdělání ukončovaných maturitní zkouškou
(63-41-M/02 Obchodní akademie, 78-42-M/02 Ekonomické lyceum 26-45-M/01
a 68-43-M/01 Veřejnosprávní činnost). V oboru vzdělání 63-41-M/02 Obchodní akademie
se žáci vzdělávali podle dvou školních vzdělávacích programů (Obchodní akademie
a Obchodní akademie se zaměřením na zahraniční obchod). Ve vyšší odborné škole
se vzdělávají studenti v místě poskytovaného vzdělávání Zelená 2824/40A, Ostrava, výuka
je realizována v denní a dálkové formě podle akreditovaných vzdělávacích programů
v tříletých oborech vzdělání ukončovaných absolutoriem (75-32-N/01 Sociální práce
a 75-32-N/06 Sociální pedagogika). Aktuálně se v prvním ročníku vzdělávali studenti oboru
vzdělání 75-32-N/01 Sociální práce také v kombinované formě.
Ve školním roce 2023/2024 bylo ve střední škole vzděláváno celkem 475 žáků, ve vyšší
odborné škole 274 studentů. Střední škola ke dni inspekční činnosti evidovala 29 žáků
se speciálními vzdělávacími potřebami, jeden se vzdělával podle individuálního
vzdělávacího plánu. Několik žáků se vzdělávalo podle plánu pedagogické podpory prvního
stupně (včetně nadaných žáků v anglickém jazyce). Ve vyšší odborné škole se vzděláva lo
pět studentů se speciálními vzdělávacími potřebami, nadanému studentovi škola umožnila
studium podle individuálního vzdělávacího plánu. Stravování je pro žáky a studenty
smluvně zajišťováno ve stravovacích zařízeních několika různých subjektů v dostupné
vzdálenosti od školy.


                         Hodnocení podmínek vzdělávání
Ředitel školy vedl školu ve svém prvním funkčním období od roku 2022 v souladu s jejími
potřebami včetně zpravidla účelného nastavení kontrolních mechanismů. Řídicí procesy jsou
ve škole účelně nastaveny, společně se na nich podílí několik dalších zaměstna nc ů.
Efektivitu řízení vzdělávacího procesu podporovalo jasné rozdělení činnosti
a zodpovědnosti pedagogů ve funkcích zástupců a zároveň dobré manažerské schopnosti
vedení školy. Jednotlivé činnosti školy jsou vždy pečlivě plánované a vyhodnocova né.
Pedagogické záležitosti řeší vedení školy při jednání pedagogické rady střední školy i vyšší
odborné školy, rovněž se zabývá podněty jednotlivých předmětových komisí, garantů
předmětů a oborů nebo koordinátorů specifických činností. Vzájemná komunikace založená
na pravidelných pracovních jednáních je funkční. V případě potřeby jsou některé záležitos ti
řešeny operativně, včetně přijímání opatření.
Podmínky pro sledování a vyhodnocování vzdělávacího procesu jsou nastaveny. Hospitační
činnost je realizována a zpravidla přispívá k profesnímu růstu učitelů. Kromě vedení střední
školy i vyšší odborné školy hospitují i vedoucí předmětových komisí nebo sekcí. V menší
míře probíhalo ověřování účelnosti doporučení z hospitačních výstupů, které zatím nebylo
systémově nastaveno. Chybělo cílenější zaměření hospitační činnosti na konkrétní
pedagogické dovednosti učitelů (naplnění pedagogického cíle, účelná podpora
komunikačních dovedností apod.).
Koncepční strategie se zaměřuje na krátkodobé i střednědobé cíle školy, které jsou sdíleny
všemi účastníky vzdělávání. Jednou z hlavních priorit ředitele školy bylo od školního roku
2022/2023 více vzájemně sblížit a provázat činnosti střední a vyšší odborné školy, sjednotit
a posílit vzájemnou spolupráci. Škola již v době konání inspekce používala jednotné logo
pro podporu společné identity obou činností. Koncepčním záměrem je také podpora


                                           2/10
inovativního vzdělávání s využitím digitálních technologií nebo posílení vlastní
komunikační strategie. Ve spolupráci se zřizovatelem jsou k realizaci připraveny plány
např. na celkovou rekonstrukci stávající budovy domova mládeže, přestěhování vyšší
odborné školy do jeho prostor nebo vybudování vlastního stravovacího zařízení. Škola
naplnění koncepčních cílů průběžně vyhodnocuje, některé z dílčích pokroků ve vývoji školy
byly pojmenovány i ve výroční zprávě o činnosti školy za školní rok 2022/2023.
Prostorové, materiální i finanční podmínky podporují vzdělávací proces. Společné prostory
střední i vyšší odborné školy jsou účelně zařízeny, žákům i studentům slouží nejen
k přípravě na výuku, ale i k trávení volných chvil v odpočinkových zónách. Prezentace
výsledků žáků a studentů v projektech a soutěžích ve společných prostorách posiluje jejich
sounáležitost se školou a příznivě podporuje jejich motivaci ke studiu. Vícezdrojové
financování, zapojení školy do řady projektů a iniciativní přístup vedení školy v oblasti
získávání dalších finančních prostředků umožňují úspěšně realizovat vzdělávací programy.
Finančně byla podporována např. bilingvní výuka nebo podnikavost a finanční gramotnost
žáků. V rámci programu ERASMUS+ také mobilita žáků nebo studentů. Ve střední škole
byly na podporu praktické výuky vybudovány učebny podnikavosti a přírodních věd.
Odborné učebny pro výuku ve vyšší odborné škole (např. snoezelen, učebna sociálně
psychologického výcviku apod.) jsou velmi dobře vybaveny. Umožňují získání praktických
návyků tak, že se studenti naučí pracovat nejen s klienty, ale i sami se sebou a dokáží nabyté
vědomosti a dovednosti uplatnit v praxi. Studentům je k dispozici i odborná knihovna, která
obsahuje kromě odborné literatury také archiv absolventských prací sloužící jako teoretický
základ pro jejich studium.
Personální podmínky školy účelně podporují vzdělávání žáků a studentů. Přínosem
pro kvalitu vzdělávání ve střední škole je kvalifikovanost pedagogického sboru, jejich
odborná erudice i praktické zkušenosti podporují úspěšnost vzdělávání žáků. Účelnost
vzdělávání žáků v anglickém jazyce je zvyšována také výukou s rodilou mluvčí. Ve vyšším
odborném vzdělávání je významným přínosem také skutečnost, že vyučující odborných
předmětů zůstávají v kontaktu s reálnou praxí (např. prostřednictvím exkurzí, vlastní prací
v sociální sféře, workshopy, dobrovolnictvím), což se příznivě promítá do vysokého
standardu vzdělávání.
Střední škola i vyšší odborná škola aktivně pracují se vzdělávacími programy, vyhodnocuj í
úspěšnost žáků a studentů ve vzdělávacím procesu. Škola reaguje na zjištěné potřeby
a provádí změny v učebním plánu i obsahu vzdělávání, a to i na základě zpětné vazby učitelů,
žáků nebo studentů. Ve střední škole byly některé úpravy učebního obsahu vzdělávac íc h
programů provedeny méně důsledně (např. nezařazení některých aktualizovaných témat).


                          Hodnocení průběhu vzdělávání
Ve sledovaných hodinách teoretické výuky ve střední škole učitelé často svým vstřícným
přístupem k žákům účelně podporovali jejich zájem o vzdělávání, které probíhalo zpravidla
v klidné pracovní atmosféře. Učitelé s žáky otevřeně komunikovali, projevovali vstřícnost
k jejich postojům. V úvodu hodin učitelé dokázali žáky motivovat k učení, opakování
z minulých hodin bylo vhodně využito k navázání na nové učivo. Realizace výuky byla vždy
ze strany učitelů dobře promyšlená. Téma vyučovací hodiny učitelé žákům sdělovali
v úvodu, ale pouze v části sledovaných hodin vytyčovali pedagogické cíle potřebné k získání
účelné zpětné vazby od žáků. Někdy dokázali učitelé formulovat dílčí cíle v průběhu výuky,
ale jejich dosažení v závěru hodin ověřovali spíše ojediněle.



                                            3/10
Většina učitelů střední školy byla schopna strukturovat výuku a podporovat účelnost
průběhu vyučovací hodiny různými metodami a formami práce. V teoretické výuce stále
převládá frontální forma vzdělávání, která byla ve větší části sledovaných hodin vhodně
doplňována zejména samostatnou prací žáků. Pozitivním zjištěním bylo v některých
hodinách účelné využití kooperativní formy, zejména při cílené spolupráci žáků při řešení
úloh ve dvojicích. Skupinové aktivity byly v teoretické výuce sledovány jen ojediněle.
Ve většině navštívených hodin byli žáci ve výuce aktivní, ale zejména při výkladovýc h
částech výuky se část z nich do procesu učení nezapojovala. Řízené rozhovory s žáky učitelé
vhodně doplňovali dostatečným množstvím návodných otázek, vedli žáky k logickému
uvažování. V malé míře učitelé využívali k aktivizaci diskuzi se nebo mezi žáky navzájem.
Učitelé jen výjimečně využili v teoretické výuce aktivní práci žáků s informacemi získanými
z dalších zdrojů, která by podpořila rozvoj jejich kritického myšlení. Funkční bylo
v některých hodinách zařazování mezipředmětových souvislostí podporující propojení
znalostí žáků s praxí.
Názornost teoretické výuky učitelé účelně podporovali ve většině hodin, didaktickou
techniku využívali k prezentování vlastních výukových materiálů nebo elektronick ýc h
učebnic. Umožňovali žákům pracovat na úkolech se školní digitální technikou nebo
s vlastními mobilními telefony. Většina vyučujících účelně využívá digitální vzdělávac í
prostředí učeben Google Classroom pro vzájemnou komunikaci s žáky a jejich účinnou
studijní podporu, efektivita využití se ale u jednotlivých vyučujících výrazně liší.
Vhodná podpora žáků se speciálními vzdělávacími potřebami byla ve sledované výuce občas
zaznamenána především při ověřování znalostí. V některých hodinách učitelé dokázali
vhodnou formou individuálně podpořit žáky v učení, ale většina sledovaných hodin měla
jednotné tempo i jednotnou náročnost pro všechny. Zcela chyběly prvky diferenc iace
náročnosti zadávaných úloh, čímž byl omezen potřebný rozvoj znalostí a dovedností
zejména nadaných žáků. Prvky účelného sebehodnocení žáků byly zaznamenány jen velmi
ojediněle, vzájemné hodnocení žáků v teoretické výuce nebylo zaznamenáno vůbec. Závěry
hodin učitelé zpravidla nevyužívali k získání zpětné vazby od žáků, někdy pouze
rekapitulovali ze svého pohledu průběh hodiny.
V hodinách českého jazyka a literatury směřovalo vzdělávání žáků k jejich úspěšnému
zvládnutí maturitní zkoušky. Byly využívány vhodně zvolené umělecké texty k seznámení
s pojmy literární teorie, k charakteristice slovní zásoby a k rozvoji čtenářské gramotnosti.
V části hodin výběr textů cíleně podporoval rozvoj emocionálního prožívání a postojů žáků
a prostor byl věnován také rozvoji jejich kreativity při tvorbě vlastních textů. Velký důraz
klade střední škola také na výuku cizích jazyků. Navštívené vyučovací hodiny zpravidla
probíhaly ve vyučovaném jazyce, ale někdy bylo zaznamenáno zbytečné nadužívání českého
jazyka, což částečně omezovalo rozvoj komunikačních schopností žáků. Přínosem je výuka
některých hodin anglického jazyka s rodilou mluvčí, což umožňuje žákům více rozvíjet
porozumění mluvenému jazyku i sociokulturním souvislostem v anglicky mluvících zemích.
Sledovaná teoretická i praktická výuka odborných předmětů ve střední škole měla dobrou
úroveň a směřovala k naplnění profilu absolventa. Vyučující kladli důraz na osvojení
základních pojmů, procvičování a upevnění učiva, vedli žáky ke správnému používá ní
odborné terminologie a důsledně u žáků ověřovali bezprostřední pochopení učiva
i schopnost nové poznatky vhodně aplikovat. V části sledované výuky využili žáci účelně
digitální technologie, které jim v některých případech umožňovaly získat okamžitou zpětnou
vazbu k vlastní práci. Ve většině hodin žáci pracovali účelně s pracovními listy nebo
učebnicemi, v případě potřeby se obraceli na učitele, který jim poskytoval vhodnou podporu.
Někdy ve sledované výuce ekonomických předmětů převažovala aktivita učitele, čímž byly



                                           4/10
částečně omezeny podmínky pro uplatnění tvořivého myšlení, řešení problému nebo
konstruktivní diskuzi žáků. Efektivní propojování znalostí žáků s praxí bylo sledováno více
v praktickém vyučování, kde se dařilo přirozeně propojovat všechny odborné vyučovac í
předměty a rozvíjet tak odborné a klíčové kompetence žáků. Příznivým zjištěním byla
realizace vzdělávání žáků ve vyučovacím předmětu fiktivní firma, při kterém jsou žákům
vytvořeny vhodné podmínky pro simulaci reálného podnikání. Ve výuce tohoto předmětu
žáci účelně spolupracovali v týmech, dobře organizovali vlastní práci a její výsledky
prezentovali, vyučující působili jen jako koordinátoři činností.
Sledovaná výuka ve vyšší odborné škole měla zpravidla výbornou úroveň, což bylo dáno
odborností pedagogů, účelným zaměřením výuky na využití zkušeností studentů a také
motivací velké většiny z nich uspět v tomto stupni vzdělávání. Atmosféra výuky byla i díky
přístupu vyučujících podporující a velmi empatická. Při cvičeních učitelky využíva ly
vhodné aktivizující metody podporující zapojení studentů např. k diskuzi o probíraném
tématu. Studenti dostávali prostor k samostatnému projevu, podporován byl rozvoj jejich
komunikačních dovedností a odborné slovní zásoby, účelně byly propojovány jejich
teoretické znalosti s profesní zkušeností. V rámci přednášek se výuka zaměřova la
na upevňování rozsáhlé terminologie a chápání vzájemných souvislostí. V některých
předmětech, s nižší časovou dotací, by bylo vhodné cíleně strukturovat velmi široký obsah
témat. Příležitostí může být např. zmapovat vlastní znalosti studentů a ve vlastní výuce
využít pouze stěžejní části učebních témat.
Zcela nadstandardní prostor je při vyšším odborném vzdělávání věnován odborné praxi,
která tvoří bezmála čtvrtinu celkové hodinové dotace studia. Během prvního ročníku
se studenti seznamují s prací sociálních pracovníků v různých sociálních zařízeních tak,
aby dokázali vyhodnotit, která oblast je pro ně nejzajímavější a jíž se budou věnovat ve své
absolventské práci. Praxi vykonávají v zařízeních s různým zaměřením tak, aby se co nejlépe
v sociálních službách orientovali. Při odborné praxi jsou pod supervizí sociálníc h
pracovníků a také svých učitelů. Poznávají práci sociálních pracovníků, komunik ují
s klienty, řeší různé úkoly. Upevňují si tak znalosti a dovednosti získané v teoretické výuce,
které aplikují přímo na jednotlivých pracovištích.


                          Hodnocení výsledků vzdělávání
Škola průběžně sleduje výsledky žáků i studentů ve vzdělávání na úrovni tříd, studijníc h
skupin i jednotlivců, vyhodnocuje je zejména v rámci jednání pedagogické rady.
Ke zjišťování výsledků vzdělávání žáků střední školy využívají učitelé obvyklý systém
ověřování znalostí žáků (ústní zkoušení, testy, písemné práce). Vedení školy provádí analýzy
průběžných výsledků vzdělávání žáků i výsledků maturitních zkoušek, podrobně a přehledně
je včetně analýzy a závěrů zveřejňuje ve výroční zprávě o činnosti školy. Vedení školy
se dlouhodobě věnuje podrobně také analýze uplatnění absolventů střední i vyšší odborné
školy.
Ročníkové výsledky vzdělávání žáků střední školy byly ve školním roce 2022/2023 dobré.
Ve školním roce 2022/2023 z celkového počtu prospělo s vyznamenáním přibližně 20 %
žáků, neprospělo nebo nehodnoceno jich bylo minimálně (přibližně pět procent). Výborných
a nadprůměrných výsledků dosáhli žáci 1. a 2. ročníku v externích testováních (čtenářská
a finanční gramotnost). Absence žáků je školou monitorována, v uvedeném období byla
nízká, což svědčí o účelné práci školy s motivací žáků ke studiu. Neomluvenou absenci škola
řeší spíše ojediněle a přijímá k ní účelná opatření. K motivaci a posílení pozitivního
sebepojetí žáků učitelé neopomíjí pochvalami hodnotit jejich úspěchy i úspěšnou


                                            5/10
reprezentaci školy v projektech a soutěžích. Problematické chování žáků je ve střední škole
včas řešeno, je spíše ojedinělé, čemuž odpovídá i nízká míra udělovaných nezbytnýc h
kázeňských opatření. Úspěšnost žáků střední školy v cizojazyčném vzdělávání je cíleně
podporována nabídkou výuky až čtyř cizích jazyků, v oboru vzdělání obchodní akademie
se zaměřením na zahraniční obchod studují žáci povinně tři jazyky. Přínosem je také
vyučování vybraných odborných ekonomických předmětů v anglickém jazyce napříč všemi
obory vzdělání ve střední škole.
Průběžné výsledky vzdělávání studentů vyšší odborné školy jsou rovněž na dobré úrovni.
Z výchozího počtu studentů denního studia vyšší odborné školy ve školním roce 2022/2023
úspěšně ukončilo oba semestry vyšší odborné školy bezmála 85 %, úspěšnost studentů
dálkového studia se v uvedeném období pohybovala okolo 70 %. V prvním ročníku vyššího
odborného vzdělávání dostávají přihlášení studenti všech forem dostatečnou možnost účelně
vyhodnotit svoje ambice i motivaci ke vzdělávání, což potvrzují následně ve vyšších
ročnících vesměs stabilní stavy studentů ve studijních skupinách.
Škola velmi pečlivě sleduje a vyhodnocuje výsledky vzdělávání žáků u maturitní zkoušky.
Více než třetina žáků v roce 2023 zvládla zkoušku s vyznamenáním, po opravných
a náhradních termínech na podzim neprospělo 12 žáků. Ve společné části maturitní zkoušky
dosáhli nejlepších výsledků žáci oboru Obchodní akademie (o 4,9 % nad republikovými
výsledky škol se stejným zaměřením), méně úspěšní byli žáci oboru Ekonomické lyceum
(o 14,2 % pod republikovým výsledkem). Jedním z důvodů byly i horší výsledky žáků
ekonomického lycea u maturitní zkoušky z cizího jazyka, s tímto zjištěním škola pracuje,
analyzuje ho a aktuálně hledá cestu ke zlepšení. Výsledky žáků v profilové části maturitní
zkoušky jsou dlouhodobě na stabilní úrovni. Průměrná hrubá neúspěšnost všech žáků u této
zkoušky činila v posledních třech letech necelých 9 %. Vedení školy ve spolupráci
s metodickými orgány (předmětová komise pro odborné předměty) dosahované výsledky
žáků sleduje, podrobně vyhodnocuje a přijímá adekvátní opatření k jejich zlepšení
(např. úpravou obsahu výuky některých odborných předmětů). Škola žáky podporuje
při rozšiřování jejich všeobecných i odborných znalostí nebo kompetencí. Žákům se zájmem
o další rozvoj v jednotlivých předmětech učitelé poskytují účelnou podporu při přípravě
na vědomostní soutěže. Významná je také podpora žáků v účasti v mnoha projektech, škola
vhodně využívá projektové příležitosti pro podporu cizojazyčného vzdělávání.
Úspěšní jsou při ukončování svého vzdělávání studenti obou oborů vzdělání vyšší odborné
školy. Ve školním roce 2022/2023 ukončilo studium s vyznamenáním více než 40 % z nich,
neúspěšní jsou již řadu let ojediněle pouze jednotlivci. Pravidla pro zadání i zpracování
absolventských prací umožňují studentům účelně využít praktické zkušenosti získané
při studiu, přínosem je v rámci jejich obhajoby i odborná debata ke zpracování terénních
informací a sledovaných kazuistik. Vyšší odborná škola spolupracuje s řadou profesních
organizací, organizací zaměstnavatelů i sociálních pracovišť, které využívá k realizac i
praktické výuky studentů. Přínosem k úspěšné realizaci jsou dobře nastavené podmínky
praxe včetně např. jasně stanovených pravidel (klasifikace, termíny atd.).
Široký záběr mají vzdělávací i sociální aktivity školy, které vhodně podporují vzdělává ní
žáků a studentů v rámci vzdělávacích programů. Škola je např. členem sítě přidruženýc h
škol UNESCO a součástí projektu Světová škola, je rovněž ambasadorskou školou
Evropského parlamentu. K úspěšné realizaci vzdělávání výrazně přispívá spolupráce
se sociálními partnery. Žáci i studenti školy se zapojují do velkého počtu charitativníc h
projektů. Vzájemné vztahy všech účastníků vzdělávání kladně obohacuje také činnost
studentské rady nebo spolupráce se spolky rodičů. Ve škole se žáci a studenti s podporou
učitelů dlouhodobě věnují vydávání školních časopisů, ve kterých prezentuj í svoji činnost.



                                           6/10
Mnoho aktivit střední školy je zaměřeno také na oblast environmentálního vzdělává ní
(přednášky, projektové dny, exkurze, péče o učebnu v přírodě), přínosem je spolupráce
s různými vzdělávacími institucemi. Vyšší odborná škola je aktivní v pořádání výstav,
konferencí, odborných přednáškách a seminářů, studenti prezentují dobré jméno školy
v rámci dobrovolnické činnosti, každoročně je oceňován Dobrovolník roku.
Primární prevence a výchovné poradenství jsou ve střední škole zajišťovány dvěma
výchovnými poradkyněmi a metodičkou prevence. Pracovnice školního poradenského
pracoviště mají rozdělené své kompetence k práci se žáky podle oboru vzdělání, k jejich
činnosti pozitivně přispívá pravidelné jednání s vedením školy k řešení problémů a potřeb
žáků včetně podpory kariérového poradenství. Nastavená pravidla výchovného poradenství
umožňují účelnou podporu žáků se speciálními vzdělávacími potřebami, a to zejména
při ověřování výsledků vzdělávání. Žákům je mimo výuku také nabízeno doučování.
Příležitostí k rozvoji je ze strany výchovných poradkyň cílená podpora učitelů ve výuce
při využívání prvků diferenciace zadávaných úloh, zejména s ohledem na nadané žáky.
Metodička prevence upravuje plán prevence a opatření pravidelně a podle potřeby školy,
zajišťuje také tematicky vhodné přednášky a další akce podle plánu aktivit na aktuální školní
rok. Minimální preventivní program i související metodiky jsou aktuální a pomáhají
předcházet rizikovým jevům. To se příznivě pomítá do předcházení např. záškoláctví,
problémovému chování žáků nebo jejich ohrožení školní neúspěšností, řešených případů
je pouze minimum. Pozitivním zjištěním je evidence a podpora studentů se speciálními
vzdělávacími potřebami včetně nadaných studentů ve vyšší odborné škole. Během inspekční
činnosti byla upřesněna formální podoba pravidel pro činnost školního poradenského
pracoviště včetně vymezení kompetencí jeho pracovnic.


                                         Závěry
Vývoj školy
- Škola, od minulé inspekční činnosti v dubnu 2017, ukončila             činnost školského
  ubytovacího zařízení (domova mládeže).
- Byly zajištěny vhodné venkovní prostory pro výuku tělesné výchovy (venkovní sportovní
  hřiště).
- Od školního roku 2022/2023 došlo v rámci konkurzního řízení ke změně na pozici
  ředitele školy.
Silné stránky
   Střední škola
- Nastavení koncepční strategie rozvoje střední školy a její sdílení s účastníky vzdělává ní
  (1.1)
- Rozsah a využívání spolupráce se sociálními partnery ve vzdělávání (1.5)
- Realizace studijní podpory žákům (2.4)
- Vstřícná a otevřená komunikace učitelů střední školy podporující bezpečné prostředí
  pro vzdělávání žáků (3.2)
- Metody výuky praktického cvičení ve střední škole podporující účelnou simulac i
  reálného podnikání (4.2)




                                            7/10
- Prezentace výsledků vzdělávání žáků střední školy na veřejnosti podporovaná širokým
  rozsahem vzdělávacích projektů a aktivit (5.3)
  Vyšší odborná škola
- Nastavení koncepční strategie rozvoje vyšší odborné školy a její sdílení s účastníky
  vzdělávání (1.1)
- Rozsah a využívání spolupráce se sociálními partnery ve vzdělávání (1.5)
- Zajištění personálních podmínek ve vyšší odborné škole prostřednictvím učitelů
  aktivních v reálném procesu podpory sociálních služeb a sociální pedagogiky (2.3)
- Realizace studijní podpory studentům (2.4)
- Pozitivní atmosféra a empatický přístup učitelek vyšší odborné školy vytvářejíc í
  bezpečné prostředí při vzdělávání studentů (3.2)
- Prezentace výsledků vzdělávání studentů vyšší odborné školy na veřejnosti podporovaná
  širokým rozsahem vzdělávacích projektů a aktivit (5.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
  Střední škola
- Chybějící využívání diferenciace náročnosti řešených úloh pro podporu žáků s různými
  vzdělávacími potřebami ve střední škole (4.3)
- Nevyužívání závěrů vyučovacích hodin teoretické výuky k získání zpětné vazbě
  o účelnosti volených vzdělávacích strategií (4.3)
- Nižší míra využívání účelného sebehodnocení a vzájemného hodnocení žáků v teoretické
  výuce ve střední škole (4.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Příklady inspirativní praxe
- Realizace odborné praxe ve vyšší odborné škole zaměřená na získání odborných
  dovedností studentů v celém rozsahu požadavků akreditovaných vzdělávacích programů
  (4.2)
Doporučení pro zlepšení činnosti školy
- Motivovat učitele k vzájemným hospitacím pro získání pedagogické inspirace napříč
  obory vzdělání i mezi střední a vyšší odbornou školou a účelně nastavit systém
  vyhodnocování doporučení z hospitační činnosti.
- Zaměřovat hodnocení výuky učitelů ve střední škole na kvalitu stanovenýc h
  pedagogických cílů a jejich provázání se zpětnou vazbou od žáků k vlastnímu učebnímu
  pokroku.
- Zařazovat cíleně ve střední škole prvky diferencovaného          zadávání úloh zejména
  pro rychlejší nebo nadané žáky.
- Vést systematicky učitele v teoretické výuce ve střední škole k využívání závěrů
  vyučovacích hodin k získání zpětné vazby od žáků prostřednictvím metod sebehodnocení
  a vzájemného hodnocení učebního pokroku.


                                           8/10
                                  Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 30 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
1.  Školní vzdělávací programy oborů vzdělání střední školy pro školní rok 2023/2024
2.  Akreditované vzdělávací programy oborů vzdělání vyšší odborné školy pro školní
    rok 2023/2024
3. Školní řád střední školy s platností od 1. 9. 2023
4. Školní řád vyšší odborné školy s platností od 1. 9. 2023
5. Dokumentace ke koncepčním záměrům školy (výběr)
6. Školní matrika střední školy a vyšší odborné školy pro školní rok 2023/2024 (výběr
    z dokumentace)
7. Plány kontrolní a hospitační činnosti pro školní rok 2022/2023
8. Rozvrhy hodin tříd, studijních skupin a učitelů ve střední škole a vyšší odborné škole
    pro školní rok 2022/2023
9. Třídní knihy střední školy pro školní rok 2022/2023
10. Dokumentace k průběhu a výsledkům vzdělávání ve vyšší odborné škole ve školníc h
    rocích 2022/2023 a 2023/2024
11. Výroční zpráva o činnosti školy - školní rok 2022/2023
12. Minimální preventivní program střední školy pro školní rok 2022/2023
13. Dokument Prevence a poradenství vyšší odborné školy pro školní rok 2022/2023
14. Záznamy jednání pedagogické rady pro školní roky 2021/2022 a 2022/2023
15. Doklady k personálním podmínkám školy (aktuální stav, výběr)
16. Dokumentace vztahující se k finančním podmínkám školy a zajištění bezpečnosti
    a ochrany zdraví žáků pro školní rok 2023/2024 (výběr)
17. Smlouvy o zajištění školního stravování vč. dodatků pro školní rok 2023/2024


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.


                                          9/10
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Martin Valášek, školní inspektor, vedoucí inspekčního týmu
 Mgr. Petra Holánková, školní inspektorka
 Ing. Klára Kudlíková, kontrolní pracovnice
 Mgr. Hana Řebíčková, školní inspektorka
 Ing. Alena Svobodová, školní inspektorka
21. 12. 2023




                                         10/10
