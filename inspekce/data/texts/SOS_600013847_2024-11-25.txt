                                  Česká školní inspekce
                                Jihomoravský inspektorát
                              Šumavská 519/35, 602 00 Brno
____________________________________________________________________________________________________________




                         IN S P E K Č N Í ZP R ÁVA
                                        Čj. ČŠIB-2926/24-B
                                      Sp. zn. ČŠIB-S-612/24-B


Název                               Střední škola stavebních řemesel Brno-Bosonohy,
                                    příspěvková organizace
Sídlo                               Pražská 636/38b, Bosonohy, 642 00 Brno
E-mail                              sekretariat@soubosonohy.cz
IČO                                 00 173 843
Identifikátor                       600 013 847
Právní forma                        příspěvková organizace
Zastupující                         Ing. Jiří Košťál
Zřizovatel                          Jihomoravský kraj
Místo inspekční činnosti            Pražská 636/38b, Bosonohy, Brno
Inspekční činnost na místě          25. 11. 2024 − 28. 11. 2024

Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Střední škola stavebních řemesel Brno-Bosonohy, příspěvková organizace (dále „škola“)
vykonává činnost střední školy, domova mládeže a školní jídelny. Poskytuje vzdělává ní
ve dvou čtyřletých oborech středního vzdělání s maturitní zkouškou – Uměleckořeme s lné
zpracování dřeva a Nábytkářská a dřevařská výroba (dále „čtyřleté maturitní obory“),
ve třech dvouletých nástavbových oborech středního vzdělání s maturitní zkouškou –
Stavební provoz, Provozní technika a Nábytkářská a dřevařská výroba (dále „nástavbové
maturitní obory“) a v 11 oborech středního vzdělání s výučním listem – Zedník, Tesař,
Truhlář, Umělecký truhlář a řezbář, Pokrývač, Strojní mechanik, Klempíř, Instalatér,
Mechanik plynových zařízení, Kominík a Čalouník (dále „nematuritní obory“).
V nematuritních oborech, mimo Uměleckého truhláře a Strojního mechanika, poskytuje
škola také jednoleté zkrácené studium. Dálková forma vzdělávání nebyla v době inspekční
činnosti realizovaná.
Ke dni 30. 9. 2024 se ve střední škole vzdělávalo 703 žáků, z nichž 7,5 % žáků bylo
se speciálními vzdělávacími potřebami. Přibližně stejně bylo žáků s odlišným mateřským
jazykem. Od poslední inspekční činnosti došlo ve střední škole k nárůstu počtu žáků o 34 %.
Využití nejvyššího povoleného počtu žáků střední školy je 69 %. V domově mládeže bylo
k 31. 10. 2024 ubytováno celkem 167 žáků a studentů, což představuje oproti minulé
inspekční činnosti nárůst o 8 %. Využití nejvyššího povoleného počtu lůžek v domově
mládeže je 50 %.
Školní jídelna z provozních důvodů jídla sama nepřipravuje, pouze vydává jídla připravená
jiným provozovatelem stravovacích služeb. Žákům, zaměstnancům a ubytovaným v domově
mládeže jsou zajištěny obědy výběrem ze tří hlavních jídel, ubytovaným na domově mládeže
je dále zajištěna strava v rámci jejich hmotného zabezpečení (snídaně, přesnídávky, svačiny
a večeře).


                         Hodnocení podmínek vzdělávání
Ředitel školy (dále „ředitel“) po nástupu na vedoucí pracovní místo v srpnu 2020 písemně
stanovil hlavní směry rozvoje školy na období roků 2021 až 2026, které podrobněji
rozpracoval v krátkodobém akčním záměru. Koncepční dokumenty jsou přehledné, jasně
formulují hlavní směry a cíle rozvoje školy a prostředky k jejich dosažení. Koncepce
vychází z rozvojových dokumentů zřizovatele a je komunikována se všemi aktéry
vzdělávacího procesu. Při tvorbě koncepčních dokumentů byly využity zkušenosti získané
díky úzké spolupráci s ostatními školami obdobného zaměření a zaměstnavateli. Klíčovou
roli v tomto procesu hraje Rada vzdělavatelů a zaměstnavatelů, založená v červnu 2021,
jejíž činnost přispívá k efektivnímu propojení vzdělávacího systému s potřebami trhu práce.
Mechanismy a pravidla činnosti školy jsou srozumitelně stanovená ve školním řádu.
V průběhu inspekční činnosti byly odstraněny formulační nejasnosti týkající se ukládá ní
výchovných opatření a konání komisionálních zkoušek. Školní vzdělávací programy jsou
průběžně revidované, přesto menší pozornost škola věnovala aktualizaci popisu strategií
výuky v učebních osnovách s ohledem na moderní a inovativní přístupy ve vzdělává ní.
Ředitel účelně delegoval pravomoci a odpovědnosti mezi členy širšího vedení.
Na pracovních místech zástupců ředitele došlo od minulé inspekční činnosti k výraznějš í
personální obměně. Jasně definované kompetence jednotlivých členů vedení přispívají
k transparentnosti a efektivní spolupráci. Vedení školy operativně reaguje na vzniklé situace,
přesto je vhodné věnovat větší pozornost systematickému vyhledávání a prevenci


                                            2/10
potenciálních rizik, zejména v oblasti zajištění bezpečnosti a ochrany zdraví žáků.
Pedagogičtí pracovníci školy jsou do řízení zapojeni prostřednictvím činnosti metodickýc h
komisí. Přínosem jejich práce je především vzájemná výměna zkušeností, sdílení
didaktických materiálů, organizace vzdělávacích a mimoškolních akcí, což vše přispívá
k profesnímu růstu pedagogických pracovníků. Spolupráce je zaměřena i na oblast
vzdělávání žáků se speciálními vzdělávacími potřebami, což přispívá k jejich inkluzi
do běžné výuky. Menší pozornost byla věnována analýze výsledků vzdělávání žáků,
jak průběžných, tak při ukončování vzdělávání maturitní a závěrečnou zkouškou,
a následnému přijímání účinných opatření k jejich zlepšování. Kvalita vzdělávacího procesu
je sledována prostřednictvím hospitační činnosti vedení školy. Hospitační záznamy sice
dokumentují průběh výuky, avšak poskytovaná zpětná vazba je v některých případech příliš
obecná. Chybí hlubší zaměření na inovativní výukové metody a konkrétní doporučení, která
by podpořila jejich efektivnější začlenění do pedagogické praxe. Učitelé jsou pro svoji práci
odborně kvalifikovaní nebo si potřebnou kvalifikaci doplňují dalším studiem. Pravidelně
se zapojují do vzdělávacích akcí, které si většinou vybírají na základě svých zájmů
a odbornosti. Menší důraz je kladen na vzdělávací aktivity zaměřené na formy a metody
výuky. Získané poznatky sdílejí především na jednáních metodických komisí. Menší důraz
je však kladen na propojení výběru vzdělávacích aktivit s výsledky a závěry hospitační
činnosti. Zvýšená pozornost je věnována začínajícím učitelům, kteří mají k dispozic i
podporu uvádějícího učitele.
Činnost školního poradenského pracoviště koordinuje sociální pracovnice, která poskytuje
poradenství všem účastníkům vzdělávacího procesu. Zaměřuje se především na práci
s třídními kolektivy a individuální krizovou intervenci. Poradenské služby dále zajišťují dva
výchovní poradci, z nichž jeden se specializuje na podporu žáků s odlišným mateřským
jazykem, a dva školní metodici prevence. Personální zabezpečení poradenských služeb
je na vysoké úrovni, všichni pověření pracovníci vykonávají své úkoly efektivně. Výchovná
poradkyně účinně zajišťuje péči o žáky se speciálními vzdělávacími potřebami a pravidelně
sdílí klíčové informace s ostatními pedagogickými pracovníky, čímž přispívá k účelné
a koordinované podpoře těchto žáků. Příležitostí ke zlepšení je oblast identifikace nadaných
a talentovaných žáků, kteří nejsou aktuálně ve škole evidováni. Významnou pozornost škola
věnuje žákům s odlišným mateřským jazykem, kterým zajišťuje intenzivní jazykovou
přípravu a cílenou podporu při jejich začleňování do školního prostředí. Tento přístup
významně usnadňuje jejich adaptaci a zapojení do každodenního života školy. Školní
metodici prevence aktivně organizují standardní preventivní aktivity ve spolupráci
s externími organizacemi, mezi něž patří i každoroční akce „Jezdím cool“ zaměřená
na bezpečnost silničního provozu. Kariérové poradenství je také dostatečně rozvinuté,
přičemž sociální pracovnice aktivně pomáhá žákům při výběru profesního a společenského
uplatnění, což žákům usnadňuje orientaci na trhu práce a v osobním životě.
Domov mládeže poskytuje ubytování nejen žákům školy, ale také žákům a studentům
dalších škol. Pestrá nabídka zájmových kroužků, zaměřených zejména na výtvarné
a rukodělné práce, sportovní aktivity, deskové hry, ale i osobnostní rozvoj a podnikavost,
umožňuje ubytovaným žákům rozvoj zájmů a smysluplné trávení volného času s dopadem
na cílené předcházení nežádoucích sociálně patologických jevů. Významnou roli v chodu
domova mládeže hraje domovní rada složená ze zástupců jednotlivých výchovných skupin.
Tato rada se pravidelně schází s vedením domova, řeší aktuální otázky, přináší návrhy
na zlepšení a získává informace o plánovaných aktivitách, na jejichž realizaci se aktivně
podílí. Tento přístup podporuje rozvoj občanských a sociálních kompetencí žáků a může být
příkladem pro činnost samosprávného orgánu žáků, který není ve škole zřízen.




                                            3/10
Škola plní klíčovou úlohu jako koordinátor spolupráce v rámci Centra odborného vzdělává ní
ve stavebnictví. Díky modernímu technickému a materiálnímu zázemí poskytuje kvalitní
podmínky pro odborné vzdělávání nejen žákům školy, ale i ostatních partnerských škol.
Od poslední inspekce se v této oblasti podařilo dosáhnout dalšího výrazného zlepšení díky
vybudování a modernizaci učeben pro odborné vzdělávání. Toto vybavení je efektivně
využíváno zejména při praktické výuce, čímž přispívá k posilování a rozvoji odborných
kompetencí žáků. Materiální podmínky vzdělávání se průběžně zlepšují, didaktická technika
je pravidelně doplňována a modernizována. Žáci se aktivně podílejí na stavebních pracích
a opravách interiéru školy a domova mládeže, což jim umožňuje uplatnit své praktické
dovednosti v reálných projektech a rovněž přispět ke zlepšení školního prostředí. Technické,
materiální i personální zázemí se zároveň efektivně využívá i v oblasti celoživotního
vzdělávání. Škola nabízí širokou škálu kvalifikačních a rekvalifikačních kurzů, včetně
svářečské školy, přípravných kurzů ke zkouškám profesních kvalifikací či samotných
zkoušek, čímž přispívá ke zvyšování odborné kvalifikace široké odborné veřejnosti.


                          Hodnocení průběhu vzdělávání
Výuka všeobecně vzdělávacích předmětů probíhala v přátelské a vstřícné atmosféře, která
podporovala pozitivní vztah žáků k učivu a vytvářela bezpečné prostředí pro vzdělává ní.
Vyučovací hodiny byly většinou dobře organizačně zvládnuté. Učitelé projevovali zájem
o žáky a dokázali je vhodně motivovat k plnění zadaných úkolů. Žáci se zpravidla chovali
ukázněně a do výuky se zapojovali v rámci svých možností, nejčastěji prostřednictvím
stručných odpovědí na otázky učitele. Ve třídách maturitních oborů byl patrný aktivnějš í
přístup žáků k plnění úkolů, vyšší motivace a důraz na přípravu k maturitní zkoušce. Prostor
pro samostatné prezentace znalostí žáků však byl omezený, k rozvoji těchto dovedností žáci
nebyli systematicky vedeni. Spolupráce mezi žáky a jejich vzájemná komunikace při plnění
úkolů byly využívány jen částečně, což omezovalo rozvoj jejich sociálních a kooperativníc h
dovedností. Cílená podpora jazykových kompetencí se naopak výrazně projevila ve výuce
českého a anglického jazyka. Žáci měli dostatek příležitostí procvičovat cizí jazyk
a prakticky jej využívat v reálných situacích. Pracovali na rozšiřování slovní zásoby,
upevňování gramatických znalostí a zlepšování porozumění mluvenému slovu
prostřednictvím autentických poslechových materiálů. Početnější skupina při výuce
anglického jazyka ztěžovala individuální přístup a vedla k menšímu zapojení žáků.
Hospitované hodiny tělesné výchovy byly vyučovány blokovou formou. Žáci měli jasně
nastavená pravidla, která dodržovali. Prostřednictvím nabídky činností získávali nové
dovednosti a rozvíjeli pohybové schopnosti. Organizace blokové výuky tělesné výchovy
však nebyla v některých třídách správně nastavena. Žáci odcházeli po první hodině blokové
výuky na oběd a následně pokračovali ve výuce. Toto přerušení pohybové aktivity obědem
s následným návratem k fyzické zátěži může mít negativní dopad na zdraví žáků.
V odborných předmětech byla úroveň sledovaných hodin rozdílná. Závisela na volbě
vhodných forem a metod práce podporujících aktivní zapojení žáků do výuky. Velká část
výuky odborných předmětů se vyznačovala pedagogickými strategiemi, které aktivní
zapojení žáků dostatečně nepodporovaly. Hodiny měly převážně frontální charakter,
s převažující aktivitou učitelů, jenž předával informace prostřednictvím výkladu doplněného
prezentací textů či obrázků. Žáci zůstávali převážně pasivní, jejich činnost se obvykle
omezovala na opisování prezentací. Často chyběly názorné učební pomůcky,
které by usnadnily pochopení probírané látky. Samostatná práce na zadaných úkolech
se objevovala jen výjimečně a rovněž často chyběly příležitosti k vzájemné spolupráci mezi
žáky. Přestože učitelé částečně propojovali učivo s praxí a mezipředmětovými vazbami,


                                           4/10
interakce žáků zůstávala na nízké úrovni. Na otázky učitele reagoval jen omezený počet
žáků, někteří zůstávali po celou vyučovací hodinu pouze pasivními příjemci informac í.
Tento přístup k výuce dostatečně nepodporoval aktivní učení, rozvoj kritického myšle ní
a praktického využití získaných znalostí. Výuka tak působila v části odborných předmětů
málo podnětně a neodpovídala požadavkům moderního vzdělávání.
Průběh praktického vyučování byl sledován napříč různými obory vzdělání v rámci
odborného výcviku, který probíhal ve školních dílnách a na pracovištích externích subjektů.
Výukové cíle vycházely ze školních vzdělávacích programů, žáci s nimi byli na začátku
vyučovacího dne srozumitelně seznámeni. Kombinací různých výukových metod bylo
dosaženo vyváženého rozvoje teoretických znalostí a praktických dovedností, včetně
odborné terminologie. Většina žáků zvládala plnit zadané úkoly samostatně, s účelným
využitím moderních technologií. Žáci rozvíjeli odpovídající klíčové kompetence a důležité
praktické dovednosti a návyky. V případě potíží jim učitelé poskytovali individuá lní
podporu. Díky partnerskému přístupu učitelů byli žáci motivováni k samostatné práci
a úspěšně plnili i náročnější úkoly. V části sledovaných hodin odborného výcviku
se projevily nedostatky v organizaci, které byly způsobeny vyšším počtem skupin konajícíc h
odborný výcvik na jednom pracovišti. Bezpečnostní aspekty byly sice zajištěny, avšak
nedostatečné prostorové uspořádání znesnadňovalo žákům efektivní práci. Dodržování
pravidel bezpečnosti a používání ochranných pomůcek bylo nedílnou součástí výuky.
Škola disponuje kvalitními učebními pomůckami, včetně elektronických učebnic a moderní
projekční a didaktické techniky. V některých sledovaných vyučovacích hodinách však bylo
využití těchto nástrojů nedostatečné a méně efektivní. Problémy zahrnovaly malé a nečitelné
písmo, špatnou orientaci v textech a zbytečné opisování prezentovaných informací do sešitů,
což snižovalo efektivitu výuky a zpomalovalo proces učení. Učitelé měli dobrý přehled
o žácích se speciálními vzdělávacími potřebami a většinou dokázali pružně reagovat
na jejich individuální potřeby. Podpora těmto žákům spočívala především v prodloužené m
čase na zpracování úkolů a v asistenci při obtížích při jejich plnění. Nicméně diferenc iace
vzdělávacího obsahu s ohledem na individuální schopnosti a potřeby žáků, která by zajistila
co nejlepší podmínky pro jejich rozvoj, nebyla dostatečně aplikována. I když byly vyučovac í
hodiny dobře zorganizované bez zbytečných prodlev, v závěru většinou chyběl čas
na komplexní zhodnocení práce žáků a ověření dosažení stanovených vzdělávacích cílů.


                          Hodnocení výsledků vzdělávání
Úroveň výsledků vzdělávání žáků učitelé pravidelně zjišťují pomocí běžných evaluačníc h
nástrojů. Další možnosti externího nebo systematického interního testování výsledků
vzdělávání žáků škola nevyužívá. Kritéria a postupy hodnocení si nastavují jednotliví učitelé
většinou podle svých potřeb. Jejich sjednocení v rámci předmětových komisí není časté.
Průběžné sledování výsledků vzdělávání žáků je primárně v kompetenci třídních učitelů.
Tito učitelé se pravidelně setkávají s pedagogy odborného výcviku a vychovateli domova
mládeže, kde v rámci tzv. „pedagogické trojky“ společně hodnotí prospěch, chování
a absenci žáků, stejně jako celkové třídní klima. Případné problémy jsou okamžitě
projednávány a řešeny. Pokud jsou identifikováni žáci s rizikem školního neúspěchu, učitelé
ve spolupráci s výchovnou poradkyní přijímají opatření ke zlepšení jejich vzdělávac íc h
výsledků, která zahrnují jednání s žáky, případně s jejich zákonnými zástupci, a nabídku
individuálních konzultací. Pro vybrané skupiny žáků jsou realizovány programy zaměřujíc í
se na strategie učení. Školní informační systém zajišťuje dostatečnou informovanost žáků
a jejich zákonných zástupců o vzdělávacích výsledcích a dalších záležitostech vzdělává ní.
Zákonní zástupci mohou získat informace nebo vyjádřit podněty na třídních schůzkách,


                                            5/10
při zhoršení výsledků jsou informováni individuálně. Pedagogická rada se výsledky žáků
zabývá dvakrát ročně, kdy třídní učitelé na závěr pololetí seznamují pedagogický sbor
s celkovými výsledky a případnými problémy v kolektivech.
V posledních třech letech byly výsledky vzdělávání žáků celkově srovnatelné. Průměrně 8 %
žáků neprospělo, přičemž nejvyšší neúspěšnost (16 % ve školním roce 2023/2024) byla
u nástavbových maturitních oborů. U nematuritních a čtyřletých maturitních oborů činil
podíl neprospívajících přibližně 7 %. Průměrná absence dosahovala 187 hodin na žáka
za školní rok, s mírným poklesem na 169 hodin ve školním roce 2023/2024; neomluve ná
absence tvořila přibližně 3 %. Škola sleduje docházku a stanovuje pravidla pro hodnocení
při vysoké absenci, což vedlo v uvedeném období k průměrně 9 % nehodnocených žáků.
Předčasné odchody ze studia jsou časté, zejména v prvním ročníku nematuritníc h
a nástavbových maturitních oborů. Škola uplatňuje pozitivní motivaci – počet pochval
převýšil kázeňská opatření, avšak snížené stupně z chování mělo téměř 6 % žáků, zejména
nematuritních oborů. K dosahování lepších studijních výsledků přispívají prospěchová
stipendia vyplácená zřizovatelem žákům podporovaných nematuritních oborů. Ve školním
roce 2023/2024 bylo finančně odměněno přibližně 27 % žáků.
Úroveň výsledků maturitních zkoušek se od poslední inspekce mírně zlepšila. Přesto škola
u některých oborů, zejména v řádném termínu, stále dosahuje horších výsledků oproti
celorepublikovému průměru. Nejlepší výsledky vykazuje maturitní obor Uměleckořeme s lné
zpracování dřeva, kde hrubá neúspěšnost za roky 2022 a 2023 činila průměrně 23,9 %,
a v roce 2024 se výrazně snížila na 5,6 %. Naopak nástavbové maturitní obory pravidelně
vykazují vyšší míru hrubé neúspěšnosti. Průměrná hrubá neúspěšnost v posledních dvou
letech byla 32 % u oboru Provozní technika a 30 % u oboru Nábytkářská a dřevařská výroba
(výsledky za roky 2023 a 2024, v roce 2022 v těchto oborech nikdo nematuroval). Žáci
nástavbového maturitního oboru Stavební provoz konali v posledních třech letech maturitní
zkoušku pouze v roce 2023 s výsledkem 50 % hrubé neúspěšnosti. Tyto výsledky zůstávají
pod průměrem obdobných škol v rámci společné části maturitní zkoušky. Výsledky
závěrečných zkoušek byly v posledních třech letech stabilní, s průměrnou hrubou
neúspěšností 14,5 % v řádném a prvním opravném termínu. V roce 2024 došlo k poklesu
neúspěšnosti u žáků, kteří zkoušku konali, avšak zvýšil se podíl žáků, kteří ji z důvodu
neprospěchu nekonali vůbec.
Vyhodnocování výsledků vzdělávání žáků v průběhu vzdělávání i při jeho ukončování
maturitní či závěrečnou zkouškou probíhá převážně formálně, omezuje se na statistické
přehledy. Od poslední inspekce škola nepřijala dostatečně účinná opatření ke zlepšení těchto
výsledků. Chybí podrobnější analýzy vzdělávacích výsledků v delším časovém horizontu
a důsledná identifikace problémových oblastí, zejména ve vztahu k maturitním
a závěrečným zkouškám. Z tohoto důvodu nebyla podpora úspěšnosti žáků dostatečně cílená
ani efektivní.
Výraznou aktivitu projevuje škola v oblasti rozvoje odborných kompetencí žáků. Pravidelně
pořádá soutěže celostátního významu zaměřené především na praktické odborné dovednosti
žáků v realizovaných oborech vzdělání. Tradici mají především soutěže České ručičky nebo
Mistři všedních dnů, do kterých jsou žáci každoročně zapojováni a opakovaně získávají
přední umístění a významná ocenění. Těmito aktivitami škola účinně podporuje profesní
rozvoj žáků, umožňuje jim porovnávat odborné dovednosti na národní úrovni a navazovat
kontakty s budoucími zaměstnavateli. Škola tak významným způsobem zvyšuje prestiž
řemesel, přispívá ke zlepšování kvality odborného vzdělávání a posiluje vztahy mezi
školami, firmami a širší veřejností. Rozvoj nadání a zájmu žáků škola dále podporuje pestrou
nabídkou mimoškolních aktivit, např. kroužků zaměřených na různé řemeslné činnosti,



                                           6/10
ve kterých si žáci mohou osvojit další dovednosti dobře uplatnitelné na trhu práce.
Naplňování školních vzdělávacích programů je podpořeno realizací přednášek nebo exkurzí
s různým zaměřením. V rámci projektu Erasmus žáci uskutečňují odbornou praxi také
u zahraničních zaměstnavatelů, kde získávají důležité pracovní zkušenosti a posilují
cizojazyčné dovednosti Ve školním roce 2023/2024 žáci školy a jejich pedagogové vyjeli
do Maďarska, ve školním roce 2024/2025 zase do Španělska.


                                         Závěry
Vývoj školy
– Změna na vedoucím pracovním místě ředitele školy a jeho zástupců.
– Založení Rady vzdělavatelů a zaměstnavatelů.
– Nárůst počtu žáků v denní formě vzdělávání.
– Průběžná obměna pedagogického sboru, včetně vychovatelů v domově mládeže.
– Modernizace učeben digitálními technologiemi a dalšími moderními               zařízeními
  pro odborné vzdělávání, vybudování nových odborných učeben.
Silné stránky
– Škola jako centrum odborného vzdělávání pro stavebnictví efektivně spolupracuje
  s vybranými firmami a vzdělávacími institucemi, což významně zlepšuje personální
  a materiální podmínky vzdělávání. (1.5)
– Aktivní působení školy jako propagátora řemeslných oborů vzdělání prostřednictvím
  organizace soutěží s celostátním významem a jiných mimoškolních aktivit přispívá
  ke zvýšení zájmu žáků o řemeslné obory a zvýšení prestiže školy. (1.5)
– Aktivní přístup školy k organizaci kurzů pro žáky a pro širokou odbornou veřejnost
  v rámci celoživotního učení přispívá k efektivnímu využití nadstandardního materiálního
  a technického vybavení školy. (2.4)
– Zapojení žáků ubytovaných v domově mládeže do zájmových kroužků, dalších
  mimoškolních aktivit a do rozhodování prostřednictvím domovní rady podporuje rozvoj
  demokratických hodnot a občanských kompetencí žáků. (3.4, 4.4)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Nedostatečná účinnost opatření zaměřených na zkvalitnění průběhu vzdělává ní
  a formální přístup vedení školy k vyhodnocování výsledků vzdělávání žáků nevedl
  v některých hodnocených oborech vzdělání k jejich zlepšení. (2.1, 5.1)
– Nedostatečné zapojení učitelů školy do sledování a osvojování nových trendů a poznatků
  ve vzdělávání, zejména v oblastech aktivizačních forem a metod výuky a účinnýc h
  didaktických postupů. (3.5)
– Tradiční způsoby výuky v části teoretického vyučování neposkytovaly žákům dostatek
  příležitostí k aktivnímu učení a rozvoji klíčových kompetencí. Absence individualizace
  výuky nevedla k optimálnímu vzdělávacímu pokroku žáků. (4.1, 4.3)
– Vysoká míra hrubé neúspěšnosti při ukončování vzdělávání maturitní zkouškou
  v nástavbových oborech vzdělání, zejména v řádném termínu. (5.1, 5.4)

                                           7/10
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Analyzovat a vyhodnocovat účinnost přijatých a realizovaných opatření v oblastech
  zvyšování kvality výuky a zlepšování výsledků vzdělávání žáků.
– Vyhodnotit reálné potřeby školy v zájmu zvyšování kvality poskytovaného vzdělává ní
  a nastavit účinnou formu dalšího vzdělávání pedagogických pracovníků školy, zejména
  v oblasti aplikace moderních forem a metod výuky.
– Zaměřit se na aktivní sledování kvality vzdělávacího procesu, podporovat a motivo vat
  pedagogické pracovníky k uplatňování aktivizačních forem a metod výuky,
  individualizace a přizpůsobení výuky jednotlivým žákům.
– Důsledně sledovat, podrobně analyzovat a vyhodnocovat výsledky vzdělávání žáků
  napříč všemi obory vzdělání, přijímat účinná opatření k jejich zlepšení, případně udržení.


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 14 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Výpis z rejstříku škol a školských zařízení, střední škola a domov mládeže, aktuální
      stav
 2.   M8 Výkaz o střední škole podle stavu k 30. 9. 2024, ze dne 4. 10. 2024
 3.   Z 19-01 Výkaz o školském ubytovacím zařízení podle stavu k 31. 10. 2024, ze dne
      11. 11. 2024
 4.   Jmenovací dekret na pracovní místo ředitele, s účinností od 1. 8. 2020
 5.   Koncepce školy, dlouhodobý záměr 2021–2026, účinnost od 1. 9. 2021
 6.   Krátkodobý akční záměr rozvoje školy, školní rok 2022/2023 až 2024/2025, účinnost
      od 1. 9. 2022
 7.   Autoevaluace za období 2021–2023 (včetně), účinnost 30. 12. 2023
 8.   Výroční zpráva o činnosti školy, školní rok 2023/2024, ze dne 18. 10. 2024
 9.   Školní řád, číslo vydání 1, účinnost od 1. 9. 2024
10.   Vnitřní řád DM, budova A+B, číslo vydání 1, účinnost od 1. 9. 2022
11.   Školní vzdělávací programy pro jednotlivé obory středního vzdělání a domov
      mládeže platné ve školním roce 2024/2025
12.   Školní matrika a třídní knihy elektronicky vedené ve školním roce 2024/2025
13.   Rozvrhy hodin vedené pro jednotlivé třídy a učitele, platné ve školním roce
      2024/2025


                                           8/10
14.   Personální dokumentace vybraných pedagogických pracovníků vedená ve školním
      roce 2024/2025
15.   Přehledy absolvovaných školení v rámci dalšího vzdělávání pedagogickýc h
      pracovníků, školní rok 2023/2024 a 2024/2025 ke dni inspekční činnosti
16.   Záznamy z hospitací za školní roky 2023/2024 a 2024/2025 ke dni inspekční činnosti
17.   Zápisy z porad vedení, předmětových komisí a z jednání pedagogické rady vedené za
      školní roky 2023/2024 a 2024/2025 ke dni inspekční činnosti
18.   Dokumentace školního poradenského pracoviště vedená za školní roky 2023/2024
      a 2024/2025
19.   Osobní dokumentace vybraných žáků vedená ve školním roce 2024/2025 ke dni
      inspekční činnosti
20.   Dokumentace k praktickému vyučování (produktivní činnost žáků, odměny žákům,
      smlouvy o obsahu, rozsahu a podmínkách praktického vyučování) vedená ve školním
      roce 2024/2025
21.   Dokumentace domova mládeže (plány práce, deníky výchovných skupin, záznamy
      o práci v zájmovém útvaru) vedená ve školním roce 2024/2025
22.   Stipendijní řád, účinnost od 1. 3. 2023; přehledy počtu žáků pobírajících stipendium
      ve školním roce 2023/2024
23.   Školní informační systém (průběžné výsledky vzdělávání žáků, přehledy celkových
      výsledků vzdělávání za školní roky 2021/2022, 2022/2023 a 2023/2024)
24.   Přehledy školy – výsledky maturitních zkoušek a závěrečných zkoušek za školní roky
      2021/2022, 2022/2023 a 2023/2024
25.   Přehledy ukončení vzdělávání žáků za školní rok 2023/2024
26.   Zápisy z jednání pedagogické trojky vedené ve školním roce 2024/2025 – vzorek
27.   Zápisy z třídních schůzek ve školním roce 2023/2024
28.   Dokumentace k hodnocení ekonomických podmínek a zajištění bezpečnosti žáků
      vedená ve školním roce 2024/2025
29.   Smlouva o poskytnutí školního stravování, č. 79/2024, uzavřená se Střední školou
      informatiky, poštovnictví a finančnictví Brno, příspěvkovou organizací, s platností
      od 1. 9. 2024 do 31. 8. 2025
30.   Inspekční zpráva, Čj. ČŠIZ-260/19-Z, ze dne 11. 4. 2019
31.   Zápis z jednání s ředitelem školy, ze dne 28. 11. 2024


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


                                          9/10
Složení inspekčního týmu a datum vyhotovení inspekční zprávy

 Ing. Renata Boková, školní inspektorka, vedoucí inspekčního týmu
 Mgr. Milan Heroudek, školní inspektor
 PhDr. Šárka Maleňáková, Ph.D., školní inspektorka
 Ing. Alena Svobodová, školní inspektorka
 PhDr. Jiří Wasserburger, školní inspektor
 Ing. Hana Šarounová, kontrolní pracovnice
12. 12. 2024




                                         10/10
