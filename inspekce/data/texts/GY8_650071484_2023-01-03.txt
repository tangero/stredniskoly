                                    Česká školní inspekce
                                  Jihomoravský inspektorát
_________________________________________________________________________________________________________ ___




                         IN S P E K Č N Í ZP R ÁVA
                                          Čj. ČŠIB-2059/22-B


Název                                Gymnázium, Velké Pavlovice, Pod Školou 10,
                                     příspěvková organizace
Sídlo                                Pod Školou 10, 691 06 Velké Pavlovice
E-mail                               gymnazium@velke-pavlovice.cz
IČO                                  71220321
Identifikátor                        650071484
Právní forma                         příspěvková organizace
Zastupující                          PaedDr. Vlastimil Kropáč
Zřizovatel                           město Velké Pavlovice
Místo inspekční činnosti             Pod Školou 10, Velké Pavlovice
Inspekční činnost na místě           3. 1. 2023 − 5. 1. 2023


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Gymnázium Velké Pavlovice, příspěvková organizace, vykonává činnost střední školy (dále
„škola“). V době inspekční činnosti škola poskytovala střední vzdělávání zakončené
maturitní zkouškou v oborech 79-41-K/41 Gymnázium (čtyřleté) a 79-41-K/81 Gymnázium
(osmileté). Škola evidovala celkem 275 žáků, z tohoto počtu bylo 12 žákům se speciálními
vzdělávacími potřebami (dále „SVP“). Výuka probíhala v osmi třídách osmiletého gymná zia
a čtyřech třídách čtyřletého gymnázia. Školu navštěvují žáci z více než třiceti obcí okresů
Břeclav, Hodonín a Brno-venkov.
Ve vzdělávání škola věnuje velkou pozornost výuce cizích jazyků. Při zajištění
pedagogických praxí studentů vysokých škol spolupracuje s řadou vysokých škol.
Stravování škola zajišťuje žákům smluvně se školní jídelnou, kterou provozuje přilehlá
základní škola. Školní bufet umožňuje žákům zakoupení drobného občerstvení.


                         Hodnocení podmínek vzdělávání
Ředitel školy (dále „ředitel“) zaměřil koncepci rozvoje školy pro období 2019 – 2025
na zajištění pedagogického sboru s příslušnou odborností a zkvalitnění materiálníc h
podmínek školy, především v oblasti rozvoje polytechnického vzdělávání. Jeho dlouholeté
pracovní zkušenosti, které uplatňuje při řízení školy, pozitivně ovlivňují vzájemné vztahy
všech aktérů vzdělávání. Ředitel aktivně pečuje o svůj profesní rozvoj, pravidelně se účastní
akcí dalšího vzdělávání pedagogických pracovníků (dále „DVPP“) zaměřených na řízení
školy a rozvoj znalostí v oblastech vzdělávání, které vyučuje.
Vybrané kompetence k řízení delegoval na širší vedení školy, které je tvořeno předsedy
předmětových komisí, členy školního poradenského pracoviště a správkyní informač níc h
a komunikačních technologií. Členové širšího vedení se scházejí na pravidelných poradách,
závěry z nich účinně přenášejí do kvalitní činnosti školy v oblasti organizace a průběhu
vzdělávání. Vzdělávání je ve škole systematicky monitorováno hospitační činnost í
uskutečňovanou ředitelem, předsedy předmětových komisí a vzájemnými náslechy mezi
pedagogy.
V procesech řízení má škola rezervy v nastavení systému zajištění bezpečnosti a ochrany
zdraví žáků školy a jeho účinné kontroly. Tento stav se projevil ve zvýšené úrazovosti žáků,
nedostatcích zjištěných při fyzické prohlídce budovy a sportovního areálu školy a ve vedení
dokumentace. V průběhu inspekční činnosti ředitel na zjištěné nedostatky pružně reagoval
a bezodkladně k nim přijímal účinná opatření.
Vzdělávání pedagogických pracovníků je ve škole koncepčně zajištěno jak formou
společných akcí všech členů pedagogického sboru (například vzdělávání k podpoře žáků
se SVP nebo k možnostem formativní hodnocení), tak návštěvou akcí individuálních. Přínos
nových poznatků byl v části hospitovaných hodinách patrný. Efektivitu výuky zvyšuje
důsledně uplatňovaný systém suplování pedagogy s patřičnou odborností. Účinně
realizována je také podpora začínajících pedagogů přidělením uvádějícího kolegy,
konzultacemi s ředitelem a možností využít akce DVPP.
Předmětové komise všech vzdělávacích oblastí pracují systematicky a na velmi dobré
úrovni. Na svých jednáních se zabývají metodami a formami výuky, výsledky vzdělává ní,
organizací mimoškolních aktivit a účinnou podporou žáků, kteří se účastní soutěží.
Činnost školního poradenského pracoviště (dále „ŠPP“) je uskutečňována v nových
prostorech, které poskytují potřebné pracovní zázemí jeho členům a navozují pocit bezpečí
při komunikaci s žáky, pedagogy i zákonnými zástupci žáků. Výchovný poradce vede
přehledně evidenci žáků se SVP, pravidelně na jednání pedagogické rady a prostřednictvím
školního elektronického systému informuje o přiznaných podpůrných opatřeních. Při


                                            2/7
inspekční činnosti bylo zaznamenáno, že učitelé mají dostatek informací o způsobech
podpory žáků se SVP, podpůrná opatření však ne vždy důsledně a efektivně uplatňují.
V rámci činnosti školního poradenského pracoviště není nastaven systém identifikace žáků
nadaných a jejich následné účinné podpory ve vzdělávání. Důležitou roli v činnosti ŠPP
zastává školní psycholožka, která průběžně sleduje situaci ve škole, vyhodnoc uje
ji a v případě potřeby poskytuje konzultace a odbornou pomoc všem aktérům vzdělává ní.
Ve škole jsou organizovány aktivity pro třídní kolektivy zaměřené na vytváření pozitivníc h
vztahů mezi žáky (např. adaptační kurzy, besedy). Škole se daří včas podchytit počínajíc í
rizikové formy chování a vhodnými opatřeními zabránit jejich prohlubování. V rámci
kariérového poradenství výchovný poradce zajišťuje účinnou podporu při profilaci a volbě
terciárního vzdělávání. Žákům jsou poskytovány potřebné informace a nabídnuta
individuální pomoc při rozhodování, včetně konzultace se školním psychologem.
Ředitel ve spolupráci se zřizovatelem pečuje o zkvalitňování materiálních podmínek školy,
což má přímý dopad na úroveň poskytovaného vzdělávání především ve výuce humanitníc h
předmětů a pozitivní vliv na wellbeing žáků. Na velmi dobré úrovni jsou vybaveny dvě
učebny jazyků, v minulém školním roce byla vybudována nová moderní multimediá lní
učebna, účelně byl zrekonstruován ateliér výtvarného umění a v kmenových třídách došlo
k obměně školního nábytku. Ve škole je řada relaxačních koutů, které žáci využíva jí
k odpočinku i přípravě na vyučování. K tělovýchovným aktivitám slouží zázemí dvou
pronajatých tělocvičen, školní posilovna a venkovní hřiště. Pro výuku přírodovědnýc h
předmětů využívá škola odborné učebny, které se nacházejí v prostorech přilehlé základní
školy. Pro kvalitní středoškolské vzdělávání však tyto prostory nejsou plně vyhovujíc í,
neumožňují především realizaci praktických činností (laboratorní cvičení, badatelskou
výuku a podobně).


                          Hodnocení průběhu vzdělávání
Společným znakem sledovaných hodin byla atmosféra vzájemného respektu a spolupráce
mezi aktéry vzdělávání. Žáci byli ve většině hodin vhodně motivováni k plnění zadaných
úkolů zvolenými metodami a formami práce a zájmem pedagogů o jejich činnost
a vzdělávací výsledky. Zdařile byly uplatňovány prvky formativního hodnocení žáků včetně
hodnocení vrstevnického. Vyučující využívali efektivně digitální technologie, v části
vyučovacích hodin s nimi účelně pracovali také žáci. Ve sledovaných hodinách chyběla
nabídka specifických náročnějších úkolů a individuální motivace žáků nadaných, jejichž
potenciál tak nebyl vždy plně využit. Diferenciace výuky účinně podporující žáky se SVP
nebyla v části sledované výuky rovněž efektivně uplatněna.
Všechny navštívené hodiny vzdělávací oblasti Jazyk a jazyková komunikace byly pedagogy
vedeny na velmi vysoké úrovni. V hodinách českého jazyka vyučující vhodnými
pedagogickými postupy průběžně ověřovali pochopení nového učiva a schopnost získané
znalosti a dovednosti uplatnit. Často zařazovali kooperativní činnosti žáků a účelně tak
podporovali rozvoj jejich sociálních kompetencí. V závěrečných ročnících vyučujíc í
reagovali na potřeby žáků související s jejich přípravou k maturitní zkoušce, vedli
je k samostatné interpretaci vybraných literárních děl. Ve výuce anglického jazyka byly
rovnoměrně rozvíjeny všechny jazykové dovednosti. Žáci úspěšně a se zájmem řešili
promyšleně připravené aktivity vysoké úrovně obtížnosti.
V hospitovaných hodinách vzdělávací oblasti Matematika a její aplikace byla frontální
výuka vhodně kombinovaná se samostatnou prací žáků, při které vyučující poskytovali
žákům individuální konzultace a podporu. V hospitovaných hodinách matematiky žáci
pracovali s velkým zaujetím.


                                           3/7
Ve většině navštívených hodin vzdělávací oblasti Člověk a příroda byly ve vztahu
k probíranému obsahu učiva v menší mře uplatňovány činnosti ve dvojicích a ve skupinách,
v hodinách převládala méně efektivní frontální výuka. Pro zajištění potřebné názornosti
a realizaci praktických cvičení chybělo vyučujícím dostatečné prostorové vybavení.
Ve sledované výuce vzdělávací oblasti Člověk a společnost pedagogové zadávali
problémové otázky, vedli žáky ke kritickému myšlení a vytvářeli jim také dostatek
příležitostí projevit vlastní názor. Učivo bylo vysvětlováno v širších souvislostech a vhodně
propojováno s aktuálními životními zkušenostmi žáků.
V navštívených hodinách vzdělávací oblasti Umění a kultura pedagogové cíleně vytváře li
prostor pro vysokou míru vlastní tvořivé činnosti žáků a poskytovali jim rovněž účelnou
individuální podporu. K zajištění potřebné názornosti probíraného učiva byly promyšle ně
využity digitální technologie.
V hospitovaných hodinách tělesné výchovy vzdělávací oblasti Člověk a zdraví byli žáci
motivováni k aktivnímu pohybu, pedagogové kladli důraz na zvládnutí základníc h
dovedností míčových her. Nechyběla potřebná příprava organismu na zátěž a závěrečné
zklidnění. V části sledované výuky měla chybějící odbornost pedagoga dopad na kvalitu
vzdělávání v organizaci činností a efektivního využití času.


                          Hodnocení výsledků vzdělávání
Výsledky vzdělávání žáků škola průběžně monitoruje a pravidelně vyhodnoc uje.
Pedagogičtí pracovníci ověřují v jednotlivých vyučovacích předmětech úroveň dosažených
znalostí a dovedností žáků prostřednictvím pestrých evaluačních nástrojů. Sebehodnocení
žáků škola v procesu hodnocení jejich vzdělávacích výsledků systematicky nevyužívá.
Vzdělávací výsledky žáků jsou průběžně zaznamenávány do školního elektronické ho
systému, který umožňuje snadný přístup k informacím pedagogům, žákům i jejich
zákonným zástupcům. V rámci pravidelných jednání předmětových komisí pedagogové sdílí
informace o vzdělávacích výsledcích a posunech žáků, společně je projednávají a v případě
potřeby přijímají vhodná pedagogická opatření. Následně se na jednáních pedagogické rady
vyhodnocuje celkový prospěch, chování žáků i klima jednotlivých tříd. Zvýšená pozornost
je věnována žákům s horším prospěchem nebo vyšší absencí. V případě identifikace žáků
s rizikem školní neúspěšnosti škola adekvátně reaguje, spolupracuje s jejich zákonnými
zástupci a poskytuje žákům vhodnou podporu, nejčastěji formou skupinové ho
či individuálního doučování, pedagogických konzultací nebo individuálního přístupu
ve výuce. V letošním školním roce škola realizuje v rámci národního plánu obnovy
doučování žáků v cizích jazycích, matematice a vyučovacích předmětech vzdělávací oblasti
Člověk a příroda. Ke sledování úrovně výsledků vzdělávání žáků využívá škola pravidelně
externí testování žáků, s jehož výstupy pedagogové dále pracují při plánování výuky.
O efektivitě práce školy se vzdělávacími výsledky svědčí dlouhodobě dobrá úroveň
dosahovaných výsledků vzdělávání žáků v jeho průběhu i ukončování. Neprospěch žáků
na konci klasifikačního období je minimální, stejně jako neúspěšnost u maturitní zkoušky.
V posledních třech letech činila průměrná hrubá neúspěšnost žáků školy u maturitní zkoušky
(vypovídá o tom, jak velká část žáků z celkového počtu žáků přihlášených k maturitní
zkoušce nebyla úspěšná) jen zhruba 1 %. Škola usiluje o zvyšování motivace žáků
k dosahování úspěšnosti ve vlastním vzdělávání. Úspěchy žáků oceňuje pochvalou i finanč ní
odměnou ve spolupráci se zřizovatelem. Na konci školního roku 2021/2022 byla přiznána
finanční odměna přibližně 20 % žáků s výbornými studijními výsledky.



                                            4/7
Rozvoj nadání a zájmů žáků v různých vzdělávacích oblastech podporuje škola
prostřednictvím pestré nabídky zájmových činností. Žáci se v průběhu celého školního roku
zapojují do soutěží a olympiád s širokým zaměřením, ve kterých dosahují výborných
výsledků. V průběhu studia žáci samostatně zpracovávají a následně prezentují komplexní
rozsáhlejší práci na vybrané téma podle přesně stanovených kritérií. Pedagogové jim k tomu
poskytují adekvátní podporu. Žáci tak efektivně posilují dovednosti dobře uplatnite lné
v dalším studiu nebo budoucí profesi (např. práci s informačními zdroji, kritické myšlení).
Žáci jsou motivováni k vykonání mezinárodních jazykových zkoušek podle úrovně jejich
znalostí. Pravidelně část žáků úspěšně složí zkoušku v požadované úrovni B2, v letošním
školním roce dva žáci prokázali vynikající znalosti a dosáhli úrovně C1. Vhodnou příležito st
k rozvoji řady klíčových kompetencí mají žáci při organizaci různých celoškolních nebo
třídních projektů a akcí (vánoční jarmark, vánoční koncert, den otevřených dveří, projektové
dny apod.). Důležitým prvkem pro osobnostní rozvoj žáků je jejich zapojení do charitativní
činnosti. Ředitel školy podporuje rovněž činnost studentského parlamentu. Na základě účasti
školy v programu Erasmus+ jsou realizovány skupinové nebo individuální výjezdy žáků
do zahraniční, které jsou ředitelem v maximální možné míře podporovány. Partnerství
s vysokými školami přispívá ke kvalitnímu naplňování školního vzdělávacího programu,
žáci se účastní například soutěží či zdarma využívají nabídku testování svých studijníc h
předpokladů. Významnými partnery školy při realizaci kulturních programů, exkurzí
a sportovních soutěží jsou nejrůznější organizace v regionu, přínosem je také příhranič ní
spolupráce s gymnáziem Ladislava Novomeského v Senici.


                                           Závěry
Vývoj školy
   -   Zlepšily se materiální podmínky pro vzdělávání.
   -   Bylo vybudováno kvalitní materiální zázemí a rozšířeno odborné personální zajištění
       školního poradenského pracoviště.
Silné stránky
   -   Škola aktivně podporuje utváření dobrých vzájemných vztahů mezi všemi aktéry
       vzdělávání, což má pozitivní dopad na všestranný osobnostní rozvoj žáků a klima
       školy.
   -   Žáci dlouhodobě dosahují dobrých výsledků v průběhu vzdělávání i při jeho
       ukončování.
   -   Vysoká odborná úroveň pedagogického vedení výuky a koncepční práce
       předmětových komisí ve vzdělávací oblasti Jazyk a jazyková komunikace
       má významný vliv na komplexní rozvoj jazykových kompetencí žáků.
Slabé stránky a příležitosti ke zlepšení
   -   Ve výuce dochází pouze ojediněle k cílené diferenciaci výuky žáků se speciálními
       vzdělávacími potřebami.
   -   V rámci činnosti školního poradenského pracoviště není nastaven systém
       identifikace žáků nadaných a jejich následné účinné podpory ve vzdělávání.




                                            5/7
Doporučení pro zlepšení činnosti školy
   -   Na jednání školního poradenského pracoviště, pedagogické rady a předmětových
       komisí opakovaně zařazovat diskuzi k možnostem účinné podpory všech žáků
       vedoucí k rozvoji jejich individuálních schopností, dovedností a potřeb.
   -   Hospitační činnost zaměřit na kvalitu pedagogického vedení předmětu tělesná
       výchova.
   -   Využívat sebehodnocení žáků v procesu hodnocení vzdělávacích výsledků.
   -   Přijímat účinná opatření vedoucí ke snižování množství úrazů žáků a průběžně
       vyhodnocovat jejich efektivitu.
   -   Zvážit personální posílení vedení školy jmenováním zástupce ředitele z důvodu
       velkého rozsahu povinností, které jsou v současnosti kladeny na vedení školy.


                                     Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 14 dnů odstranit nedostatky zjištěné při inspekční činnosti a ve stejné lhůtě
písemně informovat Českou školní inspekci, jak byly nedostatky odstraněny a jaká
byla přijata opatření. Zprávu zašlete na adresu Česká školní inspekce, Jihomoravs ký
inspektorát, Křížová 22, 603 00 Brno, případně prostřednictvím datové schránky
(g7zais9), nebo na e-podatelnu csi.b@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Jmenovací dekret v souladu s usnesením Rady města č. 2b/17R/2019 ze dne 4. 6.
       2019 s účinností ode dne 1. 8. 2019
 2.    Zřizovací listina příspěvkové organizace Gymnázium, Velké Pavlovice, Pod Školou
       10, příspěvková organizace, ze dne 13. 11. 2008
 3.    Školní vzdělávací program „Škola pro život“ – osmileté všeobecné studium platný od
       1. 9. 2007, včetně dodatků č. 1 s platností od 1. 9. 2009, č. 2 od 1. 9. 2012, č. 3 od 1.
       9. 2013, č. 4 od 1. 10. 2020, č. 5 od 1. 9. 2016
 4.    Školní vzdělávací program „Škola pro život“ – osmiletý vzdělávací program – vyšší
       stupeň a čtyřletý vzdělávací program platný od 1. 9. 2009, včetně dodatků č. 1
       s platností od 1. 9. 2009, č. 2 od 1. 9. 2012, č. 3 od 1. 9. 2018, č. 4 od 1. 10. 2020
 5.    Školní řád ze dne 1. 9. 2022, č. j. 316/2022
 6.    Dokumentace k hodnocení ekonomických podmínek, zajištění školního stravování
       a bezpečnosti žáků k datu inspekční činnosti
 7.    Výroční zpráva o činnosti školy za školní rok 2021/2022
 8.    Zápisy z jednání pedagogické rady ve školním roce 2021/2022 a 2022/2023
 9.    Zápisy předmětových komisí ve školním roce 2022/2023
10.    Záznam o práci v nepovinném předmětu Sportovní hry ve školním roce 2022/2023
11.    Personální dokumentace pedagogických pracovníků ve školním roce 2022/2023
12.    Plán dalšího vzdělávání pedagogických pracovníků ze dne 1. 9. 2022
13.    Minimální preventivní program školní rok 2022/2023
14.    Krizový plán školy platný k 1. 9. 2022



                                              6/7
15.   Seznam žáků se speciálními vzdělávacími potřebami
16.   Osobní spisy žáků se speciálními vzdělávacími potřebami ve školním roce 2022/2023
      (vzorek)
17.   Elektronický informační systém školy vedený ve školním roce 2022/2023 (třídní
      knihy, rozvrhy hodin, výsledky vzdělávání)
18.   Výsledky vstupního testování žáků ve školním roce 2022/2023
19.   Písemnosti žáků vedené ve školním roce 2022/2023 (vzorek)
20.   Ročníkové práce žáků (vzorek)
21.   Webové stránky školy ke dni ukončení inspekční činnosti


                                         Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Jihomoravský inspektorát,
Křížová 22, 603 00 Brno, případně prostřednictvím datové schránky (g7zais9), nebo
na e-podatelnu csi.b@csicr.cz s připojením elektronického podpisu, a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole jichž se týká,
a v místně příslušném inspektorátu České školní inspekce. Zároveň je inspekční zpráva
zveřejněna na webových stránkách České školní inspekce a v informačním systému
InspIS PORTÁL.


Složení inspekčního týmu a datum vyhotovení inspekční zprávy

Titul, jméno, příjmení, funkce
 Mgr. Zdeňka Kubíková, Ph.D., MBA,
 školní inspektorka, vedoucí inspekčního
 týmu
 RNDr. Anna Bayerová, Ph.D., školní
 inspektorka

 Ing. Alena Svobodová, školní inspektorka

 PhDr. Šárka Maleňáková, Ph.D., školní
 inspektorka

Datem vyhotovení inspekční zprávy se rozumí datum posledního podpisu člena inspekčního
týmu.




                                            7/7
