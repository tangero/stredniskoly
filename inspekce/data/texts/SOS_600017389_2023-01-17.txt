                                  Česká školní inspekce
                                Moravskoslezský inspektorát
______________________________________________________________________________________________________ ______




                         IN S P E K Č N Í ZP R ÁVA
                                           Čj. ČŠIT-125/23-T


Název                                Střední průmyslová škola stavební, Opava,
                                     příspěvková organizace
Sídlo                                Mírová 630/3, 746 01 Opava
E-mail                               info@spsopava.cz
IČO                                  47813148
Identifikátor                        600017389
Právní forma                         příspěvková organizace
Zastupující                          Ing. Karla Labudová
Zřizovatel                           Moravskoslezský kraj
Místo inspekční činnosti             Mírová 630/3, 746 01 Opava
Inspekční činnost na místě           17. 1. 2023 − 20. 1. 2023


Inspekční činnost byla zahájena doručením oznámení o inspekční činnosti.


                                  Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                   Charakteristika
Střední průmyslová škola stavební, Opava, příspěvková organizace (dále „škola“) vykonává
činnost střední školy s nejvyšším povoleným počtem 450 žáků. Škola poskytuje střední
vzdělání s maturitní zkouškou v denní formě vzdělávání ve čtyřletých oborech vzdělání
36-47-M/01 Stavebnictví a 36-46-M/01 Geodézie a katastr nemovitostí. K termínu inspekční
činnosti se ve škole vzdělávalo ve 12 třídách celkem 308 žáků (z toho 158 v oboru
Stavebnictví), z toho 17 žáků se speciálními vzdělávacími potřebami. Celkový počet žáků je
v posledních letech stabilní. Podrobné informace o své činnosti škola pravidelně zveřejňuje
na webových stránkách www.spsopava.cz/. Školní stravování žáků školy je smluvně
zajištěno externí společností.


                         Hodnocení podmínek vzdělávání
Ředitelka školy vykonává svou funkci od roku 2009, v roce 2020 svou funkci podruhé
obhájila. Při řízení školy se opírá o srozumitelně formulovanou koncepci rozvoje vytvořeno u
na základě analýzy silných a slabých stránek a v souladu s podmínkami a zaměřením školy.
Stanovené strategické cíle se postupně naplňují zejména v oblasti zlepšení materiálního
a technického stavu budovy a vybavení učeben. V oblasti personálních zdrojů se v koncepci
odráží potřeba postupně obměnit pedagogický sbor (aktuálně průměr 52 let) z důvodu
přirozených odchodů při zachování žádoucí stability a kvality odbornosti výuky. Velmi jasné
jsou cíle související s kontrolními mechanismy, evaluací a autoevaluací školy. Škola má
přehledně stanovenou organizační strukturu, vymezené kompetence a povinnos ti
jednotlivých pracovníků, což zajišťuje její plynulý chod. Ředitelka školy adekvátní část
svých pravomocí delegovala na svého zástupce. Vedení školy průběžně hodnotí práci
pedagogických pracovníků na základě hospitační činnosti a poskytuje jim konkrétní
doporučení pro zefektivnění pedagogického procesu. Zpětná vazba se však v hodinách
hospitovaných inspekčním týmem projevila jen částečně, na nízké úrovni je např. využívá no
formativní hodnocení pro posílení motivace žáků k učení. Vyučující si navzájem poskytují
podporu ať už v rámci předmětových komisí nebo při realizaci vzájemných hospitací.
Ředitelka školy aktivně spolupracuje se školskou radou, věnuje pozornost i námětům
vyučujících i žáků a aktuálním tématem posledního jednání bylo řešení širší spolupráce se
zaměstnavateli. Výuku zajišťuje stabilní a téměř plně kvalifikovaný pedagogický sbor
složený převážně z učitelů s dlouholetou praxí. U jednoho pedagoga ředitelka školy
uplatňuje dočasnou výjimku z požadavků na splnění předpokladů odborné kvalifikace.
Ředitelka školy vytváří podmínky pro další vzdělávání pedagogických pracovníků
a průběžně inovuje či zpřesňuje jeho plán. Výběrem forem a témat vzdělávacích akcí
zohledňuje potřeby školy a zájem pedagogů. Vzdělávání se zaměřuje mj. na získávání
odborných znalostí především v grafických programech, bezpilotních systémech a na
zkvalitnění didaktických dovedností vyučujících. Škola organizuje v tomto směru akce pro
celý pedagogický sbor z projektu Šablony financovaného z evropských fondů a OKAP II.
Naplňování dlouhodobého plánu rozvoje školy podporují přínosné partnerské vztahy. Škola
promyšleně rozvíjí spolupráci zejména s profesními a sociálními partnery s cílem doplňovat
odbornou složku vzdělávání tzv. „profesním stínováním“ a modernizovat své materiá lní
vybavení. Část praktického vyučování probíhá na smluvních pracovištích.
Vedení školy průběžně vyhodnocuje materiální a technické podmínky pro vzdělává ní.
K zajištění výuky v souladu s aktuálními trendy ve stavebnictví je škola vybavena
moderními učebními pomůckami, inovovanou výpočetní a interaktivní technikou,
materiálem a technickým zařízením pro praktickou výuku mj. 3D skenerem, vybavením
stavební laboratoře pro mechanické zkoušky, robotickými totálními stanicemi. S celkově


                                            2/8
dobrým stavem korespondují estetické společné prostory, včetně vybavení chemické
a geodetické laboratoře a školních dílen. Dále škola využila finanční prostředky pro
zkvalitnění práce školních poradenských služeb k vybudování pracoviště kariérového
poradenství v půdních prostorách školy.
K zajištění bezpečnosti a ochrany zdraví žáků jsou ve vnitřních dokumentech školy
stanovena potřebná pravidla a opatření. Škola analyzuje rizika v oblasti bezpečnosti
a ochrany zdraví, ke kterým následně přijímá opatření k jejich eliminaci. Touto
problematikou se škola zabývá systematicky a odpovědně.


                           Hodnocení průběhu vzdělávání
V obou školních vzdělávacích programech je kladen důraz na dosažení cílů vzdělává ní
odpovídajících profilu absolventa daného oboru vzdělání v návaznosti na dlouholetou tradici
vzdělávání stavebních oborů ve škole. Průběh vzdělávání vhodně doplňují aktivity
prohlubující učivo obsažené ve školních vzdělávacích programech nebo na ně navazujíc í,
realizované formou např. projektů a odborných exkurzí. Vzdělávání by mohly obohatit
zahraniční stáže s větší účastí žáků pro zvýšení jazykových, odborných kompetencí
a pracovních zkušeností.
Výuka byla sledována v odborných, všeobecně vzdělávacích předmětech i praktickém
vyučování. Společným rysem hospitovaných hodin byla vstřícná pracovní atmosféra bez
rušivých momentů a vysoká odborná úroveň výuky. Při sledované výuce nebyly
zaznamenány negativní projevy ve vztazích mezi učiteli a žáky. Vyučující si v dobře
připravených hodinách kladli splnitelné cíle, které vycházely z očekávaných výstupů
formulovaných ve školních vzdělávacích programech a navazovaly na aktuální znalosti
a dovednosti žáků. Žáci pracovali převážně se zaujetím, učitelé poskytovali prostor pro
dotazy, který řada žáků využívala. Rozdílný byl přístup učitelů, pokud jde o průběžné
hodnocení žáků během výuky a důraz kladený na zpětnou vazbu o míře osvojených znalostí
a dovedností. Jen ojediněle byly zařazovány prvky aktivního hodnocení nebo sebehodnocení
žáků. Učitelé důsledně pracovali s rozborem chyb. Z organizačních forem převládala
frontální výuka založená na výkladu a řízeném rozhovoru doplněná otázkami kladenými
žákům, někdy řešením problémových úloh a samostatnou prací. Aktivizující formy a metody
práce byly zařazovány vhodně a zdařile např. v českém jazyce a literatuře, anglickém jazyce,
odborném kreslení, deskriptivní geometrii a architektuře. Potenciál didaktické techniky,
která je k dispozici prakticky ve všech třídách, byl využíván ke zvýšení názornosti jen v části
zhlédnutých hodin, nejvíce v předmětu CAD systémy, rovněž méně žáci vyvozovali nové
jevy na základě informací získávaných z různých zdrojů. Učitelé průběžně poskytovali
žákům se speciálními vzdělávacími potřebami kvalitní zpětnou vazbu k jejich práci
a dopomoc v případech jejich individuálních potřeb.
V hospitovaných vyučovacích hodinách odborných teoretických předmětů převažovala
samostatná práce žáků na zadaných úkolech, v některých případech komplexního
charakteru, které byly součástí ročníkových projektů. Jsou zadávány samostatně a jejich
obsahem je naplnění všech hlavních složek studované odbornosti. Byla dobře naplňová na
zásada názornosti, užitím širokého spektra učebních pomůcek, vzorků materiálů, odborné
dokumentace, nákresů a map. Žáci jsou také prostřednictvím internetu seznamová ni
s reálným legislativním prostředím a užívanou dokumentací pro pozemková a stavební
řízení na katastrálních a stavebních úřadech. Byli vedeni k uplatňování předepsaných
technických a provozních, ale i estetických požadavků na navrhované stavby. Při vzájemné
komunikaci učitelů s žáky byla užívána odborná terminologie i v anglickém jazyce, žáci
propojovali a využívali osvojené znalosti a dovedností při aplikaci nového učiva. Výuka


                                             3/8
ekonomických předmětů byla dobře organizačně připravena. Byla vedena věcně a odborně
správně. Žáci se aktivně zapojovali, o svých zkušenostech a poznatcích vedli diskuzi
s vyučující. Byl kladen důraz na využívání příslušné terminologie, na logické uchopení
a praktické řešení problémů a vybízení žáků k aplikaci osvojeného učiva do reálné praxe.
Cílené propojování teorie s praxí a uplatnění mezipředmětových vztahů zvyšova lo
efektivnost rozvíjení odborných kompetencí žáků. V hodinách byli žáci důsledně vedeni
k přesnosti ve vyjadřování a vytváření samostatných závěrů pomocí cíleně kladených
otázek. V prakticky zaměřených hodinách působili vyučující spíše jako odborní konzulta n ti.
Převažovala aktivní práce žáků. Sledované vyučovací hodiny se vyznačovaly výrazným
propojením vzdělávacího obsahu s reálnou praxí.
Výuka přírodovědných předmětů (matematika, deskriptivní geometrie) byla vedena odborně
správně s prostorem pro rozvíjení matematické gramotnosti, k logickému myšle ní
a účinnému procvičování. Byly zařazovány problémové úkoly rozvíjející logické myšle ní
a tvořivost žáků. Byli vedeni k hledání vzájemných souvislostí a k využívání již získanýc h
poznatků a mezipředmětových vztahů.
V humanitně zaměřených předmětech byli žáci uváděni do historického kontextu doby,
ke které se vztahovaly vybrané texty. Vybrané literární texty žáky vybízely k zamyšle ní,
k přemýšlení nad literárním kontextem a významem prezentovaného díla. Zároveň
zvyšovaly motivaci žáků k aktivnímu zapojení po celý průběh hodiny. V maturitníc h
ročnících byla výuka cíleně zaměřena na přípravu žáků k úspěšnému zakončení maturitní
zkoušky pomocí metod a forem práce, které vytvořily dostatečný prostor k aktivnímu
mluvenému projevu žáků. Výuka anglického jazyka je podpořena rodilými mluvč ími.
Jazykové kompetence žáků jsou systémově rozvíjeny tak, aby příp. zájemci z řad žáků
získali certifikát mezinárodní zkoušky.
Průběh praktické výuky oboru vzdělání Stavebnictví byl sledován v prostředí speciální haly
a stavební laboratoře. Žáci byli seznamování se základními tesařskými pracemi, které
po provedení základní instruktáže bez pomoci učitele vykonávali. Výuka se vyznačova la
názorností a praktickými zkušenostmi ze strany vyučujícího. Žáci byli aktivní, schopní řešit
úkoly, přičemž prokazovali dobrou úroveň odborných znalostí. Praktická výuka oboru
vzdělání Geodézie a katastr nemovitostí probíhala v počítačové učebně, kde žáci pracovali
se speciálním softwarem a aplikovali znalosti získané v odborných teoretických předmětech
na konkrétních praktických úkolech pod odborným vedením vyučujících. Vzdělávací obsah
v praktické výuce vhodně navazoval na teoretické znalosti. Učitelé s odbornou praxí úspěšně
rozvíjeli schopnosti žáků porozumět zadání úkolu, dohlíželi, zda žáci efektivně pracují
a v průběhu vyhodnocovali jejich samostatné úsilí při zpracování úkolu. Z hlediska
motivace žáků se pozitivně uplatňovala především individuální podpora. Průběžná kontrola
samostatné práce byla zaměřena zejména na správnost provádění jednotlivých činností.


                          Hodnocení výsledků vzdělávání
Škola sleduje výsledky vzdělávání žáků průběžně i na konci vzdělávacího cyklu, a to
na úrovni jednotlivých vyučujících, třídních učitelů, výchovné poradkyně i pedagogické
rady. Zákonní zástupci žáků jsou o školní docházce a vzdělávacích výsledcích informo vá ni
na pravidelných třídních schůzkách a průběžně prostřednictvím elektronické ho
informačního systému.
Pro hodnocení výsledků vzdělávání je významná úspěšnost žáků školy ve společné části
maturitní zkoušky. Po provedení analýzy za období posledních tří let (od roku 2019) byly
výsledky žáků v rámci dané skupiny oborů v celorepublikovém srovnání výborné.


                                            4/8
Dlouhodobým pozitivním trendem je stoprocentní úspěšnost žáků v českém jazyce
a literatuře a cizím jazyce. I přes výborné výsledky vedení školy se problematikou výsledků
žáků dlouhodobě zabývá a zlepšuje konkrétní postupy na úrovni výuky (důslednost
v hodnocení a poskytování průběžné zpětné vazby žákům) i v organizaci vzdělává ní
(posílení konverzace z cizího jazyka, důsledná kontrola absence). V oblasti externího
hodnocení výsledků vzdělávání se žáci vybraných ročníků účastnili testování. Výsledky se
pedagogové školy podrobně zabývali v rámci metodických orgánů a přijímali opatření
ke zkvalitnění výsledků žáků. V porovnání s ostatními zúčastněnými školami lze
konstatovat, že výsledky žáků byly v testovaných oblastech hodnoceny jako velmi dobré.
Rozvoj specifických zájmů a talentu žáků pozitivně podporuje vzdělávání v rámci
nepovinných a volitelných předmětů a zájmových kroužků (odborně technické, cizího
jazyka, sportovní atd.). Žáci se aktivně účastní a pořádají celou řadu předmětových
a odborných soutěží, např. soutěž Geošifra. Vynikajícího výsledku dosáhli v národní soutěži
v projektování staveb „King of Daylight“ nebo rovněž v celorepublikovém kole
středoškolské odborné soutěže v oboru geologie a geografie (třetí místo dvoučlenného týmu
žáků školy). Významných umístění dosahují žáci rovněž v matematických a přírodovědnýc h
soutěžích.
V rámci inspekční činnosti proběhlo dotazníkové šetření ve vybraných třídách, kdy se žáci
vyjadřovali ke spolupráci s učiteli. Z analýzy výsledků šetření vyplynuly prvky narušení
složek týkajících se vztahů mezi žáky a pedagogy. Ve škole pracuje od září 2022 školní
parlament, jehož prostřednictvím se žáci mohou vyjadřovat k dění ve škole a vznášet
podněty ke zlepšení školního prostředí či podmínek pro vzdělávání. Vedení školy věnuje
návrhům pozornost, většina z nich je přijímána a realizována. Jednou z jeho kompetencí je
možnost vyjadřovat se ke kvalitě a průběhu vzdělávání. Ke zlepšování a podpoře
konstruktivního dialogu mezi pedagogy a žáky by docházelo větší aktivitou zástupců
parlamentu a spoluprací s vedením školy.
Třídní učitelé se cíleně zaměřují na posílení vzájemných vztahů mezi žáky a upevnění jejich
pracovních návyků. Zavedení schránky důvěry a zapojení školy do on-line platformy
„Nenech to být“ přispívá k včasné identifikaci a řešení případných negativních projevů
chování. K posilování vztahů mezi žáky a v rámci preventivních aktivit organizuje škola
široké spektrum akcí (dvoudenní motivační workshopy pro žáky prvních ročníků, lyžařské
a turistické kurzy).
Systém poradenských služeb vykonávají výchovná poradkyně a školní metodička prevence,
které spolupracují se všemi pedagogickými pracovníky, zejména s třídními učiteli.
Výchovná poradkyně má pravidelný kontakt s žáky a daří se ji tak zachytit projevy
rizikového chování. Individuální konzultace jsou žákům poskytovány i nad rámec
konzultačních hodin. Žáci se speciálními vzdělávacími potřebami jsou výchovnou poradkyní
evidováni. Na základě doporučení odborných pracovišť zpracovává pro učitele postupy
uplatňování podpůrných opatření ve výuce. Prevence rizikových jevů je kvalitně zpracována
v minimálním preventivním programu. Řada realizovaných akcí zvyšuje jeho účinnost.
Odborný a profesní růst žáků podporují i semináře a přednášky pořádané ve škole. Podnětná
je pro žáky i učitele spolupráce s Hospodářskou komorou a Českou komorou architektů
a inženýrů. Škola zejména prostřednictvím třídních učitelů nebo přímo od bývalých žáků
získává informace o jejich uplatnění v praxi či v dalším vzdělávání. Poptávka pracovního
trhu po absolventech školy je vysoká. Většina z nich pokračuje v terciárním vzdělává ní
na vysokých školách odpovídajícího zaměření.




                                           5/8
                                         Závěry
Vývoj školy
- Ředitelka školy obhájila v roce 2020 v konkursním řízení svou funkci pro třetí funkční
  období.
- Od poslední inspekční činnosti v březnu 2016 se dále zlepšil materiálně technický stav
  budovy a vnitřního vybavení (půdní vestavba pracoviště školního kariérového poradce,
  modernizace laboratoří a dílen, vybavení geodetické praxe i obnova počítačového
  vybavení).
- Došlo k postupnému zavádění metody CLIL do výuky a zapojení rodilých mluvč íc h
  do jazykového vzdělávání.
- Od aktuálního školního roku 2022/2023 byl ve škole zřízen školní parlament.
- Při minulé inspekční činnosti byla poradenská činnost zajišťována výchovnou poradkyní,
  která neměla absolvováno specializační studium, v současnosti je výchovná poradkyně
  pro svou činnost odborně kvalifikovaná.
Silné stránky
- Úspěšnost žáků ve společné části maturitní zkoušky v posledních třech letech.
- Škola poskytuje kvalitní odborné vzdělání založené na účelném propojení teorie s praxí.
- Dlouhodobě rozvíjené partnerské vztahy školy mají příznivý vliv na osvojování
  odborných kompetencí žáků a absolventů školy i na jejich dobrou uplatnitelnost na trhu
  práce a při dalším studiu.
Slabé stránky a/nebo příležitosti ke zlepšení
- Žáci jsou méně vedeni k sebehodnocení a vzájemnému hodnocení. Přirozenou součástí
  výuky doposud není pravidelné poskytování prokazatelné zpětné vazby žákům
  podporující jejich učení a cílené využití informačních zdrojů v různých formách i přes
  doporučení vedení školy učitelům.
- Menší míra využití potenciálu zvýšení odborné a jazykové úrovně žáků spojená se
  studijními stážemi v zahraničí.
Doporučení pro zlepšení činnosti školy
- Využít studia odborného anglického jazyka v rámci studovaného oboru ve spolupráci se
  zahraničními firmami, popř. školami.
- Zaměřit se více v didaktické stránce výuky na strukturu vyučovací hodiny, především
  závěrečné shrnutí, hodnocení a sebehodnocení žáků a poskytovat žákům dostatečnou
  zpětnou vazbu o zvládnutí učiva, průběžně využívat formativní a motivační hodnocení
  podle doporučení z hospitací vedení školy.
- Použít didaktickou techniku k vyhledávání informací z různých zdrojů a v různých
  formách i v případě výčtu faktů, údajů a nákresů, popř. schémat, bez toho, aby žáci
  opisovali a překreslovali ze školní tabule.
- Vytvořit podmínky pro otevřenou komunikaci mezi pedagogy a žáky ve školním
  parlamentu ke zlepšení úrovně vzájemné spolupráce.




                                           6/8
                                  Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 10 dnů přijmout adekvátní opatření k prevenci nedostatků zjištěných při
inspekční činnosti a ve stejné lhůtě písemně informovat Českou školní inspekci, jaká
byla přijata opatření.
Zprávu zašlete na adresu Česká školní inspekce, Moravskoslezský inspektorát,
Matiční 20, 702 00 Ostrava, případně prostřednictvím datové schránky (g7zais9), nebo
na e-podatelnu csi.t@csicr.cz s připojením elektronického podpisu.



           Seznam dokladů, o které se inspekční zjištění opírají
 1.   Koncepce školy na období let 2022-2024 ze dne 3. 6. 2022
 2.   Školní vzdělávací programy platné ve školním roce 2022/2023 (vzorek)
 3.   Rozvrh vyučovacích hodin platný ve školním roce 2022/2023
 4.   Školní matrika a třídní knihy vedené elektronicky ve školním roce 2022/2023
      (vzorek)
 5.   Personální dokumentace pedagogických pracovníků ve školním roce 2022/2023
      (vzorek)
 6.   Výroční zpráva o činnosti školy za školní rok 2021/2022 ze dne 11. 11. 2022
 7.   Plán kontrolní a hospitační činnosti ve školním roce 2022/2023
 8.   Hospitační záznamy vedení školy ve školním roce 2022/2023 (vzorek)
 9.   Plán personálního rozvoje a dalšího vzdělávání pedagogických zaměstnanc ů
      ve školním roce 2022/2023
10.   Plány práce, zápisy z jednání předmětových komisí ve školním roce 2022/2023
      (vzorek)
11.   Zápisy z jednání pedagogické rady ve školním roce 2022/2023 (vzorek)
12.   Usnesení rady 6/451 ze dne 6. 4. 2005 rady kraje o povolení výjimky počtu 4 žáků
      z nejvyššího počtu žáků
13.   Souhrnná dokumentace k oblasti výchovného poradenství a prevence rizikové ho
      chování žáků ve školním roce 2021/2022 a 2022/2023 (vzorek)
14.   Dokumentace související se zajištěním bezpečnosti žáků při poskytování vzdělává ní
      a k finančním podmínkám školy vedené ve školním roce 2021/2022 a 2022/2023
      (vzorek)




                                          7/8
                                        Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Moravskoslezský
inspektorát, Matiční 20, 702 00 Ostrava, případně prostřednictvím datové schránky
(g7zais9), nebo na e-podatelnu csi.t@csicr.cz s připojením elektronického podpisu, a to
k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

Titul, jméno, příjmení, funkce
 PhDr. Ing. Ivana Teichmannová,
 školní inspektorka, vedoucí inspekčního týmu

 Ing. Magda Dirgasová, školní inspektorka

 Ing. Mgr. Hana Červenková, školní inspektorka

 Ing. Jaroslav Král, školní inspektor

 Bc. Marcela Zahradníková, kontrolní pracovnice




Datem vyhotovení inspekční zprávy se rozumí datum posledního podpisu člena inspekčního
týmu.




                                            8/8
