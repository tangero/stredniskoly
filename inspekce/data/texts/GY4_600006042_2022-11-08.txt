CSI0X00…
Počet listů:




                                     Česká školní inspekce
                                      Pražský inspektorát
____________________________________________________________________________________________________________




                         IN S P E K Č N Í ZP R ÁVA
                                         Čj. ČŠIA-3079/22-A


Název                               ART ECON - Střední škola a vyšší odborná škola
                                    Praha, s.r.o.
Sídlo                               Nad Rokoskou 111, 182 00 Praha 8
E-mail                              jednatel.praha@artecon.cz
IČO                                 45796955
Identifikátor                       600006042
Právní forma                        Společnost s r.o.
Zastupující                         Mgr. Petr Procházka
Zřizovatel                          PhDr. Dana Čapková, Ph.D.
Místo inspekční činnosti            Nad Rokoskou 111, 182 00 Praha 8
Inspekční činnost na místě          8. 11. 2022 − 11. 11. 2022


Inspekční činnost byla zahájena doručením oznámení o inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného vyšší odbornou školou
a střední školou podle § 174 odst. 2 písm. b) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.


                                         Charakteristika
ART ECON – Střední škola a vyšší odborná škola Praha, s.r.o. (dále „škola“ nebo
„instituce“), vykonává činnost střední školy a vyšší odborné školy. Ve střední škole
poskytuje vzdělávání v oborech vzdělání Obchodní akademie se zaměřením na sportovní
management a Grafický design se zaměřením na fotografii v reklamní praxi, grafiku
v reklamní praxi, grafiku médií a herní grafiku, zakončených maturitní zkouškou. Od
předchozího inspekčního hodnocení v roce 2014 se rozšířila vzdělávací nabídka o obor
Grafický design. V souvislosti s tím se změnil i název školy, který lépe vystihuje její nové
zaměření.
K termínu inspekční činnosti se ve střední škole vzdělávalo ve 13 třídách 314 žáků, z toho
téměř dvě třetiny tvoří žáci oboru Grafický design. Nejvyšší povolený počet žáků ve střední
škole byl využit z 67 %. Ve srovnání s předchozí inspekční činností se mnohonásobně zvýšil
počet žáků střední školy. Ve vyšší odborné škole se k termínu inspekční činnosti
nevzdělávali žádní studenti.
Instituce dlouhodobě sídlí v pronajatých prostorách v klidné části vilové čtvrti Prahy 8
s dobrou dopravní obslužností. V rámci pražského regionu se jedná o malou školu.
Škola je fakultní školou Pedagogické fakulty Univerzity Karlovy v Praze.


                         Hodnocení podmínek vzdělávání
Škola prošla od posledního inspekčního hodnocení řadou změn souvisejících s částečnou
obměnou vzdělávací nabídky, došlo také k obměně na pozici ředitele školy (dále „ředitel“)
i zřizovatele. Systém řízení vychází z jednoznačně definovaných koncepčních záměrů, jež
reflektují aktuální potřeby školy, společenskou poptávku i legislativní změny ve školství
a vytvářejí předpoklad pro další perspektivní rozvoj školy. Stanovené cíle se řediteli daří
průběžně naplňovat, např. zkvalitnění materiálně technického zabezpečení výuky
a zlepšování školního prostředí, na kterém se výraznou měrou podílejí i samostatní žáci.
Zavedením nového oboru vzdělání se podařilo zatraktivnit vzdělávací nabídku střední školy,
čímž se značně zvýšil počet žáků školy.
Rozvíjené partnerské vztahy, zejména s grafickými studii, přispívají k propojení výuky
s praxí, umožňují žákům osvojit si moderní technologické postupy i se seznámit se
současnými trendy v uměleckém oboru, rovněž podporují odborný růst pedagogickýc h
pracovníků. Spolupráce se sportovními kluby napomáhá vytváření podmínek pro úspěšné
studium žáků-sportovců.
Organizační struktura odpovídá velikosti a typu školy, odráží nárůst počtu žáků ve střední
škole i změnu vzdělávací nabídky. Plynulému chodu instituce napomáhá vícestupňo vý
systém řízení, v jehož rámci delegoval ředitel část svých kompetencí na tři zástupce, garanty
výuky a předsedy předmětových komisí. Efektivitu vzdělávání podporuje úzká
mezipředmětová spolupráce pedagogů. Standardní zapojení učitelů do chodu školy zajišťují
pravidelná jednání pedagogické rady. Demokratický styl vedení školy vytváří příznivé
pracovní prostředí umožňující konstruktivní dialog a otevřenou komunikaci mezi všemi
aktéry vzdělávání. Od školního roku 2022/2023 byla ustanovena žákovská samospráva.
Nastavené kontrolní a evaluační mechanismy jsou funkční a umožňují vyhodnoco vá ní
kvality poskytovaného vzdělávání. Vedení školy v rámci realizované hospitační činnosti
sleduje podstatné aspekty kvality vzdělávání. Zjištění z hospitací vesměs vyúsťují
v konkrétní doporučení ke zkvalitnění výuky, cíleně je dále sledována jejich realizace
a účinnost ve výchovně vzdělávacím procesu.
K rychlému přenosu informací všem aktérům vzdělávání významně přispívá jednotný
informační systém školy. Je využíván nejen k průběžnému informování zákonných zástupců
o vzdělávacích výsledcích žáků, ale slouží i ke sdílení studijních podkladů pro samostatnou
přípravu žáků, v každodenní výuce, např. k zadávání a odevzdávání úkolů, k opakování



                                            2/8
a upevňování učiva, ověřování výsledků vzdělávání. Vytváří tak funkční komunikač ní
platformu pro všestrannou podporu žáků při prezenčním i distančním vzdělávání.
Od posledního inspekčního hodnocení se obměnila část učitelů. Pedagogický sbor se
postupně rozšiřuje a stabilizuje. Vzdělávání zajišťuje 43 pedagogických pracovníků, z nichž
si 13 učitelů doplňuje odbornou kvalifikaci studiem. Absence odborné kvalifikace učitelů
však neměla zásadní vliv na kvalitu vzdělávání. Zapojení odborníků z praxe, výkonnýc h
umělců i rodilých mluvčích do vzdělávání se pozitivně promítá do kvality odborné přípravy
žáků. Systém uvádění nových či začínajících učitelů vychází z jasně nastavených pravidel.
Každý pedagog má přiděleného svého uvádějícího učitele, který mu poskytuje metodickou
podporu a seznamuje jej s provozem školy a organizačními záležitostmi.
Další vzdělávání pedagogických pracovníků (dále „DVPP“) vychází z potřeb školy,
současně respektuje zájmy jednotlivých vyučujících. Zaměřuje se především na doplnění
kvalifikace učitelů, rozšiřování a prohlubování jejich odbornosti. V menší míře je však
zastoupeno DVPP podporující využívání aktivizačních metod a forem ve výuce, což se
částečně promítá do kvality průběhu vzdělávání některých předmětů. Vedení školy dbá na
svůj profesní rozvoj.
Materiální a finanční podmínky umožňují kvalitní realizaci vzdělávání. Instituce disponuje
dostatečným počtem kmenových, odborných a specializovaných učeben, multimediá lní m
přednáškovým sálem a školní knihovnou. Absenci prostoru pro výuku tělesné výchovy škola
řeší pronájmem tělocvičny. Vzdělávání probíhá v kultivovaném prostředí s vizuá lní
prezentací žákovských výstupů. Ředitel zajišťuje průběžnou obnovu materiálně technického
zázemí školy. V souvislosti s nově zavedeným oborem vzdělání škola zřídila např. nové
učebny grafického designu a herní grafiky, fotoateliéry, výtvarné ateliéry, došlo
k digitalizaci školní knihovny, bylo obnoveno vybavení informačními a komunikač ními
technologiemi a učebními pomůckami. Škola nabízí žákům možnost zapůjčení vybavení
školy na domácí přípravu, např. notebook, fotoaparát. Pro odpočinek slouží relaxační koutky
umístěné na chodbách školy. K vyšší bezpečnosti žáků a ochraně majetku školy přispívá
zajištění vstupu do budovy elektronickým systémem i vybudovaná recepce. Žákům v tíživé
situaci škola poskytuje sociální stipendium, slevu na školném při studiu sourozence
a možnost využití splátkového kalendáře.


                          Hodnocení průběhu vzdělávání
Specifické zaměření školy, realizace uměleckého oboru a zohledňování potřeb žáků-
sportovců kladou zvýšené nároky na organizaci vzdělávání, např. vyšší počet týdenníc h
vyučovacích hodin výuky v malých skupinách nebo časové sladění výuky se sportovní
přípravou žáků. Vzdělávání pozitivně ovlivňuje komunitní charakter školy. Z průběhu
vzdělávání bylo zřejmé, že žáci dodržují nastavená pravidla komunikace, vztahy mezi učiteli
a žáky vycházejí ze vzájemné úcty a respektu. K efektivitě vzdělávání a naplňování profilu
absolventa napomáhá i provázanost teoretické a praktické přípravy formou projektů,
exkurzí, zahraničních výjezdů a odborné praxe. Ve většině sledovaných hodin všeobecně
vzdělávacích i odborných předmětů byla příznivá pracovní atmosféra, vzájemný respekt a
dodržování pravidel spolupráce mezi učiteli a žáky. Učitelé vedli žáky k používá ní
elektronických výukových materiálů, online procvičování učiva, elektronickému ověřování
svých výsledků vzdělávání i kritickému uplatňování různých informačních zdrojů.
Vzdělávání ve všeobecně vzdělávacích a teoretických předmětech se převážně vyznačo va lo
promyšlenou strukturu s jasným stanovením cíle a tématu, vyučovací hodiny byly
organizačně dobře připraveny a zvládnuty. Vzdělávací strategie obvykle rozvíjely vědomosti


                                           3/8
a dovednosti žáků, ve vyšších ročnících směřovaly k přípravě žáků k maturitní zkoušce.
Pedagogové vhodně propojovali teoretické učivo s praktickými příklady, vedli žáky
k provázanosti mezipředmětových vztahů i používání odborné terminologie. Převažovala
frontální forma výuky, doplněná řízeným rozhovorem a samostatnou prací žáků. Při výuce
cizích jazyků byl kladen důraz především na rozvoj receptivních řečových dovedností (čtení
a poslech s porozuměním), upevňování znalostí gramatických struktur nebo rozšiřová ní
slovní zásoby. Méně často byly podporovány interaktivní řečové dovednosti žáků
a rozšiřování odborné slovní zásoby. Pedagogové zpravidla účelně využili nižšího počtu
žáků.
Účinnost výuky v menší části hospitovaných hodin teoretické výuky snižovaly některé
metodické a didaktické nedostatky, např. nedodržování struktury vyučovací hodiny,
stereotypní výukové postupy nebo předávání hotových poznatků. Jednotvárnost výuky vedla
k nižšímu zapojení žáků do výuky. Méně často byla uplatňována skupinová práce nebo práce
ve dvojicích. Na nižší úrovni byla podpora rozvoje individuálního potenciálu žáků vzhlede m
k jejich rozdílným studijním předpokladům a vzdělávacím potřebám. V závěrečné fázi
vyučovacích hodin učitelé často opomíjeli shrnutí probraného učiva a vyhodnocení splnění
stanoveného vzdělávacího cíle. Pedagogové v malé míře využívali formativní hodnocení,
žáci byli jen v omezené míře vedeni k samostatnému posouzení kvality práce podle předem
známých kritérií.
Ve sledovaných hodinách praktických odborných předmětů vycházely vzdělávací strategie
především z charakteru probíraného tématu a stanoveného cíle vzdělávání. Diferenco va ný
přístup zohledňoval vědomosti a dovednosti žáků, jejich individuální předpoklady, odlišnou
míru dosažených dovedností i jejich osobitost. Efektivitu vzdělávání podpořilo propojení
teoretických vědomostí s praktickým využitím i mezioborová provázanost. Učitelé vhodně
uplatňovali instruktáž, projekce, kladli důraz na dodržování stanovených postupů, současně
však vytvářeli dostatečný prostor pro rozvoj kreativity žáků i jejich nadání. Poskytovaná
zpětná vazba byla pro žáky využitelná při dalším učení. Ve většině sledovaných hodin
pedagogové cíleně používali formativní hodnocení dokládající pokrok každého žáka, např.
osobní a výběrová portfolia, i standardizované kriteriální hodnocení v rámci průběžnýc h,
klauzurních a závěrečných prací. V ojedinělých případech nebyla výuka dobře časově
rozvržena.


                         Hodnocení výsledků vzdělávání
Výsledky vzdělávání žáků pozitivně ovlivňuje setrvalý zájem uchazečů o nabízené obory
vzdělání, nastavený způsob přijímacího řízení (jednotná přijímací zkouška, talentová
zkouška do oboru Grafický design), hodnocení chování a soustavná práce pedagogů.
Škola vytváří vhodné podmínky pro vzdělávání žáků provozujících sport na výkonnostní
a vrcholové úrovni (tvoří přibližně šestinu všech žáků). Promyšlený systém organizace
výuky umožňuje sladit teoretické vyučování se sportovním tréninkem a závodní činností
žáků. Efektivně nastavená komunikace se sportovními kluby umožňuje včasné uplatnění
preventivních opatření k předcházení studijní neúspěšnosti žáků-sportovců.
Systém poradenských služeb i preventivních strategií vychází z potřeb školy i specifické
skladby žáků. Zaměřuje se mj. na adaptační proces žáků a prevenci studijního neúspěchu při
zvládání nároků středoškolského studia. Škola pro zájemce organizuje přípravné kurzy, které
vhodně seznamují budoucí žáky s náročností studia. Adaptační a preventivní aktivity
prolínají do obsahu některých vyučovacích předmětů, tematicky zaměřených programů
a pravidelných pobytových akcí, např. adaptační kurzy.


                                           4/8
Úzká spolupráce poradenského týmu s třídními učiteli a ostatními pedagogy přispívá
k včasné identifikaci vzdělávacích nebo vztahových problémů, které jsou řešeny ve
spolupráci s odbornými pracovišti, v rámci třídnických hodin anebo formou individuá lní
intervence. Škola průběžně identifikuje individuální potřeby žáků se speciálními
vzdělávacími potřebami (např. úprava podmínek pro konání maturitní zkoušky, individuá lní
vzdělávací plány, podpora asistenty pedagoga), s odlišným mateřským jazykem i žáky
ohrožené školním neúspěchem. Z hospitační činnosti inspekčního týmu vyplynulo, že
učitelé tyto žáky obvykle identifikují, ale účinnost jejich podpory a uplatňová ní
doporučených postupů se odvíjí od přístupu jednotlivých vyučujících. Nízký výskyt
rizikového chování dokládá i minimum žáků hodnocených sníženým stupněm z chování.
V četnosti ukládaných výchovných opatření mírně převažují pochvaly nad kázeňskými
opatřeními.
K rozvoji talentu žáků přispívá prezentace jejich výstupů na tradičních akcích školy
i pravidelné úspěchy v odborných a sportovních soutěžích. Kladný motivační vliv mají
i prezentace žáků druhých a třetích ročníků o absolvované souvislé praktické výuce pro žáky
prvních ročníků.
Skupinové a individuální výsledky vzdělávání jsou průběžně vyhodnocovány v rámci
předmětových komisí a jednání pedagogických rad. Ke zjišťování míry osvojených
vědomostí a praktických dovedností žáků jsou používány různorodé převážně interní
nástroje, např. jako průběžné dlouhodobé úkoly nebo klauzurní práce. K objektivní evaluaci
výsledků přispívá i účast externích odborníků při závěrečných zkouškách. Pro sledování
individuálního pokroku a rozvoje odborných kompetencí žáků a studentů v procesu učení
slouží osobní a výběrová portfolia.
V průběhu vzdělávání dosahují žáci dlouhodobě velmi dobrých výsledků. K 30. 6. mělo ve
sledovaném období posledních tří let uzavřenu klasifikaci v průměru přes 95 % žáků. Při
ukončování vzdělávání maturitní zkouškou jsou úspěšnější žáci oboru Obchodní akademie.
Z analýzy výsledků žáků ve společné části maturitní zkoušky vyplývá, že v hodnoceném
období tří školních let byla hrubá neúspěšnost (podíl žáků neúspěšných u maturitní zkoušky
nebo zkoušku nekonajících z celkového počtu přihlášených) u oboru vzdělání Obchodní
akademie nižší, než je průměrná neúspěšnost škol dané skupiny oborů vzdělání, pouze ve
školním roce 2021/2022 došlo k mírnému zhoršení prospěchu v předmětu český jazyk
a literatura. Žákům byly operativně nabídnuty individuální konzultace pro úspěšné zvládnutí
ústní zkoušky. Ve zhoršených výsledcích maturitní zkoušky žáků oboru Grafický design
v letech 2021 a 2022 se negativně projevilo distanční vzdělávání. Vedení školy analyzo va lo
příčiny neúspěchu žáků, na základě svých zjištění zavedlo měsíční pedagogické rady, na
kterých pravidelně sleduje a vyhodnocuje průběžné výsledky vzdělávání žáků. Ke zlepšení
jejich studijních výsledků poskytuje žákům např. skupinové doučování nebo individuá lní
konzultace.
Vzhledem k tomu, že většina žáků po absolvování školy směřuje do zaměstnání, orientuje
se kariérní poradenství zejména na jejich uplatnění v praxi, jen menší část absolventů
pokračuje v terciárním vzdělávání.


                                         Závěry
Vývoj školy
- od posledního inspekčního hodnocení v roce 2014 došlo ke změně na pozici ředitele školy
  i zřizovatele, k navýšení počtu tříd i žáků střední školy,



                                            5/8
- ke zvýšení atraktivity vzdělávací nabídky přispělo zavedení nového oboru Grafický
  design,
- v souvislosti se zavedením nového vzdělávacího oboru je postupně pořizováno potřebné
  materiálně technické vybavení.


Silné stránky
- dlouhodobá přínosná spolupráce se sociálními partnery v oblasti sportu umožňuje žákům-
  sportovcům dosahovat po celou dobu studia dobrých vzdělávacích výsledků, kooperace
  s grafickými studii umožňuje propojení teoretické a praktické složky vzdělává ní
  i implementaci současných trendů z oboru do výuky.
- dobře nastavený informační systém školy představuje funkční komunikační platformu
  pro všechny aktéry vzdělávání, umožňuje online přístup ke studijním materiá lům
  i všestrannou podporu při prezenčním i distančním vzdělávání,
- komunitní charakter školy, podpora rozvoje otevřenosti,            tolerance a vzájemné ho
  respektu.
Slabé stránky a/nebo příležitosti ke zlepšení
- nižší míra využívání aktivizačních metod a forem výuky i obsahově diferencova nýc h
  zadání,
- méně časté zapojení žáků do evaluačních aktivit nebo kriteriálního hodnocení, opomíjení
  didaktického závěru vyučovací hodiny.
Doporučení pro zlepšení činnosti školy
-        ve výuce cíleně podporovat vzdělávací postupy aktivizující žáky, častěji využívat
         kooperativní formy práce i zadávání obsahově diferencovaných úkolů a více žáky
         zapojovat do evaluačních aktivit
- ve větší míře metodicky a didakticky podporovat některé vyučující a zaměřit další
  vzdělávání pedagogů na aktivizační metody a formy výuky a jejich postupnou
  implementaci do teoretického vyučování


Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


                Seznam dokladů, o které se inspekční zjištění opírají
    1.     Zřizovací listina ART ECON – Střední škola a Vyšší odborná škola Praha, s.r.o., ze
           dne 12. 5. 1998 včetně dodatků
    2.     Smlouva o nájmu mezi PB – Střední školou managementu s.r.o a Servisním
           střediskem pro správu svěřeného majetku MČ Praha 8 ze dne 30. 8. 1996, včetně
           dodatků
    3.     Smlouva o pronájmu prostor na dobu určitou od 1. 9. 2020 do 30. 6. 2024 – tělocvična
           Sparta Praha a.s., ze dne 15. 5. 2020




                                                6/8
 4.   Smlouva o zajištění školního stravování s poskytovatelem stravovacích služeb, ze dne
      10. 9. 2018
 5.   Jmenování do funkce ředitele školy s účinností od 12. 3. 2018
 6.   Školní vzdělávací program pro obor vzdělání Obchodní akademie, denní vzdělává ní,
      včetně dodatků a aktualizací s platností od 1. 9. 2022
 7.   Školní vzdělávací program pro obor vzdělání Grafický design, denní vzdělává ní,
      včetně dodatků a aktualizací s platností od 1. 9. 2022
 8.   Udělení výjimky zřizovatele školy z nejvyššího počtu žáků stanoveného pro třídy
      střední školy ze dne 1. 9. 2022
 9.   Školní řád, ART ECON – Střední škola a vyšší odborná škola Praha, s.r.o., účinný
      k termínu inspekce
10.   Záznamy z pedagogických rad vedené ve školních letech 2021/2022 a 2022/2023
      k termínu inspekce
11.   Vybraný vzorek z personální dokumentace pedagogických pracovníků vedené
      k termínu inspekce
12.   Vybraný vzorek z evidence žáků (školní matrika) vedené k termínu inspekce
13.   Výroční zprávy o činnosti školy ve školních letech 2020/2021 a 2021/2022
14.   Výběr třídních knih vedených ve školních letech 2021/2022 a 2022/2023 k termínu
      inspekce
15.   Rozvrh vyučovacích hodin ve školním roce 2022/2023 platný k termínu inspekce
16.   Portfolio výchovného poradenství a primární prevence vedené k termínu inspekce
17.   Účetní závěrka za rok 2021 včetně auditorské zprávy


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Pražský inspektorát, Arabská
683, 160 66 Praha 6, případně prostřednictvím datové schránky (g7zais9), nebo na
e-podatelnu csi.a@csicr.cz s připojením elektronického podpisu, a to k rukám ředitele
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




                                           7/8
Složení inspekčního týmu a datum vyhotovení inspekční zprávy

Titul, jméno, příjmení, funkce
 PhDr. Bc. Tibor Slažanský, Ph.D., školní
 inspektor, vedoucí inspekčního týmu              ………………………..

 Ing. Zuzana Bejrová, školní inspektorka
                                                  ………………………..

 Ing. Ivana Černá, kontrolní pracovnice
                                                  ………………………..
 MgA. Evžen Šimera, Ph.D., přizvaná
 osoba – odborník na malbu a počítačovou
 grafiku                                          ………………………..
 PhDr. Karel Vratišovský, přizvaná osoba –
 odborník na vzdělávání žáků ve středních
 školách                                          ………………………..

V Praze 7. 12. 2022




                                            8/8
