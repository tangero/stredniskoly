                                  Česká školní inspekce
                                Jihomoravský inspektorát
                              Šumavská 519/35, 602 00 Brno
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIB-80/25-B
                                       Sp. zn. ČŠIB-S-16/25-B


Název                               Gymnázium a střední odborná škola zdravotnická a
                                    ekonomická Vyškov, příspěvková organizace
Sídlo                               Komenského 16/5, Vyškov-Předměstí,
                                    682 01 Vyškov
E-mail                              info@gykovy.cz
IČO                                 00 559 270
Identifikátor                       600 015 629
Právní forma                        příspěvková organizace
Zastupující                         RNDr. Václav Klement
Zřizovatel                          Jihomoravský kraj
Místo inspekční činnosti            Komenského 16/5, Komenského 17/7, Mlýnská 737/10,
                                    Vyškov
Inspekční činnost na místě          22. 1. – 24. 1. a 27. 1. 2025

Inspekční činnost byla zahájena předložením pověření k inspekční činnosti.


                                 Předmět inspekční činnosti
Inspekční činnost podle § 174 odst. 2 písm. b) a c) školského zákona.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.
                                    Charakteristika
Gymnázium a střední odborná škola zdravotnická a ekonomická Vyškov, příspěvková
organizace (dále škola) vykonává činnost střední školy a školní jídelny. Aktuálně je
vzdělávání realizováno ve čtyřech oborech středního vzdělání a to, 79-41-K/41 Gymnázium
(čtyřleté studium), 79-41-K/81 Gymnázium (osmileté studium), 63-41-M/02 Obchodní
akademie a 53-41-M/03 Praktická sestra.
Od poslední inspekční činnosti došlo k nárůstu počtu žáků o téměř 19 % a zvýšil se i počet
tříd z 28 na 30. Ke dni 30. 9. 2024 se ve škole vzdělávalo 587 žáků v gymnaziálních oborech
a 217 žáků v ostatních oborech. O vzdělávání ve škole je trvalý zájem, což dokládá i vysoký
počet uchazečů v přijímacím řízení. V době inspekční činnosti bylo ve škole evidováno
5,7 % žáků se speciálními vzdělávacími potřebami, dva žáci mimořádně nadaní a šest
cizinců.
V části tříd osmiletého gymnázia označených zkratkou „OZON“ (1. až 6. ročník) probíhá
výuka tzv. progresivní formou, ostatní třídy s běžnou výukou jsou označovány zkratkou
„GATE“. Od 1. 9. 2023 byla škola zařazena do pilotního ověřování Ministerstva školství,
mládeže a tělovýchovy České republiky, který umožňuje propojení vybraných
zdravotnických oborů a žáci oboru 53-41-M/03 Praktická sestra mohou po úspěšném
ukončení 3. ročníku vykonat závěrečnou zkoušku v oboru vzdělání 53-41-H/01 Ošetřovatel
a získat tak střední vzdělání s výučním listem.
Škola pokračuje v rámci doplňkové činnosti v organizaci dalších vzdělávacích aktivit
realizovaných pod Centrem dalšího vzdělávání, což jsou např. .přípravné kurzy pro mládež,
odborné zdravotnické kurzy, vzdělávání dospělých (Univerzita třetího věku, Jihomora vská
seniorská akademie).
Vzdělávání převážně probíhá v komplexu budov školy a část praktického vyučování je
realizována na pracovištích smluvních partnerů. Pro výuku tělesné výchovy slouží jednak
tělocvična ve školní budově a dále také pronajatá sportoviště. Školní stravování je zajištěno
ve vlastní školní jídelně v budově školy. Pro podporu zdravých stravovacích návyků
rozšířilo vedení školy nabídku o zeleninový bar.


                         Hodnocení podmínek vzdělávání
Škola má jasně a srozumitelně nastavenou vizi, ukotvenou v písemně zpracovanýc h
dokumentech, ve kterých jsou klíčové oblasti vzdělávání logicky rozčleněny. Jednotlivé
oblasti stanovují srozumitelné cíle, které jsou v souladu se zásadami vzdělává ní
a s požadovaným profilem absolventa. Ředitel při řízení školy využívá své dlouholeté
zkušenosti na vedoucím pracovním místě. Část svých kompetencí účelně přenesl na další
pedagogické pracovníky, a to především na své dvě zástupkyně a předsedy předmětových
komisí. Méně efektivní je rozdělení kompetencí v rámci školního poradenského pracoviště,
které zajišťuje poskytování poradenských služeb. V době inspekční činnosti tvořili tento tým
tři výchovní poradci, dva školní metodici prevence a školní psycholog. Další podporu
poskytovali poradci pro volbu povolání, mentoři pro nadané žáky, mentorka pro žáky cizince
a garanti středoškolské odborné činnosti. Koordinaci a řízení tohoto rozsáhlého týmu
má aktuálně na starosti jedna ze zástupkyň ředitele. Rozsah činností jednotlivých pracovníků
je stručně popsán a vychází z pracovních náplní. Nicméně velikost a různorodost týmu
negativně ovlivňuje kvalitu vzájemné spolupráce a komunikace, což se odrazilo
i v některých nedostatcích. Výchovní poradci, kteří zároveň zastávají roli školních metodiků
prevence, ne vždy dosáhli jednotných postupů, což snižovalo efektivitu jejich práce.


                                            2/9
Pozitivní je, že učitelé byli dobře informováni o žácích se speciálními vzdělávac ími
potřebami a jejich podpůrných opatřeních, která byla poskytována v odpovídajícím rozsahu.
Rezervy byly zjištěny ve sledování a vyhodnocování účinnosti podpůrných opatření,
zejména formou náslechů výchovných poradců ve výuce, které byly realizovány jen
v omezené míře. Čtyři mentorky nadaných žáků, které jsou v problematice orientované
a vzdělané, zajišťují odpovídajícím způsobem průběžnou podporu těmto žákům. Kariérové
poradenství bylo realizováno na standardní úrovni s ohledem na specifika jednotlivýc h
oborů vzdělání, přičemž zahrnovalo podporu při rozhodování o dalším vzdělávání a profesní
orientaci. Náležitou pozornost věnuje škola prevenci sociálně patologických jevů. Stěžejní
roli v primární prevenci hrají třídní učitelé, kteří sestavují plán třídnických hodin
a preventivních aktivit, sledují klima tříd a významnou měrou se podílejí na snížení výskytu
a včasném řešení rizikových jevů. Významnou úlohu při seznámení se s žáky prvních
ročníků a jejich zázemím hrají individuální rozhovory třídních učitelů s rodiči žáků, které
probíhají v průběhu prvního pololetí. Žáci mají možnost využívat elektronickou schránku
důvěry, kterou však využívají pro svá sdělení ojediněle, při řešení svých problémů se
nejčastěji obrací na třídního učitele či školního psychologa.
Pravidla a mechanizmy pro fungování školy jsou jasně nastavena, ale rezervy byly zjištěny
v některých oblastech kontrolního systému, což se projevilo např. v nedostatcích
v dokumentaci školního poradenského pracoviště nebo v nejednoznačnosti údajů uvedených
v některých stěžejních dokumentech, popř. v nejednotných postupech pedagogů při
udělování výchovných opatření. Systém předávání externích i interních informací je
promyšlený. Informovanost žáků a jejich zákonných zástupců o důležitých aspektech
vzdělávání je efektivně zajištěna především prostřednictvím školního informač ního
systému. Zákonní zástupci mají také možnost získat potřebné informace o výsledcíc h
vzdělávání na pravidelných třídních schůzkách či během konzultací s učiteli. Kromě jednání
pedagogické rady jsou aktuální organizační záležitosti a informace s pedagogy
projednávány na pravidelných provozních poradách. Vzdělávací proces je ze strany vedení
sledován prostřednictvím hospitační činnosti a vyučující dostávají adekvátní individuá lní
zpětnou vazbu ke své práci. Vzhledem k některým přetrvávajícím nedostatkům v průběhu
sledované výuky v době inspekční činnosti je zřejmé, že přijímaná opatření ke zlepšení
vzdělávacího procesu nejsou dosud plně účinná. Pro zefektivnění vzdělávacích strategií na
úrovni školy chybí sdílení obecných poznatků z hospitační činnosti v rámci pedagogické
rady popř. předmětových komisí a jejich cílené využívání ke zkvalitnění pedagogické práce.
Vedení školy se daří zajišťovat optimální personální podmínky. Pedagogický sbor je
odborně kvalifikovaný, někteří vyučující své vzdělávání dokončují, ale v hospitovanýc h
hodinách prokázali, že jsou již pedagogicky zdatní. Podpora začínajících učitelů je zajištěna
sestavením náplně adaptačního období na dva roky. Všichni pedagogové se aktivně zapojují
do dalšího vzdělávání, pro které zpracoval ředitel školy plán. Výběr vzdělávacích aktivit pro
učitele z větší části přenechal na předmětových komisích a jednotlivých vyučujících. Někteří
učitelé školy jsou zapojeni v programu Erasmus+, což jim umožňuje rozšiřovat si profesní
dovednosti o zahraniční zkušenosti, absolvují jazykové i metodické kurzy a stínová ní
v partnerských školách. Rezervy jsou ze strany vedení školy ve sledování dopadu
vzdělávacích aktivit na zkvalitnění výuky. Pro vzájemnou spolupráci pedagogů a jejich
participaci na rozvoji školy jsou ve škole vytvořeny vhodné příležitosti. V rámci
předmětových komisí se vyučující věnují hodnocení naplňování školních vzdělávac íc h
programů, organizačním záležitostem, maturitním zkouškám, soutěžím a sdílí i učební
materiály.
Participace žáků na dění ve škole je umožněna prostřednictvím studentského parlamentu
a také jejich zapojením do prezentace školy na veřejnosti a do řady kultur níc h


                                            3/9
a charitativních akcí. Vedení školy jeho činnost podporuje, setkává se s jeho zástupci
a reaguje na jejich návrhy.
Cílenou pozornost věnuje škola rozvoji a zkvalitňování materiálních podmínek. Od poslední
inspekční činnosti se významně zlepšily podmínky především pro výuku přírodovědnýc h
a odborných zdravotnických předmětů. Díky zapojení do projektu spolufinancova né ho
Evropskou unií se škole podařilo zřídit nadstandardní zázemí pro výuku fyziky a biologie.
Zároveň se podařilo realizovat stavbu výtahu, čímž škola získala bezbariérový přístup.
V rámci podpory rozvoje digitálních kompetencí žáků se zvýšil počet učeben pro výuku
informačních technologií, byla zřízena učebna 3D tisku a „Robotárna“, současně škola
zakoupila další didaktickou techniku.
Systematická a promyšlená spolupráce s partnery, např. profesními svazy, středními školami
stejného zaměření, vysokými školami, základními školami, Nemocnicí Vyškov, lékařskými
ordinacemi, úřady státní správy, neziskovými organizacemi atd. zajišťuje nezbytnou zpětnou
vazbu především pro odborné vzdělávání, pro inovaci obsahu učiva i rozvoj klíčovýc h
kompetencí žáků. U řady partnerských subjektů je realizována také převážná část
praktického vyučování u odborných oborů. Zapojení žáků školy do mezinárodní spolupráce
a vzájemná kooperace se školami v zahraničí přispívá k mobilitě žáků i učitelů a k výměně
edukativních zkušeností.


                          Hodnocení průběhu vzdělávání
V průběhu inspekční činnosti byla výuka sledována jak v teoretických             všeobecně
vzdělávacích i odborných předmětech, tak i v praktickém vyučování.
Ve všech sledovaných vyučovacích hodinách byl patrný zájem učitelů o výsledky vzdělává ní
žáků, což vytvářelo příjemnou a motivující pracovní atmosféru. Vyučující a žáci se
vzájemně respektovali a dodržovali nastavená pravidla komunikace. Pokud dostali žáci
možnost, tak se do výuky ochotně zapojovali, projevovali zájem a bez obav vznášeli
jakékoliv dotazy či návrhy. Vyučující ale v menší míře vytvářeli prostor pro souvislejš í
vyjadřování žáků, jež by napomohlo k formulaci vlastního názoru, k rozvoji jejich kritického
myšlení a komunikativních dovedností. Při hospitacích ve třídách s progresivní výukou byly
vytvořeny vhodné podmínky pro aktivní práci žáků, učitelé vybízeli žáky k analýze
problému, vytváření vlastních závěrů a pochopení učiva v širších souvislostech. V úvodu
hodin učitelé představili probírané téma, nicméně často nebyly explicitně stanoveny cíle
vyučovací hodiny. Vzdělávací strategie zpravidla rozvíjely vědomosti a dovednosti žáků,
ve vyšších ročnících pak směřovaly k přípravě na maturitní zkoušku, částečně také
k formování jejich postojů a ke kritickému myšlení. Vyučující nejčastěji využívali frontální
formu výuky kombinovanou s řízeným rozhovorem, což ne vždy umožňovalo větší aktivní
zapojení žáků. Pouze v některých hodinách byly efektivně využity kooperativní formy práce
a didaktické hry (kvízy, výukové aplikace), které podpořily mj. také rozvoj sociálníc h
kompetencí žáků. Zájem žáků o probírané učivo se vyučujícím dařilo zvyšovat
prezentováním učiva v širších souvislostech a propojováním teoretických poznatků s jejich
využitím v praxi. Téměř ve všech předmětech plnili žáci úkoly stejné náročnosti, učitelé jim
nezadávali diferencované či gradované úkoly, což nevytvářelo dostatečný prostor pro rozvoj
nadání či zájmu. Zpětná vazba ze strany učitelů byla především v podobě průběžné pochvaly,
ale chybělo hlubší formativní hodnocení, které podporuje aktivní zapojení žáků, zvyšuje
jejich odpovědnost za vlastní učení a přispívá ke zlepšení vzdělávacích strategií.
Celkově byly závěry velké části hodin méně zdařilé, nedařilo se dokončit vše z plánované ho
učiva nebo naopak čas na konci vyučovací jednotky nebyl účelně využit. V závěru učitelé


                                            4/9
jen ojediněle zjišťovali, čím byla hodina pro žáky přínosná nebo ji zhodnotili sami převážně
směrem ke splnění jejího obsahu. Prvky sebehodnocení nebo vrstevnického hodnocení byly
v průběhu hodiny zaznamenány jen velmi zřídka, ve větší míře se objevily u tříd
s progresivní výukou. Zařazováním práce s texty, a to i odbornými, se pedagogům daří
efektivně podporovat rozvoj čtenářské gramotnosti zejména na nižším stupni gymnázia.
Vzdělávací strategie využité v oblasti jazykového vzdělávání byly vhodně přizpůsobeny
věkové kategorii žáků a probíranému učivu. V hodinách českého jazyka a literatury žáci
plnili zadané úkoly a zařazený brainstorming podpořil jejich aktivní zapojení do výuky.
Téměř všechny sledované hodiny cizích jazyků byly vedeny v cílovém jazyce. Ve výuce
angličtiny odpovídaly aktivity znalostem žáků, ale často neumožňovaly vyjádření
rozvinutými větami. V některých hodinách měli žáci při komunikaci ve dvojicích možnost
přirozeně měnit komunikačního partnera, což pozitivně ovlivňovalo jejich schopnost
reagovat na různou úroveň a způsob vyjadřování spolužáků. Pestré, nápadité a především
promyšlené aktivity spojené s hrou byly zdařile realizovány v části hodin anglického jazyka
a především ve výuce španělského jazyka. Ve výuce německého jazyka využívali učitelé
efektivně    audiotechniku k poskytnutí vhodného řečového vzoru a budování správné
výslovnosti
Ve sledovaných hodinách matematiky se střídala frontální forma výuky se samostatnou prací
žáků. Pozitivní bylo zapojení žáků do řešení úloh u tabule, avšak chybělo podrobné slovní
zdůvodnění jejich postupu, což by mohlo více rozvíjet jejich dovednosti kritického myšle ní.
Učitelé průběžně ověřovali pochopení učiva a poskytovali individuální podporu žákům při
řešení pro ně obtížných úkolů.
Ve většině hodin přírodovědných předmětů byla volba metod a forem práce většinou
promyšlená a efektivní. K záznamu nových informací, k procvičování nebo upevňová ní
znalostí měli žáci k dispozici pracovní listy v elektronické nebo tištěné podobě, v hojné míře
využívali k záznamu a vyhledávání informací vlastní tablet nebo mobilní telefon. V menší
části hodin byla využita pouze frontální výuka, výklad vyučujícího byl doplněn prezentací.
Praktická cvičení navazovala na teoretické znalosti, podporovala spolupráci a rozvoj
sociálních dovedností, schopnost efektivně pracovat v týmu, vzájemně si předávat poznatky
a prostřednictvím badatelské výuky umožňovala účelné prohloubení znalostí.
Sledovaná výuka tělesné výchovy byla zaměřena na rozvoj pohybových schopností i herních
dovedností. Pozitivní vliv na kvalitu vzdělávání měla správně zvolená struktura vyučovac í
hodiny. V úvodu nechybělo sdělení obsahu a cíle, rozehřátí a příprava organizmu na hlavní
část. Žáci byli po celou dobu aktivní, nenásilnou formou byli vedeni k zájmu o pohybové
aktivity. Starší žáci měli možnost využít již získané znalosti při vlastní tvorbě kondičního
tréninku. Vyučující poskytovali individuální zpětnou vazbu všem žákům na základě jejich
potřeb, podporovali u nich přirozenou soutěživost zařazováním různých her, mezi
jednotlivými činnostmi dbali na pitný režim žáků.
Na budování postojů a vytvoření hodnotové orientace žáků je zaměřena výuka v předmětu
hodnotové vzdělávání. Výuku v každé třídě zajišťuje třídní učitel za podpory školního
poradenského pracoviště. Aktivity jsou zaměřené na prožitek a praktické sociální
dovednosti.
Efektivita výuky odborných ekonomických předmětů byla výrazně ovlivněna mírou
aktivního zapojení žáků. Nejvyšší aktivita byla pozorována v hodinách účetnictví, kde žáci
pracovali se sbírkami příkladů, a v integrovaném ekonomickém předmětu, kde samostatně,
pod vedením učitelky, řešili komplexní účetní příklad s využitím účetního softwaru. Výuka
měla jasný cíl – přípravu na praktickou maturitní zkoušku, což přispělo k jejímu cílené mu
zaměření a efektivitě. V hodině ekonomiky si žáci osvojovali základní ekonomické pojmy,


                                             5/9
avšak jejich role byla spíše pasivní. Vyučující žáky sice zapojoval otázkami k probíranému
tématu, avšak aktivní účast byla zaznamenána pouze u menší části žáků třídy. Význa mným
pozitivem všech sledovaných odborných hodin je dostupnost výukových materiálů
prostřednictvím školního informačního systému, což žákům výrazně usnadňuje přípravu na
vyučování i domácí procvičování. Důraz na propojení výuky s praxí umožnil žákům
aplikovat teoretické znalosti na konkrétní příklady, což přispělo k lepšímu pochopení
probíraného učiva a zvýšilo relevanci výuky pro budoucí profesní uplatnění.
Ve většině sledovaných hodin odborných teoretických zdravotnických předmětů i cvičení
měli žáci prostor k rozvoji komunikativních dovedností i spolupráce. Byla zařazena účelná
práce se vzdělávacím cílem. Ve výuce se efektivně střídaly metody individuální i skupinové
práce. Žáci měli možnost při řešení problémových úloh analyzovat problém a hledat vhodná
řešení. Byli vedeni k vzájemnému hodnocení a vyhodnocení dosažení stanoveného cíle
úkolu. Vyučující poskytovaly žákům zpětnou vazbu využitelnou pro jejich další odborný
rozvoj a žáci účelně rozvíjeli svůj postoj k nemocným, digitální kompetence a čtenářskou
gramotnost.
Praktická výuka ošetřování nemocných probíhající na pracovišti smluvního partnera byla
dobře organizačně zvládnutá. V průběhu praktické výuky žáci rozvíjeli své komunikativní
dovednosti při rozhovoru s pacienty i uvnitř zdravotnického týmu. Posilovali své odborné
kompetence, propojovali teoretické vědomosti s praktickými dovednostmi, které upevňova li
při plnění ošetřovatelských úkonů. Vyučující žáky vhodně instruovaly, podporovaly
a korigovaly postupy žáků. Zkušenost vyučujících a jejich zaujetí významně vedly k rozvoji
odborných kompetencí žáků. Vhodně byla zařazena práce s chybou.


                          Hodnocení výsledků vzdělávání
Pedagogové pravidelně ověřují úroveň vzdělávacích výsledků žáků. Podklady pro jejich
hodnocení získávají především prostřednictvím standardních evaluačních metod, přičemž
nejčastěji využívají různé formy písemného zjišťování znalostí, hodnocení samostatné práce
žáků a aktivity ve vyučovacích hodinách, někdy ústní zkoušení. Kritéria hodnocení si většina
učitelů stanovuje individuálně podle vlastních potřeb a v souladu s pravidly pro hodnocení
výsledků vzdělávání žáků uvedených ve školním řádu. Žáci jsou se způsoby a obsahem
hodnocení seznámeni, avšak do samotného hodnotícího procesu nejsou systematick y
zapojováni. V rámci rozvoje klíčové kompetence k učení, která zahrnuje reflexi vlastního
učení a pokroku, nebyli žáci ve většině sledovaného průběhu vzděláváni cíleně vedeni.
Externí způsoby testování úrovně vzdělávacích výsledků žáků škola systematick y
nevyužívá. Pokud pedagogové identifikují žáky s rizikem školního neúspěchu, škola
reaguje, spolupracuje s jejich zákonnými zástupci a poskytuje žákům podporu, nejčastěji
formou doučování nebo pedagogických konzultací.
Výsledky vzdělávání žáků mají dlouhodobě dobrou úroveň, počet neprospívajících žáků je
nízký. V posledních třech letech byly výsledky vzdělávání žáků celkově srovnatelné.
V gymnaziálním vzdělávání dosahují žáci osmiletého studia lepších studijních výsledků než
žáci čtyřletého studia. U osmiletého studia mělo v posledních třech letech průměrně 89 %,
žáků na konci školního roku vyznamenání, u čtyřletého studia je to téměř 67 % žáků.
U oborů středního odborného vzdělávání (obchodní akademie a praktická sestra) jsou
výsledky srovnatelné. Průměrně mělo v posledních třech letech v těchto oborech 21 % žáků
vyznamenání, přičemž v jejich počtu u obou oborů je zřejmý mírný nárůst. Ve školním roce
2023/2024 neprospěla z celé školy pouze jedna žákyně. Průměrná absence za poslední tři
roky dosahovala u gymnaziálních oborů 131 hodin, u odborného vzdělávání 129 hodin na


                                            6/9
žáka za školní rok, přičemž vývojově dochází u obou ke snížení zameškaných omluve nýc h
hodin. Neomluvená absence byla zanedbatelná. Ke snižování absence přispívá pravidlo
minimální docházky do jednotlivých vyučovacích předmětů stanovené školním řádem.
Výchovná opatření jsou ve škole využívána především formou pochvaly k ohodnocení
dobrých studijních výsledků, aktivní práce žáků pro školu a úspěchů v mimoškolníc h
aktivitách.
Žáci školy prokazují vysokou úroveň výsledků při maturitní zkoušce, v soutěžích
a projektech i ve výběrovém testování České školní inspekce. V posledních třech letech
vykazuje škola téměř nulovou hrubou neúspěšnost žáků gymnázia u maturitní zkoušky.
U oboru praktická sestra byla zaznamenána vyšší hrubá neúspěšnost v roce 2022 a činila
27,3 %. V roce 2023 byli všichni žáci úspěšní, v roce 2024 byla hrubá neúspěšnost 17,9 %.
U oboru obchodní akademie se výsledky maturitní zkoušky od roku 2022 mírně zhoršily.
V roce 2022 byla hrubá neúspěšnost nulová, v roce 2023 činila 8,3 % a v roce 2024 pak
9,1 %. Ve srovnání s celorepublikovým průměrem dosahují žáci školy v posledních třech
letech u maturitních zkoušek převážně lepších nebo jen mírně horších výsledků oproti
celorepublikovému průměru. Žáci gymnázia měli horší výsledky pouze v matematice v roce
2023. Žáci obchodní akademie byli horší jen v roce 2024 v cizím jazyce a praktické sestry
v roce 2022 v českém i cizím jazyce a v roce 2024 v českém jazyce.
Výborné výsledky vzdělávání žáků a současně jejich nadání je zúročeno v mnoha soutěžích,
a olympiádách na úrovni okresu i kraje a také ve středoškolské odborné činnosti. Významné
úspěchy dosahují někteří žáci ve společných projektech s partnery v oblasti společenských
a přírodních věd. K všestrannému rozvoji kompetencí žáků přispívá i řada rozšiřujíc íc h
celoškolních aktivit a tradičních akcí (exkurze, besedy, sportovní akce a kurzy, zahranič ní
pobyty a odborné stáže, školní ples, propagace školy na veřejnosti, dny otevřených dveří).
Osobní rozvoj žáků podporuje např. i jejich aktivní zapojení do programu Mezinárodní cena
vévody z Edinburghu (DofE).


                                         Závěry
Vývoj školy
– Zvýšení počtu tříd a žáků
– Pokračování v progresivní výuce v některých třídách
– Výrazné zlepšení materiálních podmínek
– Vybudování bezbariérového přístupu
– Realizace pilotního ověřování propojení vybraných zdravotnických oborů
Silné stránky
– Dlouhodobá cílená spolupráce školy se sociálními partnery i jinými školami v České
  republice i v zahraničí přispívá ke zkvalitnění činnosti školy i osobnostnímu rozvoji žáků
  (1.5, 6.3)
– Systematickým zlepšováním materiálních podmínek se daří vytvářet estetické a podnětné
  prostředí pro vzdělávání (2.4)
– Škole se daří motivovat žáky k úspěšnosti, což se projevuje dlouhodobě velmi dobrými
  průběžnými i maturitními výsledky převážně u gymnaziálních oborů (5.3)




                                            7/9
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Realizace některých kontrolních mechanizmů v oblasti řízení školy je méně efektivní,
  a to včetně hospitační činnosti, s jejímiž výsledky pracuje vedení omezeně a nevyužívá
  je ve prospěch zkvalitnění vzdělávacího procesu (2.1)
– V části sledovaných hodin chybělo zhodnocení dosažených vzdělávacích cílů s ohledem
  na individuální pokrok žáků (4.3)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Doporučení pro zlepšení činnosti školy
– Posílit kontrolní mechanizmy ve všech oblastech řízení
– Zaměřit pozornost na zvýšení koordinace a jednotnosti postupů členů týmu školního
  poradenského pracoviště a důsledněji vyhodnocovat účinnost poskytovaných podpůrných
  opatření žáků se speciálními vzdělávacími potřebami
– Větší důraz klást na stanovení cílů výuky, častější využívání kooperativních forem práce
  a poskytování formativní zpětné vazby žákům


                                    Stanovení lhůty
Česká školní inspekce v souladu s § 175 odst. 1 školského zákona ukládá řediteli školy
ve lhůtě do 14 dnů od marného uplynutí lhůty pro podání připomínek k obsahu
inspekční zprávy, resp. od doručení stanoviska k připomínkám, přijmout opatře ní
k odstranění nedostatků zjištěných inspekční činností. Tyto nedostatky jsou
formulovány v části slabé stránky (oblasti ke zlepšení). Ve stejné lhůtě písemně
informujte Českou školní inspekci, jaká byla přijata opatření, a to prostřednictvím
datové schránky (g7zais9).


            Seznam dokladů, o které se inspekční zjištění opírají
 1.   Výpis z rejstříku škol a školských zařízení ze dne 12. 1. 2025
 2.   M8 Výkaz o střední škole podle stavu k 30. 9. 2024
 3.   Školní vzdělávací programy platné ve školním roce 2024/2025
 4.   Záměr dalšího rozvoje Gymnázia a SOŠZE Vyškov příspěvková organizace v letech
      2020-2026
 5.   Výroční zpráva o činnosti školy za školní rok 2021/2022, 2022/2023 a 2023/2024
 6.   Školní řád s účinností od 1. 9. 2024
 7.   Záznamy z hospitační činnosti ve školním roce 2023/2024 a 2024/2025 (vzorek)
 8.   Zápisy z jednání pedagogické rady ve školním roce 2024/2025
 9.   Zápisy z jednání předmětových komisí (vzorek)
10.   Elektronický informační systém školy (školní matrika, třídní knihy, rozvrhy hodin,
      průběžné výsledky vzdělávání žáků)




                                            8/9
11.   Personální dokumentace pedagogických pracovníků ve školním roce 2024/2025
      (vzorek)
12.   Adaptační období nového učitele ze dne 1. 9. 2023
13.   Deníky odborné praxe – vzorek
14.   Program poradenských služeb (minimální preventivní program, krizové plány,
      strategie předcházení školní neúspěšnosti) platný ve školním roce 2024/2025
15.   Pracovní náplně jednotlivých pracovníků školního poradenského pracoviště platné ve
      školním roce 2024/2025
16.   Plány práce vedené pro jednotlivé pracovníky školního poradenského pracoviště,
      platné ve školním roce 2024/2025
17.   Osobní dokumentace žáků se speciálními vzdělávacími potřebami a žáků mimořád ně
      nadaných vedená ve školním roce 2024/2025
18.   Dokumentace související se zajištěním bezpečnosti a ochrany zdraví žáků při
      poskytování vzdělávání vedená ve školním roce 2024/2025 (vzorek)
19.   Dokumentace vztahující se k finančním podmínkám školy a zajištění školního
      stravování pro školní rok 2024/2025 k datu inspekční činnosti (vzorek)


                                       Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete prostřednictvím datové schránky (g7zais9), a to k rukám ředitelky
inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Ing. Ilona Ptáčková, školní inspektorka, vedoucí inspekčního týmu
 Ing. Renata Boková, školní inspektorka
 Mgr. Eva Boráňová, školní inspektorka
 Mgr. Kateřina Veselá, školní inspektorka
 Mgr. Zdeňka Kubíková, Ph.D., školní inspektorka
 PhDr. Šárka Maleňáková, Ph.D., školní inspektorka
 Ing. Hana Šarounová, kontrolní pracovnice
20. 2. 2025




                                           9/9
