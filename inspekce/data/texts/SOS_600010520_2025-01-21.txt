                               Česká školní inspekce
                               Liberecký inspektorát
                          Masarykova 801/28, 460 01 Liberec
____________________________________________________________________________________________________________




                         IN S P E K Č N Í ZP R ÁVA
                                          Čj. ČŠIL-37/25-L
                                        Sp. zn. ČŠIL-S-7/25-L


Název                               Střední odborná škola obchodní s.r.o.
Sídlo                               Broumovská 839, 460 06 Liberec 6
E-mail                              skola.soso@seznam.cz
IČO                                 25 018 507
Identifikátor                       600 010 520
Právní forma                        společnost s r.o.
Zastupující                         Ing. Soňa Havelková
Zřizovatel                          Kancelářské služby s.r.o.
Místo inspekční činnosti            Broumovská 839, Liberec
Inspekční činnost na místě          21.−23. a 25. 1. 2025

Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou podle
příslušných školních vzdělávacích programů, hodnocení naplnění školních vzdělávac íc h
programů a jejich soulad s právními předpisy a rámcovým vzdělávacím programem podle
§ 174 odst. 2 písm. b) a c) zákona č. 561/2004 Sb., o předškolním, základním, středním,
vyšším odborném a jiném vzdělávání (školský zákon), ve znění pozdějších předpisů.
                                  Charakteristika
Střední odborná škola obchodní s.r.o. (dále „škola“, „instituce“) vykonává činnost střední
školy s nejvyšším povoleným počtem 220 žáků. Poskytuje střední vzdělání s maturitní
zkouškou v denní formě studia v oboru vzdělání 63-41-M/02 Obchodní akademie,
(od 3. ročníku specializace „Sportovní marketing a management“ nebo „Obchodně-
podnikatelské činnosti“) a v dálkové formě čtyřleté studium v oboru vzdělání 63-41-M/02
Obchodní akademie a tříleté nástavbové studium v oboru vzdělání 64-41-L/51 Podnikání.
Od prvního ročníku školního roku 2023/2024 došlo k úpravě školního vzdělávac ího
programu pro obor vzdělání 63-41-M/02 Obchodní akademie.
K termínu inspekční činnosti se ve čtyřech třídách denního studia vzdělávalo 120 žáků
a v sedmi třídách dálkového studia 96 žáků. Nejvyšší povolený počet žáků k datu inspekční
činnosti byl využit z 98 % a je stabilní od poslední inspekční činnosti v roce 2019. Škola
eviduje 15 žáků s odlišným mateřským jazykem v denním studiu a čtyři v dálkovém, sedm
žáků s potřebou podpůrných opatření převážně druhého stupně, z toho čtyři v denní formě
studia.


                        Hodnocení podmínek vzdělávání
Dlouholeté manažerské zkušenosti ředitelky školy se odrážejí v promyšlené koncepci
rozvoje školy, která je průběžně vyhodnocována a aktualizována. Zásadní oblasti zahrnují
modernizaci podmínek vzdělávání, podporu odborného růstu pedagogů a zkvalitňo vá ní
výchovně vzdělávacího procesu, což postupně vede ke zlepšování podmínek pro vzdělává ní
žáků.
Organizační struktura odpovídá velikosti a typu školy. Účelné delegování kompetencí,
transparentní pravidla, jasně vymezené úkoly, vnější i vnitřní informační systémy
jsou funkční a efektivní. Významným nástrojem systému řízení je otevřená komunikace
členů vedení se všemi účastníky pedagogického procesu. Ke zvýšení kvality výchovně
vzdělávacího postupu přispívá činnost pedagogické rady jako poradního orgánu, která
vyhodnocuje kvalitu průběhu vzdělávání, naplňování učebních osnov a podílí
se na sjednocování hodnocení. Menší pozornost je věnována systematické analýze výsledků
vzdělávání a kontrole účinnosti přijatých opatření k jejich zlepšení.
K naplňování koncepčních záměrů a úspěšné realizaci školních vzdělávacích programů
přispívají dlouhodobě rozvíjené partnerské vztahy. Organizace odborné praxe je založena
na stabilní spolupráci a vztazích s firmami a institucemi v regionu a dobře fungujíc íc h
zpětnovazebních mechanismech školy.
Stabilní pedagogický sbor je tvořen převážně zkušenými pedagogickými pracovníky
s požadovanou odbornou kvalifikací. Pozitivní vliv na pedagogickou činnost mají vyučujíc í
- odborníci z praxe, kteří dokáží žákům teoretické poznatky předat na základě praktických
zkušeností. Plány dalšího vzdělávání jsou tvořeny ve spolupráci s pedagogy a stanovují
tak nejen priority pro potřeby školy, ale zahrnují i zájmy jednotlivců v rámci jejich
individuálního vzdělávání.
Osobnostním rozvojem žáků včetně žáků se zdravotním postižením se ve zvýšené míře
zabývá školní poradenské pracoviště, které koordinuje ředitelka školy spolu se svým
zástupcem, dále jim cílenou podporu poskytuje výchovná poradkyně a metodička prevence,
obě s absolvovaným specializačním studiem. Jejich efektivní spolupráce, pravidelné
sebevzdělávání a spolupráce se školskými poradenskými zařízeními má příznivý dopad


                                           2/8
na žáky s potřebou podpůrných opatření. A to zejména včasnou identifikaci jejich potřeb,
důsledným informováním vyučujících, které výchovná poradkyně metodicky vede
při nastavování a realizaci podpůrných opatření. Imobilním žákům je škola připravena
zajistit vzdělávání prostřednictvím organizačních úprav.
Komunikace se zákonnými zástupci nezletilých žáků je pravidelná a cílená, zvýšená zejména
na počátku vzdělávání. Žáci v případě individuálního školního neúspěchu a potřeb využíva jí
především osobní nebo on-line komunikaci s vyučujícími daného předmětu. Případné
signály různých forem rizikového chování jsou školou včas zachycovány, nejčastěji
řešenými problémy jsou psychické potíže žáků. Záškoláctví se díky důslednému dodržování
školního řádu podařilo významně snížit. Škola věnuje systémovou pozornost klimatu
jednotlivých tříd. Včasná intervence při výskytu problémových situací žáků a třídníc h
kolektivů, je řešena bez zbytečného odkladu s využitím sociometrického šetření a realizac í
preventivních programů. Škola využívá spolupráci s Policií ČR, Advaita, z. ú., AFS, o. p. s.,
Mezikulturní programy IGI centrum Vratislavice nad Nisou, včetně návštěv kultur níc h
programů (Severočeské muzeum a Divadlo F. X. Šaldy).
Součástí komplexní péče školního poradenského pracoviště je i kariérové poradenství
založené především na individuálních konzultacích. Pro žáky má zvýšený význa m
spolupráce s dalšími subjekty (např. TUL, Vysoká škola Auto Škoda, Panevropsk á
univerzita).
Škola je financována zejména z prostředků státního rozpočtu a ze školného. Využila rovněž
prostředků z projektové činnosti (Šablony). Vícezdrojové financování vytváří dobré
předpoklady pro běžný chod a další rozvoj školy.
Budova školy je částečně bezbariérová (přízemí). Instituce nabízí studium v příjemné m
a klidném prostředí, od poslední inspekční činnosti došlo k významným kvalitativním
a estetickým úpravám prostor ke vzdělávání. Obnova a rozvoj materiálně technickýc h
podmínek probíhají kontinuálně, např. došlo k osazení vestibulu interaktivní tabulí,
vybudování odpočinkové zóny pro žáky, dokoupení keramických tabulí a proběhla celková
rekonstrukce sociálního zařízení apod. Instituce nemá vlastní tělocvičnu, využívá pronajaté
prostory smluvních partnerů. Sportovní nabídka žáků obsahuje lyžařské a turistické kurzy.
Škola využívá možnosti účasti i v širokém spektru sportovních soutěží s různým spektrem
zaměření. Školní obědy jsou zajišťovány prostřednictvím nabídky soukromé školní jídelny
v nedaleké základní škole.
Vedení školy klade důraz na bezpečnost žáků i zaměstnanců. Škola má zpracovaný
bezpečnostní a krizový plán. Vstup do budovy je zabezpečen proti vstupu cizích osob. Žáci
jsou pravidelně poučováni o bezpečnostních rizicích, čímž se daří minimalizovat úrazy.


                          Hodnocení průběhu vzdělávání
Společným rysem všech hospitovaných hodin byla pozitivní pracovní atmosféra založená
na vzájemné důvěře a respektu. Žáci dodržovali nastavená pravidla, potřeba korigovat
chování se objevovala jen zcela výjimečně a neměla zásadní vliv na kvalitu vzdělává ní.
Ve většině hodin pedagogové seznamovali v úvodu žáky s tématem hodiny, méně často
se vzdělávacím cílem. Vyučující respektovali pracovní tempo žáků. Podpora žáků
se speciálními vzdělávacími potřebami a s odlišným mateřským jazykem byla převážně
založena na individuálním přístupu. Ve výuce napříč předměty byly uplatňovány různé
metody a formy práce k procvičování učiva. Samostatná práce žáků s informačními zdroji
se objevovala vzácně. Učitelé efektivně využívali mezipředmětové přesahy a zkušenosti


                                            3/8
žáků z každodenního života. V převážné většině nechybělo závěrečné shrnutí probraného
učiva vyučujícím, ale chybělo vyhodnocení vzdělávacího cíle s ohledem na dosažený pokrok
žáků. Pedagogové nevytvářeli prostor pro vzájemné hodnocení žáků, formativní hodnocení
nebylo realizováno.
Vysoká odborná erudice pedagogů měla pozitivní dopad na kvalitu výuky českého jazyka.
Výklad nového učiva byl většinou dobře strukturovaný, žáci se učili orientovat v literárně
historických souvislostech, vyjadřovat svůj názor a argumentovat. Teoretické části hodin
byly zpravidla vyvážené praktickou prací se souvisejícími uměleckými texty. Efektivní byly
části hodin, kde pedagog využil aktivizující metody pro zapojení většího počtu žáků.
Příprava žáků k maturitní zkoušce byla podpořena analýzami uměleckého textu. Metoda
řízeného rozhovoru po skupinové práci žáků poskytovala dostatek prostoru pro souvislý
mluvený projev a schopnost rozvoje argumentace. Žáci byli vedeni ke spisovnému
vyjadřování, sjednocování názorové platformy. Práce s pracovními listy vhodně
korespondovala s maturitními výstupy.
Hodiny cizích jazyků byly vedeny v cílovém jazyce. Ověřování pochopení probíraného
učiva probíhalo zejména prostřednictvím dotazování, v případě potřeby i prodloužením
stanoveného času k dokončení úlohy. Důležité údaje, včetně problematických jevů, byly
podpořeny zápisem na tabuli. Digitální technologie byly využívány jak učiteli k prezentaci
učiva, tak žáky k procvičování gramatiky a slovní zásoby. Vhodně byla do výuky začleněna
i efektivní zábavná dramatizace, při které žáci využívali jazyk v reálných situacích.
Hospitované hodiny matematiky měly rozdílnou úroveň. Zdařilá výuka ve druhém ročníku
byla založena na opakovaní učiva prostřednictvím řešení vhodně zvolených úloh. Žáci byli
cíleně vedeni k užívání odborné terminologie ve správných souvislostech, vyučujíc í
podporovala jejich komunikační dovednosti. Strategie řešení příkladů vycházela z logické
posloupnosti jednotlivých kroků. V ostatních navštívených hodinách matematiky byla výuka
méně efektivní. Aktivita učitele převažovala nad aktivitou žáků. Při řešení příkladů u tabule
žáci vesměs pouze plnili pokyny vyučující. Nebylo zřejmé, zda by byli schopni úlohu
samostatně vyřešit, chyběla průběžná zpětná vazba o míře osvojení učiva. Žáci byli
motivováni prostřednictvím pomocného pozitivního hodnocení, v některých případech však
nebylo zcela jasné, jaký vzdělávací pokrok žáka byl oceněn.
Ve sledované výuce odborných předmětů byli žáci vhodně vtaženi do diskuse, ve které
přirozeně vyjadřovali a sdíleli své vlastní názory, byli vedeni k přemýšlení a logickému
úsudku za pomoci návodných otázek. Cílené bylo propojení teoretických znalostí
s odbornou praxí. Vyučující udělovali jasné instrukce a poskytovali žákům okamžitou
zpětnou vazbu při řešení úloh. Partnerská spolupráce mezi vyučující a žáky panovala
zejména ve sledované hodině účetnictví, kdy žáci s vysokou mírou samostatnosti řešili dílčí
praktické úlohy s využitím účetní osnovy. Otevřeně a bez obav argumentovali, kladli dotazy.
Předností sledované výuky základů přírodních věd bylo průběžné využívání zkušeností žáků
z běžného života, podpořené množstvím reálných pomůcek. K efektivitě sledovaných hodin
přispívala učební témata prezentovaná jednotlivými žáky. Příležitostí ke zlepšení je využití
potenciálu prezentací pro rozvinutí žákovské diskuse.
Výuka dálkového studia probíhala za shodných podmínek s výukou denního studia.
Vzdělávání v odborných předmětech ekonomického charakteru naplňovalo cíle stanovené
v kurikulárních dokumentech a vhodně reagovalo na vývoj ekonomického prostředí.
Pedagogové vedli žáky k aktivnímu přístupu k vlastnímu učení, účelné spolupráci
i kritickému myšlení. Učivo bylo podáváno v souvislostech, názorně, srozumite lně
a odborně správně. V hodinách matematiky využívala vyučující jen společnou



                                            4/8
a samostatnou práci žáků. Přestože žáci vykazovali rozdílnou úroveň znalostí, diferenc iace
nebyla zaznamenána ani v počtu zadaných úloh ani v jejich obtížnosti.


                          Hodnocení výsledků vzdělávání
Škola sleduje a vyhodnocuje vzdělávací výsledky žáků na úrovni jednotlivých vyučujíc íc h
i pedagogické rady průběžně a na konci klasifikačních období. Zákonní zástupci nezletilýc h
žáků i osoby, které vůči zletilým žákům plní vyživovací povinnost, jsou o průběhu
a výsledcích vzdělávání informováni prostřednictvím školního informačního systému
a na pravidelně organizovaných třídních schůzkách. Prostor pro zlepšení nabízí
systematické vyhodnocování externích testování a jejich využití pro vlastní hodnocení školy.
Žáci jsou přijímáni ke vzdělávání na základě transparentních a nediskriminačních kritérií.
Pro přijetí jsou rozhodující výsledky uchazečů u jednotné přijímací zkoušky, u denního
studia rovněž výsledky předchozího vzdělávání. Výsledky u jednotné přijímací zkouš ky
se na pořadí uchazečů podílejí u dálkového studia ze 100 %, u denního studia přibližně
ze 71 %.
V posledních dvou školních letech prospělo na konci druhého pololetí s vyznamená ním
v průměru 14 % žáků, neprospělo 9 %. Podíl neprospívajících zvyšují především žáci
dálkového studia, kde se na předčasných odchodech ze vzdělávání podílí i řada faktorů
z osobního a profesního života zletilých žáků, které nejsou ovlivnitelné školou. V denním
studiu činil v předchozích dvou školních letech podíl neprospívajících žáků průměrně 4 %.
Úspěšnost žáků souvisí s jejich absencí ve vzdělávání. Ve sledovaném období zameškal
každý žák v průměru 137 vyučovacích hodin za školní rok, což zásadně nevybočuje
z obvyklé míry absence ve srovnatelných školách. Neomluvená absence, která se pohybuje
v průměru kolem jedné zameškané hodiny na žáka a školní rok, se týká pouze jednotlivců.
Významným zdrojem informací pro hodnocení výsledků vzdělávání žáků v širším srovnání
je analýza jejich úspěšnosti ve společné části maturitní zkoušky. Celková úspěšnost žáků je
po započítání výsledků jarního i podzimního zkušebního období v oboru vzdělání Podnikání
dlouhodobě nadprůměrná, v oboru vzdělání Obchodní akademie jsou výsledky žáků
v jednotlivých letech nevyrovnané.
V posledních dvou zkušebních letech činila hrubá neúspěšnost žáků oboru vzdělání
Podnikání ve společné části maturitní zkoušky v průměru 15,8 %, zatímco celorepubliko vý
průměr byl v odpovídající skupině oborů vzdělání 26,9 %. Ve stejném ukazateli vykázali
žáci oboru vzdělání Obchodní akademie vyšší hrubou neúspěšnost (12,0 %), než představuje
celorepublikový průměr ve srovnatelné skupině oborů vzdělání (5,7 %). Přitom
ve zkušebním roce 2023 dosáhli žáci školy v tomto oboru nižší míry hrubé neúspěšnosti
(4,8 %), než byl celorepublikový průměr (5,9 %). K propadu úspěšnosti došlo ve školním
roce 2024 (škola 19,5 %, ČR 5,4 %).
Z volitelných zkušebních předmětů žáci školy dlouhodobě upřednostňují cizí jazyk. Zájem
o matematiku dlouhodobě klesá. V posledních dvou zkušebních letech si tento předmět
nezvolil žádný žák. Úspěšnost žáků školy v profilové a společné části maturitní zkoušky
je dlouhodobě vyvážená.
Od školního roku 2023/2024 škola v rámci přípravy žáků ke společné části maturitní
zkoušky posílila výuku o předmět Literární seminář v rozsahu dvou vyučovacích hodin
týdně. Je vhodné analyzovat příčiny kolísání úspěšnosti žáků v jednotlivých letech




                                            5/8
a minimálního zájmu o zkušební předmět matematika a na základě zjištěných skutečností
přijímat odpovídající opatření.
Souvislá odborná praxe ve druhém a třetím ročníku probíhá v širokém spektru firem
a státních institucích, kde žáci získávají přehled o pracovní náplni na jednotlivýc h
pracovištích a současně získávají základní návyky pro budoucí praxi. Mnozí z absolventů
pracují ve firmě, kde vykonávali praxi a vstupují tak do svého zaměstnání již se zkušenostmi.
Odborná praxe žáků dálkového studia má rozdílný způsob realizace, kdy zpětná vazba nese
zásadní prvky pro další směřování.
Podpora rozvoje specifických zájmů žáků je realizována především prostřednictvím
projektových dnů, kulturních a sportovních akcí. K formování jejich osobnosti přispívá
realizace harmonizačních dnů a zapojení do charitativních akcích. Zájemci se účastní
vědomostních soutěží, převážně v oblastech odborného zaměření školy. Pro rozvoj nadání
žáků dosud není využíván potenciál, např. středoškolské odborné činnosti. Příležitos tí
ke zlepšení je cílená podpora nadaných žáků prostřednictvím diferenciace ve výuce.
Škola sleduje a vyhodnocuje úspěšnost svých absolventů v dalším vzdělávání a jejich
uplatnění v praxi. V posledních dvou školních letech bylo k vysokoškolskému vzdělává ní
přijato v průměru 32,4 % bývalých žáků školy, do praxe jich odchází přibližně 60 %.
Ve sledovaném období nebyl na úřadě práce evidován žádný absolvent školy.


                                         Závěry
Vývoj školy
– Od školního roku 2023/2024 došlo k úpravě školního vzdělávacího programu pro obor
  vzdělání 63-41-M/02 Obchodní akademie, s posílením výuky o předmět Literární
  seminář v rozsahu dvou vyučovacích hodin týdně ve 4. ročníku.
– Vývoj školy od poslední inspekce ukazuje na pokrok v modernizaci a vytváření kvalitního
  prostředí pro vzdělávání.
Silné stránky
– Efektivní řízení školy je založené na koncepční práci ve všech oblastech školy, včetně
  vzájemné aktivní spolupráce pedagogů. (1.1)
– Realizace praktického odborného vzdělávání v reálných pracovních podmínkách
  umožňuje efektivní přípravu žáků na budoucí povolání. (4.2)
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz
Slabé stránky (oblasti ke zlepšení)
– Vzdělávání v části hospitovaných hodin matematiky je méně efektivní. (4.1)
– Ve výuce není prováděno vzájemné hodnocení žáků jako efektivního prostředku zpětné
  vazby o naplnění vzdělávacích cílů, které by posilovalo motivaci a zodpovědnost
  za vlastní vzdělávání. (4.3)
– V celorepublikovém srovnání se dlouhodobě projevuje nižší míra čisté i hrubé
  neúspěšnosti žáků oboru vzdělání „Podnikání“. (5.2)
– V jednotlivých letech se vyskytuje nevyrovnaná úspěšnost žáků oboru vzdělání
  „Obchodní akademie“ ve společné části maturitní zkoušky. (5.4)


                                            6/8
Číselné označení odkazuje na kód kritéria v příslušné modifikaci. Znění kritéria je dostupné
na adrese: kriteria.csicr.cz


Doporučení pro zlepšení činnosti školy
– Systematicky analyzovat příčiny nevyrovnaných výsledků žáků jednotlivých oborů
  vzdělání a výrazně nerovnoměrné zastoupení volitelných předmětů ve společné části
  maturitní zkoušky, přijímat opatření ke zlepšení a vyhodnocovat jejich účinnost.
– Zaměřit hospitační činnost a další vzdělávání pedagogických pracovníků na oblast
  formativního hodnocení.
– Zaměřit se na podporu nadaných žáků prostřednictvím diferenciace ve výuce.
– Pro rozvoj nadání využívat potenciál např. středoškolské odborné činnosti s cílenou
  podporou nadaných žáků prostřednictví diferenciace ve výuce.
– Zvyšovat efektivitu výuky předmětu matematika a podporovat zájem žáků o zkušební
  předmět matematiky ve společné části maturitní zkoušky.
Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


            Seznam dokladů, o které se inspekční zjištění opírají
 1.   Zřizovací listina - změna statutárních orgánů ze dne 2. 11. 2009
 2.   Notářský zápis NZ 550/2014
 3.   Výpis z obchodního rejstříku ke dni 5. 11. 2019
 4.   Výpis z rejstříku škol a školských zařízení – ke dni 21. 1. 2025 (střední škola)
 5.   Jmenování do funkce ředitelky školy s účinností od 1. 11. 2017
 6.   Rozhodnutím Ministerstva školství, mládeže a tělovýchovy České republiky
      s účinností od 1. 9. 2009 pod č. j. 3 471/2009-21 – zařazení do sítě škol
 7.   ŠVP 64-41-L/51 – Podnikání, dálkové 3leté nástavbové studium, čj. NS-D-3-18/19
 8.   ŠVP 63-41-M/02 Obchodní akademie, dálkové 4leté studium, čj. OA-D-4-18/19
 9.   ŠVP 63-41-M/02 Obchodní akademie, denní 4leté studium, čj. OA-P-4-23/24
10.   Školní řád, platný ve školním roce 2022/2023
11.   Strategický plán rozvoje školy pro období od 1. 9. 2020 do 31. 8. 2025
12.   Personální dokumentace pedagogických pracovníků (vzorek)
13.   Zápisy z pedagogické rady ve školních letech 2023/2024 a 2024/2025
14.   Plán dalšího vzdělávání pedagogických pracovníků ve školním roce 2024/2025
15.   Školní matrika vedená k termínu inspekce
16.   Přijímací řízení (kritéria přijímacího řízení, výsledky)
17.   Výroční zprávy o činnosti školy za školní roky 2022/2023, 2023/2024
18.   Rozvrhy vyučovacích hodin učitelů a tříd, školní rok 2024/2025
19.   Elektronické třídní knihy (vzorek), školní rok 2024/2025
20.   Souhrnná dokumentace školního poradenského pracoviště



                                            7/8
21.   Strategie systémového řešení primární prevence rizikového chování, z 2. 9. 2024
22.   Doklady o ukončování vzdělávání maturitní zkouškou, maturitní období 2022 až 2024
23.   Dokumentace k bezpečnosti a ochraně zdraví žáků, aktuální stav
24.   Dokumentace k ekonomickému zhodnocení
25.   Smlouva o zajištění a výdeji obědů ze dne 1. 9. 2022
26.   Zpráva auditora o ověření výkazu zisku a ztráty a způsobu vynaložení dosaženého
      výsledku hospodaření za rok 2023
27.   Inspekční zpráva čj. ČŠIL-418/19-L a Protokol o kontrole čj. 419/19-L z dubna 2019
28.   Webové stránky školy na adrese https://www.soso.cz


                                      Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete prostřednictvím datové schránky (g7zais9), a to k rukám
ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy

 Mgr. Lenka Dlabolová, školní inspektorka, vedoucí inspekčního týmu
 Mgr. Dagmar Lexová, školní inspektorka
 Mgr. Jiří Machačný, školní inspektor
 Bc. Jana Čermáková, kontrolní pracovnice
12. 02. 2025




                                          8/8
