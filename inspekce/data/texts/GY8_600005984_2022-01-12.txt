                                     Česká školní inspekce
                                      Pražský inspektorát
____________________________________________________________________________________________________________




                         IN S P E K Č N Í ZP R ÁVA
                                           Čj. ČŠIA-83/22-A


Název                               Gymnázium Přírodní škola, o.p.s.
Sídlo                               Letohradská 370/1, Holešovice, 170 00 Praha 7
E-mail                              info@prirodniskola.cz
IČ                                  25107500
Identifikátor                       600005984
Právní forma                        Obecně prospěšná společnost
Zastupující                         Mgr. František Tichý, ředitel školy
Zřizovatel                          Mgr. František Tichý
Místo inspekční činnosti            Ortenovo náměstí 1275/34, Holešovice, 170 00 Praha 7
Termín inspekční činnosti           12. 1. – 14. 1. 2022 a 17. 1. 2022


Inspekční činnost byla zahájena předložením pověření k inspekční činnosti.


                                 Předmět inspekční činnosti
Hodnocení podmínek, průběhu a výsledků vzdělávání poskytovaného střední školou
podle § 174 odst. 2 písm. b) a c) zákona č. 561/2004 Sb., o předškolním, základním,
středním, vyšším odborném a jiném vzdělávání (školský zákon), ve znění pozdějších
předpisů.


                                         Charakteristika
Gymnázium Přírodní škola o.p.s. (dále „škola“ nebo „gymnázium“) poskytuje všeobecné
vzdělávání v denní formě osmiletého gymnázia. Ke specifikům školy patří způsob rozložení
učiva a ověřování znalostí a dovedností žáků, podpora žákovských dovedností v sociálně




2021/2022
komunikační oblasti a realizace projektového vyučování včetně expedic. Komunitní
charakter školy podporuje vysoká míra zapojení žáků do života a organizace gymnázia.
Od minulé inspekční činnosti v roce 2014 došlo k nárůstu počtu žáků ve škole o více
než třetinu. K termínu inspekční činnosti se ve škole vzdělávalo 95 žáků ve čtyřech třídách
(tercie, kvinta, septima, oktáva). Vzhledem k nejvyššímu povolenému počtu žáků ve škole
(100) je přijímací řízení vyhlašováno jednou za dva nebo tři roky.
Od posledního inspekčního hodnocení došlo ke změně místa poskytovaného vzdělává ní.
Škola sídlí v pronajatých prostorách základní školy.
Gymnázium je fakultní školou Přírodovědecké fakulty Univerzity Karlovy.


                         Hodnocení podmínek vzdělávání
Ředitel školy (dále „ředitel“) je zároveň jejím zřizovatelem, ve své funkci využívá
dlouholeté manažérské a pedagogické zkušenosti. Na základě interní evaluace pravidelně
modifikuje krátkodobé cíle a strategie vedoucí k realizaci hlavních koncepčních záměrů
a vytváří tak příznivé předpoklady pro další perspektivní rozvoj gymnázia. Vizi a filozo fii
školy sdílí všichni pedagogové. Stanovené cíle se řediteli daří naplňovat
např. prostřednictvím aktualizací školních vzdělávacích programů (dále „ŠVP“) s ohledem
na poznatky z distanční výuky, nebo pokračujícími badatelskými projekty a výjezdy.
Dlouhodobá spolupráce s partnerskými vysokými školami a dalšími sociálními partnery
přispívá k implementaci nových poznatků do výuky a k podpoře individuálního rozvoje
a nadání žáků. Vedení školy aktivně komunikuje se všemi aktéry vzdělávání podle jasně
nastavených pravidel a vytváří prostor pro jejich participaci na chodu školy. Žáci se účastní
pravidelných ranních setkání s pedagogy, jednání studentské rady i provozních porad,
na nichž jsou reflektovány aktuální informace z průběhu výuky a života ve škole,
čímž je výrazně posilována sounáležitost se školou. Do vzdělávacích aktivit i činnosti školy
jsou pravidelně zapojováni i zákonní zástupci žáků.
Od minulého inspekčního hodnocení došlo k rozšíření vedení školy o pozici zástupce
ředitele školy. Účelné přerozdělení kompetencí na zástupce ředitele a další pedagogické
pracovníky zajišťuje plynulé fungování gymnázia. Efektivnímu přenosu informac í
napomáhá elektronický informační systém, nastavený systém pravidelných porad
i každodenní neformální komunikace jednotlivých aktérů vzdělávání. V době distančního
vzdělávání spolu s jednotným výukovým prostředím umožňoval metodickou i technickou
podporu učitelům i žákům a minimalizaci problémů s přechodem na jiný způsob výuky.
Pedagogové efektivně spolupracují v rámci předmětových komisí v oblasti naplňování ŠVP,
(sdílení poznatků i tvorba výukových materiálů), při realizaci vzdělávání formou pravidelné
tandemové výuky a četných venkovních i mimoškolních aktivit.
Efektivitu řízení zvyšují uplatňované nástroje kontroly, jejichž prostřednictvím vedení školy
vyhodnocuje úroveň vzdělávání a kvalitu práce pedagogů, např. nově zavedený systém
evidence odučených hodin v souvislosti s plněním ŠVP. Ze závěrů hospitační činnosti však
ne vždy vyplývají konkrétní metodická doporučení ke zlepšení průběhu výuky,
např. opomíjení zhodnocení v závěru hodiny.
Koncepční práce vedení školy se odráží v personálních podmínkách. Výchovně vzdělávac í
proces zajišťuje stabilizovaný motivovaný pedagogický sbor 15 pedagogů, včetně školní
psycholožky. Předpoklad odborné kvalifikace k termínu inspekční činnosti nesplňova li
tři pedagogové. Vedení školy klade důraz na všeobecný i odborný rozvoj. Průběžné další



2021/2022                                    2
vzdělávání všech pedagogických pracovníků je realizováno podle aktuálních potřeb školy
i individuálního zájmu pedagogů.
Finanční a materiální podmínky školy umožňují naplňování školního vzdělávac ího
programu. Z důvodu rekonstrukce budovy školy v Letohradské ulici probíhalo vzdělává ní
v termínu inspekční činnosti v náhradních pronajatých prostorách základní školy
na Ortenově náměstí. Limitující prostorové podmínky se sice negativně nepromíta jí
do kvality výuky, avšak kladou vyšší nároky na organizaci vzdělávání a zejména na práci
pedagogů. Škola disponuje čtyřmi kmenovými učebnami vybavenými mobilní sadou
digitální techniky, využívá odborné učebny, laboratoř, učebnu pro výuku informač níc h
technologií i další učebny pro realizaci dělených hodin. Ředitel pravidelně obnovuje
didaktické pomůcky a přístrojové vybavení pro přírodovědné vzdělávání v souladu
s novými vědeckými poznatky a finančními možnostmi. V rámci specifického projektového
vzdělávání orientovaného na praktickou část výuky přírodovědných předmětů škola účelně
využívá materiální zázemí vysokých škol (laboratorní cvičení). Pro výuku tělesné výchovy
a dalších pohybových aktivit jsou k dispozici smluvně zajištěné tělocvičny a víceúčelo vé
hřiště ve vnitrobloku školy. Žáci mají k dispozici wifi-připojení, knihovnu i studovnu,
v době určených přestávek i venkovní zabezpečené prostory školní zahrady. K větší
bezpečnosti žáků přispívá elektronicky zabezpečený vstup do budovy školy. Stravování
pro žáky je zajištěno ve spolupráci se smluvním partnerem.


                          Hodnocení průběhu vzdělávání
Ke kvalitní realizaci vzdělávání napomáhá promyšlená organizace výuky, zejména využití
dělených hodin či tandemové výuky, vhodně zvolená průřezová témata i projektové
vyučování. Specifikem školy je i realizace části hodin ve venkovních prostorách (volná
příroda, parky), čemuž je přizpůsoben i stálý rozvrh vyučovacích hodin. Úroveň výuky
je pozitivně ovlivněna erudicí pedagogů a jejich zaujetím pro vyučovaný předmět.
Společným znakem všech sledovaných hodin byla příjemná pracovní atmosféra založená
na partnerském přístupu učitelů k žákům i na vzájemném respektu. Časté využívá ní
tandemové výuky vede k větší dynamice hodiny i aktivnějšímu zapojení všech žáků.
Nastavená a dodržovaná pravidla komunikace a chování i jednotný přístup celého
pedagogického sboru přispívají k vytváření a posilování pozitivních vztahů.
Zvolené vzdělávací strategie ve sledovaných vyučovacích hodinách odpovídaly
schopnostem a individuálním potřebám žáků. Charakteristickým rysem podporujícím proces
učení žáků ve všech předmětech je vedení výuky formou řízeného rozhovoru s postupným
společným vyvozováním souvislostí až k obecným závěrům. Pedagogové často volili
kooperativní formy práce, včetně práce ve dvojicích, a cílenou diskuzi k danému úkolu
či tématu. Cíleně uplatňovali inovativní vyučovací metody podporující osobnostní rozvoj
žáků. Rovnoměrně rozvíjeli všechny složky vzdělávacího cíle, v průběhu výuky účelně
koordinovali jednotlivé činnosti žáků a vytvářeli jim prostor pro iniciativu i sdělení názoru.
K pochopení probíraných jevů v širších souvislostech přispívalo časté zařazení
mezioborových poznatků a praktických úkolů, které předpokládaly analýzu dat a následnou
diskuzi při vyvozování závěrů. Větší názornost výuky účinně podpořila vizualizace obsahu
učiva s využitím didaktické techniky nebo práce s textem, učební pomůcky, přírodniny
i vhodně zvolené demonstrační pokusy. Žáci aktivně přistupovali k řešení zadaných úloh,
aplikovali získané vědomosti, rozvíjeli si receptivní i produktivní řečové dovednosti
a prokazovali odpovídající schopnost samostatně argumentovat, logicky a kriticky myslet.
Pedagogové získávali v průběhu výuky zpětnou vazbu o pochopení učiva žáky, poskytovali
jim účinnou pomoc při řešení úkolů a účelně pracovali s chybou jako s nástrojem nápravy.


2021/2022                                     3
Podpora žáků se speciálními vzdělávacími potřebami a žáků s odlišným mateřským jazykem
byla efektivně zajištována např. přítomností druhého vyučujícího v hodině, prostřednictvím
vrstevnického učení či účelným využitím didaktických pomůcek. Celým vzdělávac ím
procesem se prolínala podpora rozvoje gramotností, zejména pak přírodovědné gramotnosti.
V části hospitovaných hodin bylo patrné aktivní využívání zkušeností z období vzdělává ní
distančním způsobem zařazením vzdělávacích aplikací či vedení výuky hybridním
způsobem (žáci v karanténě). Uplatnění výukových nebo mobilních aplikací napomáhalo
k rozvoji digitální gramotnosti žáků a individuální zpětné vazbě o osvojení učiva.
Pouze ojediněle v některých hodinách všeobecného vzdělávání snižovaly účinnost
vzdělávacího procesu některé dílčí metodické nedostatky, např. neefektivní časové
a organizační rozvržení vyučovací hodiny, opomíjení účinné vstupní motivace. V závěru
vyučovací hodiny pedagogové v menší míře vytvářeli prostor pro společné shrnutí
důležitých poznatků či sebereflexi žáků. V některých hodinách byla zaznamenána nižší
jazyková kultura projevu vyučujících, pedagogové ne vždy v dostatečné míře korigova li
kvalitu mluveného projevu žáků.
Propracovaný systém projektové výuky spolu s četnými exkurzemi a tematickými výjezdy
dlouhodobě přispívá k všestrannému rozvoji osobnosti žáků podle individuálníc h
předpokladů a nadání, prosociálnímu cítění i sounáležitosti se školou. Realizované projekty
i několikadenní pobytové studijní expedice cíleně podporují nejen schopnost samostatného
studia žáků a hloubkovou analýzu při realizaci zadaných úkolů, ale i rozvoj sociálně-
komunikačních dovedností. Účelně propojují teoretické poznatky s praxí i napříč
vzdělávacími oblastmi, umožňují ověřování naplňování výstupů vzdělávacího programu,
vedou k vytváření vztahů mimo vrstevnickou skupinu a přispívají k prezentaci školy
na veřejnosti, např. žákovským prezentováním své práce na veřejných setkáních. Vytvářené
motivační prostředí podporuje žáky k zapojování do oborových olympiád i do dalších
mimoškolních aktivit (školní kroužky, víkendové či prázdninové výjezdy). Publikační
činnost žáků na webu školy a ve školním časopise přispívá k rozvoji jejich jazykové
kompetence. Cíleným zapojováním žáků do charitativních a dobrovolnických aktivit
v průběhu celého školního roku jsou nadstandardně rozvíjeny sociální kompetence žáků.


                         Hodnocení výsledků vzdělávání
Systém poskytovaných poradenských služeb je založen na úzké spolupráci školního
poradenského pracoviště (tj. výchovná poradkyně, metodik prevence a školní psycholožka)
se všemi aktéry vzdělávání. Žákům s potřebou podpůrných opatření poskytuje škola pomoc
např. formou individuálního přístupu ve vzdělávání, vypracováním vzdělávacích plánů.
Talent a nadání žáků jsou účinně rozvíjeny prostřednictvím profilových prací, účastí
v předmětových soutěžích a individuálními konzultacemi se sociálními partnery.
Individuální přístup při řešení školní neúspěšnosti spočívá převážně v posílení motivace
žáků, úpravy pracovního tempa, volby vhodných metod a forem práce. V době distančního
vzdělávání škola vhodně reagovala na vzniklou situaci vytvořením tzv. podpůrné skupiny.
Hrozící školní neúspěch žáků, zvýšená absence či prokrastinace byly řešeny v rámci
konzultací nebo při osobním pohovoru se žákem a zákonnými zástupci např. odložením
termínu odevzdání či úpravy zadání úlohy, nebo nastavením vhodných vzdělávac íc h
strategií. Škola i v době prezenční výuky realizuje opatření ke zvýšení úspěšnosti žáků,
např. pravidelné doučování a cílené konzultace pedagogů včetně vrstevnického doučování.
Udělené pochvaly žákům s výrazně motivačním charakterem jsou v rovnováze
s kázeňskými opatřeními.


2021/2022                                   4
Funkční školní preventivní strategie vede k posilování vzájemných vztahů důvěry mezi
učiteli a žáky a k včasné identifikaci případných problémů. Využívanými nástroji vedle úzké
spolupráce všech pedagogů jsou mj. zahajovací adaptační kurzy nebo práce s třídními
kolektivy. Problematiku prevence sociálně patologických jevů účelně doplňuje vzdělávac í
obsah projektové výuky. Vzhledem k individuálnímu přístupu pedagogů a realizova ným
aktivitám probíhá adaptace na školní prostředí nově příchozích žáků bezproblémově.
Propracovaný systém hodnocení výsledků vzdělávání podporuje motivaci žáků a zohledňuje
jejich individuální potřeby i zájmy. Stanovením tzv. podmínkových předmětů a kreditním
systémem jsou žáci vedeni k zodpovědnosti za své výsledky vzdělávání. Klasické hodnocení
známkou je doplněno systémem podmínek, o jejichž výběru a způsobu plnění do značné
míry rozhoduje sám žák. Hodnocení žáků je komplexní, zahrnuje jak oblast učení
(např. hodnocení míry dosažených znalostí a dovedností, učebního pokroku), tak i oblast
sociální (např. aktivní zapojení do výukového procesu, domácí přípravu, včasnost, úplnost
a kvalitu odevzdávaných úkolů). Celkové hodnocení na vysvědčení je rozšířeno i o slovní
hodnocení, které podrobněji zachycuje individuální pokrok jednotlivce, popisuje práci žáka
z různých aspektů včetně jeho osobního vkladu a podněcuje ho k dalšímu rozvoji.
Výsledky vzdělávání žáků jsou pravidelně projednávány na jednáních pedagogické rady,
v rámci každotýdenních porad pedagogů a jsou konzultovány během letního soustředění
učitelů. Úroveň osvojených znalostí a vědomostí, popř. dovedností, je ověřována
prostřednictvím běžných nástrojů klasifikace (např. ústní, písemné zkoušení, praktické
výstupy – prezentace s obhajobou či komentářem) i při dalších aktivitách v rámci školních
výjezdů. Učební pokrok každého jednotlivého žáka učitelé sledují v rámci vyučovac íc h
hodin. Analýza výsledků vzdělávání umožňuje přijímat konkrétní opatření ke zlepšení
vzdělávacího procesu a poskytovat cílenou pomoc jednotlivcům. Učitelé vedou žáky
k reflexi jejich studijních úspěchů i obtíží a pomáhají jim nacházet optimální studijní
strategie.
V průběhu vzdělávání dosahují žáci velmi dobrých výsledků, např. ve školním roce
2020/2021 všichni žáci prospěli, z toho téměř polovina žáků prospěla s vyznamená ním.
Rozvoj studijního potenciálu žáků a míru získaných kompetencí dokládá velmi dobrá úroveň
jejich profilových prací přesahující v některých případech i rámec gymnaziálního
vzdělávání. Zpětnou vazbu o úrovni výsledků vzdělávání získává škola rovněž díky
externímu testování žáků (ve školním roce 2020/2021 žáci dosáhli velmi dobré úrovně
v anglickém jazyce, dobré pak v matematice a českém jazyce), účastí žáků v různých
olympiádách a soutěžích i veřejnou prezentací realizovaných výzkumných prací žáků.
Hodnocení výsledků žáků při ukončování vzdělávání je ovlivněno absencí maturitníc h
ročníků v posledních dvou školních letech. V posledním hodnoceném maturitním období
2019 žáci dosáhli velmi dobrých výsledků ve společné i profilové části maturitní zkoušky.
Úspěšnost žáků u maturitní zkoušky byla vyšší než průměrná v dané skupině oborů vzdělání.
S výsledky žáků u maturitní zkoušky koresponduje také úspěšnost absolventů gymná zia
při přijetí ke studiu na vysokých školách.


                                        Závěry
Vývoj školy
- od minulého inspekčního hodnocení v roce 2014 škola změnila místo poskytování
  vzdělání,
- došlo k výraznému nárůstu počtu žáků ve škole,


2021/2022                                   5
- vedení školy bylo rozšířeno o pozici zástupce ředitele,
- kontinuální rozvoj spolupráce se sociálními partnery podporuje profilaci školy a rozvoj
  klíčových kompetencí žáků,
- škola si nadále udržuje vysoký standard přírodovědného vzdělávání.


Silné stránky
- spolupráce se sociálními partnery podporující osobnostní rozvoj žáků a jejich vzdělává ní,
- široké spektrum školních a mimoškolních aktivit podporujících neformální komunikac i
  a vzájemné předávání poznatků mezi žáky napříč ročníky,
- příkladná participace žáků na chodu školy a vzdělávacích akcích pořádaných školou
  podporující pocit sounáležitosti i zodpovědnosti za své vzdělávání,
- velmi úzká spolupráce, sdílení pedagogických poznatků a vzájemná inspirace mezi
  učiteli,
- příznivá vzdělávací atmosféra a partnerský přístup učitelů k žákům ve výuce,
- používání kooperativních forem a inovativních metod ve výuce,
- účinná podpora rozvoje přírodovědné gramotnosti,
- funkčně nastavený systém poradenských služeb,
- nadstandardní podpora rozvoje sociálních kompetencí a osobnostního rozvoje žáků
  zapojením do dobrovolnických a charitativních aktivit.


Slabé stránky a/nebo příležitosti ke zlepšení
- méně efektivní časové a organizační rozvržení činností v části vyučovacích hodin
  a opomíjení didaktického závěru vyučovací jednotky k reflexi výuky.


Příklady inspirativní praxe
- propracovaný systém oborových a mezioborových projektů, expedic a odborných
  výjezdů cíleně podporuje všestranný rozvoj žáků, týmovou spolupráci, vrstevnické učení
  a sounáležitost žáků se školou.


Doporučení pro zlepšení činnosti školy
- efektivněji využívat časovou organizaci hodiny,           neopomíjet   vstupní   motivac i
  a závěrečného shrnutí a zopakování probraného učiva,
- posílit kontrolní činnost a následné hospitace, cíleně směřovat ke konkrétním
  doporučením pro zkvalitnění výuky, důsledně sledovat účinnost přijatých opatření,
- více dbát na jazykovou kulturu ve výuce a usměrňovat kvalitu mluveného projevu žáků.

Pro účely zvýšení dotací právnická osoba vykonávající činnost školy dosahuje výsledků
hodnocení požadovaných dle § 5 odst. 3 písm. b) zákona č. 306/1999 Sb., o poskytování
dotací soukromým školám, předškolním a školským zařízením, ve znění pozdějších
předpisů.


2021/2022                                    6
            Seznam dokladů, o které se inspekční zjištění opírají
 1.    Vize a filozofie školy „Přírodní škola – Cesta jako cíl“ platná k termínu inspekční
       činnosti
 2.    Evaluační zprávy školy za školní roky 2019/2020 a 2020/2021
 3.    Školní řád pro školní rok 2021/2022 platný k termínu inspekční činnosti
 4.    Třídní knihy vedené ve školních letech 2020/2021 a 2021/2022 k termínu inspekční
       činnosti
 5.    Rozvrh vyučovacích hodin pro školní rok 2021/2022 platný k termínu inspekční
       činnosti
 6.    Školní vzdělávací program dle RVP „Přírodní škola – cesta jako cíl“ pro nižší stupeň
       osmiletého studia platný k termínu inspekční činnosti
 7.    Školní vzdělávací program dle RVP „Přírodní škola – cesta jako cíl“ pro vyšší stupeň
       osmiletého studia platný k termínu inspekční činnosti
 8.    Záznamy z pedagogických rad – školní roky 2020/2021 a 2021/2022 vedené
       k termínu inspekční činnosti
 9.    Záznamy kontrolní činnosti – školní roky 2020/2021 a 2021/2022 vedené k termínu
       inspekční činnosti
10.    Vybraný vzorek z personální dokumentace pedagogických pracovníků vedené
       k termínu inspekční činnosti
11.    Vybraný vzorek ze školní matriky vedené k termínu inspekční činnosti
12.    Dokumentace školního poradenského zařízení vedená k termínu inspekční činnosti
13.    Preventivní strategie školy – opatření proti šikaně, krizový plán školy – platné
       k termínu inspekční činnosti
14.    Výroční zprávy, školní roky 2020/2021 a 2021/2022
15.    Kniha evidence úrazů vedené k termínu inspekční činnosti
16.    Smlouvy o poskytnutí dotace a zvýšené dotace ze státního rozpočtu na školní roky
       2020/2021, 2021/2022, Účetní závěrka k 31. 12. 2020 včetně zprávy nezávis lé ho
       auditora, Finanční vypořádání dotace ze státního rozpočtu za rok 2020, tabulky
       hlášení změn v počtu žáků za školní roky 2020/2021 a 2021/2022 k termínu IČ
17.    Smlouvy o nájmu nebytových prostor ke vzdělávací činnosti v místě ZŠ T. G.
       Masaryka, Ortenovo nám. 34, Praha 7, Smlouva o pronájmu tělocvičny v TJ Slavoj
       Holešovice a.s., U Průhonu 50, Praha 7, Smluvní ujednání o pronájmu tělocvičny
       ENERGYM, Přívozní 937, Praha 7 s platností od 11/2021, platné ve sledovaném
       období
18.    Smlouva o zabezpečení školního stravování žáků – obědů v ŠJ ZŠ T. G. Masaryka,
       Ortenovo nám. 34, Praha 7, platná ve sledovaném období


                                        Poučení
Podle § 174 odst. 11 školského zákona může ředitel školy podat připomínky k obsahu
inspekční zprávy České školní inspekci, a to do 14 dnů po jejím převzetí. Případné
připomínky zašlete na adresu, Česká školní inspekce, Pražský inspektorát, Arabská
683, 160 66 Praha 6, případně prostřednictvím datové schránky (g7zais9), nebo
na e-podatelnu csi.a@csicr.cz s připojením elektronického podpisu, a to k rukám
ředitele inspektorátu.



2021/2022                                    7
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.




Složení inspekčního týmu a datum vyhotovení inspekční zprávy


 Mgr. Hana Vejrážková, školní inspektorka,         Mgr. Hana Vejrážková v. r.
 vedoucí inspekčního týmu
 Mgr. Ivana Kučerová, školní inspektorka           Mgr. Ivana Kučerová v. r.

 Mgr. Hana Šinská, školní inspektorka                Mgr. Hana Šinská v. r.

 Ing. Ivana Černá, kontrolní pracovnice              Ing. Ivana Černá v. r.


V Praze 9. 2. 2022




Datum a podpis ředitele školy potvrzující projednání a převzetí inspekční zprávy


 Mgr. František Tichý,                             Mgr. František Tichý v. r.
 ředitel školy

V Praze 16. 2. 2022




2021/2022                                    8
