                                    Česká školní inspekce
                                  Jihomoravský inspektorát
_________________________________________________________________________________________________________ ___




                         IN S P E K Č N Í ZP R ÁVA
                                          Čj. ČŠIB-1228/21-B


Název                                Gymnázium a základní umělecká škola Šlapanice,
                                     příspěvková organizace
Sídlo                                Riegrova 17, 664 51 Šlapanice
E-mail                               gymnazium@gslapanice.cz
IČ                                   49461249
Identifikátor                        600014061
Právní forma                         příspěvková organizace
Zastupující                          Mgr. Gabriela Kokešová
Zřizovatel                           Jihomoravský kraj
Místo inspekční činnosti             Riegrova 17 a 19, Šlapanice,
                                     Podolí č. p. 23,
                                     Štefánikova 424, Újezd u Brna
Termín inspekční činnosti            4. 10. 2021 − 7. 10. 2021


Inspekční činnost byla zahájena předložením pověření k inspekční činnosti.


                                  Předmět inspekční činnosti
Inspekční činnost podle § 174 odst. 2 písm. b) a c) zákona č. 561/2004 Sb., o předškolním,
základním, středním, vyšším odborném a jiném vzdělávání (školský zákon), ve znění
pozdějších předpisů.
Zjišťování a hodnocení podmínek, průběhu a výsledků vzdělávání podle školních
vzdělávacích programů.
Zjišťování a hodnocení naplnění školních vzdělávacích programů.




2021/2022
                                    Charakteristika
Gymnázium (dále G) a základní umělecká škola (dále ZUŠ) Šlapanice, příspěvková
organizace, poskytuje vzdělávání žákům v oboru vzdělání 79-41-K/81 Gymnázium osmileté
se všeobecným zaměřením (denní studium ukončené maturitní zkouškou) a žákům
v uměleckých oborech (v hudebním, tanečním a výtvarném) základní umělecké školy.
Od poslední inspekční činnosti v roce 2013 došlo k personálním změnám ve vedení
a navýšení nejvyššího povoleného počtu žáků v ZUŠ (na 482), v gymnáziu se nejvyšší počet
žáků (260) nezměnil. K 30. září 2021 bylo v G vykázáno 243 žáků, v ZUŠ 420. Gymnázium
navštěvují i žáci se speciálními vzdělávacími potřebami (dále SVP), evidováni jsou i žáci
s nadáním nebo mimořádným nadáním, tři žáci se vzdělávají podle individuálního
vzdělávacího plánu (dále IVP). ZUŠ žáky se SVP neeviduje. ZUŠ realizuje svoji činnost ve
Šlapanicích, Blažovicích, Podolí, Újezdu u Brna a Bílovicích nad Svitavou. Škola je spádová
pro okolní obce a okrajové čtvrti Brna, plní funkci kulturní a vzdělávací instituce. Stravování
je pro žáky zajištěno v jídelně místní základní školy. Žáci gymnázia jsou vzděláváni podle
školního vzdělávacího programu pro gymnázia (dále ŠVP G). Vzdělávání žáků v ZUŠ
probíhá podle školního vzdělávacího programu pro základní umělecké vzdělávání (dále ŠVP
ZUV), který byl rozšířen o předmět Hra na bicí nástroje.


                          Hodnocení podmínek vzdělávání
V koncepci rozvoje zpracované ředitelkou školy jsou stanoveny reálné a postupně
realizované cíle, které jsou doplněny a dále rozpracovány v koncepci vedení, a v rámci
potřeb (G i ZUŠ) vyhodnocovány a následně inovovány. Významným faktorem
při zpracování cílů rozvoje školy je i partnerská spolupráce. Stěžejními partnery školy jsou
zřizovatel, školská rada a zákonní zástupci žáků. Důležitým partnerem je město Šlapanice.
Zapojováním žáků do různých veřejných akcí a vzájemnou provázaností s činností ZUŠ je
podporována sounáležitost s městem i regionem, což je přínosem pro osobnostní rozvoj žáků
G i ZUŠ. Na pedagogickém vedení školy se kromě ředitelky školy podílí také dva zástupci.
Kontrola a hodnocení kvality průběhu vzdělávání na G zejména formou hospitační činnosti
je především záležitostí ředitelky školy. Zástupci (pro G i ZUŠ) nebo vedoucí metodickýc h
sekcí se hospitační činností dosud nezabývali. Delegování kompetencí je sice vymezeno, ale
systematické sdílení pedagogických postupů a jejich využívání s dopadem na zlepšování
kvality poskytovaného vzdělávání bylo realizováno pouze částečně. Informace získává
vedení školy mj. i prostřednictvím pravidelných jednání pedagogické rady nebo v rámci
předmětových komisí. Řešeny jsou např. změny legislativy nebo organizační záležitos ti,
vyhodnocování vzdělávacího procesu s dopadem na výsledky vzdělávání žáků má spíše
informativní charakter. Zákonným zástupcům jsou informace poskytovány prostřednictvím
elektronického systému a na třídních schůzkách. Vedení školy ale dosud nemá promyšlený
efektivní způsob kontroly jednotlivých činností školy, který by umožnil průběžně zjišťovat
případné nedostatky a rezervy a na základě těchto zjištění přijímat adekvátní opatření ke
zlepšení vzdělávání (např. v oblasti agendy související se vzděláváním žáků se SVP
a nadaných). Personálním podmínkám věnuje vedení školy odpovídající pozornost,
soustředí se na podporu vzdělávání v rámci odbornosti jednotlivých pedagogů (včetně
možnosti vycestovat do zahraničí na stáž), ale konkrétní informace k vhodným formám
a metodám práce (např. při vzdělávání žáků s potřebou podpůrných opatření a žáků
nadaných) získávají vyučující spíše neformálně a méně systematicky. V důsledku navýšení
kapacity ZUŠ a generační výměny se zvýšil počet nových pedagogických pracovníků,
novým učitelům poskytují podporu mentoři. Poskytování poradenských služeb žákům
gymnázia, rodičům i pedagogům zajišťuje školní poradenské pracoviště (dále ŠPP). Péče


2021/2022                                     2
o žáky se SVP spočívá v identifikaci jejich individuálních vzdělávacích potřeb a spolupráci
se školským poradenským zařízením. Ač má výchovná poradkyně přehled o žácích se SVP,
nebylo v oblasti jejího působení zajištěno plnění všech činností kvalitně a účelně. Učitelé
jsou sice s doporučeními školských poradenských zařízení k poskytování podpůrných
opatření rámcově seznamováni, v hospitovaných vyučovacích hodinách ale tyto speciální
přístupy nebyly výrazně využívány, jen výjimečně docházelo k diferenciaci a zohledňo vá ní
individuálních potřeb žáků. S nadanými či mimořádně nadanými žáky učitelé pracují
převážně mimo povinnou výuku, umožňují jim konzultace, nabízí volitelné předměty
a podporují je v účasti na soutěžích a olympiádách, ve sledovaných hodinách podpora patrná
nebyla.
Škola má nastavený systém zajišťující bezpečnost a ochranu zdraví žáků při vzdělává ní,
značná pozornost je věnována i optimální organizaci výuky a průběžnému zlepšování
materiálních podmínek. V době inspekční činnosti však bylo zjištěno, že vzdělávání žáků
ZUŠ na pracovišti v Újezdu u Brna probíhalo v prostorách, které neodpovídaly vzdělávac ím
potřebám žáků, především z hlediska účelnosti a estetiky. Odpovídající pozornost věnuje
škola prevenci rizikového chování. V minimálním preventivním programu jsou nastaveny
vhodné aktivity, které odpovídají problematickým jevům, vyskytujícím se ve škole.
V letošním školním roce je prevence zaměřena především na problematiku pohybu
v kyberprostoru, šikany, vztahů v kolektivu nebo na kariérové poradenství. Projevy
rizikového chování žáků škola řešila v posledních letech ojediněle. Koncem loňského
a začátkem letošního školního roku zaznamenala škola nárůst psychických problémů
některých žáků, které jsou spojené s přechodem na prezenční výuku. Žákům jsou nabízeny
osobní konzultace, hojně jich využívají. Škola aktivně reagovala na vzniklou situaci
a navázala spolupráci s novou školní psycholožkou, která poskytuje žákům odbornou
pomoc. V některých třídách již v tomto školním roce proběhl monitoring a zjišťová ní
možných vztahových problémů jednotlivých třídních kolektivů. Pro nově vznikajíc í
kolektivy zajišťuje škola adaptační kurzy.


                          Hodnocení průběhu vzdělávání
V hospitovaných hodinách výuka probíhala v příjemné pracovní atmosféře, žáci byli aktivní,
vedli si zápisy. Někteří učitelé uplatňovali mezipředmětové vztahy a uváděli příklady
z reálného života. Obvykle byly zařazeny frontální a skupinové formy výuky. Mluvený
projev žáků v cizích jazycích byl na velmi dobré úrovni, protože žáci většinou dostávali
adekvátní prostor ke komunikaci. Obsahem výuky (převážně v českém jazyce
a společenskovědních předmětech) bylo sebepoznání v zátěžových situacích, důraz byl
kladen na rozvoj postojů k sobě, toleranci k okolí a schopnost orientovat se mezi
relevantními (nejen internetovými) zdroji při získávání informací. V úvodu hodin
s přírodovědným zaměřením pedagogové sdělovali především téma dané hodiny, výukové
a vzdělávací cíle nebyly žákům sdělovány. Práce ve dvojicích a skupinová výuka se vyskytly
jen ojediněle. Žáci se chovali přirozeně, přemýšleli a většinou reagovali se zájmem,
přírodovědná gramotnost byla rozvíjena odpovídajícím způsobem. V některých hodinách
vyučující podporovali u žáků účelné využívaní výpočetní techniky s dopadem
do praktického života. Žáci (ponejvíce v hodinách informačních technologií) pak přemýšle li
nad různými variantami řešení úkolů při práci s počítačem. Vyučující využívali získané
dovednosti a návyky žáků z distanční výuky. Předmětům s výchovným zaměřením škola
věnuje patřičnou pozornost. Vzhledem k personálním možnostem a úzké provázanost i
využívá škola pro zkvalitnění výuky i odbornost pedagogů ze ZUŠ. Některé hodiny hudební
výchovy byly realizovány ve venkovních prostorách školy, kde byl důraz kladen na rozvoj
rytmicko-pohybových a deklamačních dovedností. Žáci pracovali v kruhu a cíleně vzájemně


2021/2022                                   3
kooperovali. Výše zmíněné metody účelně a cíleně vedly žáky k rozvoji hudebního cítění,
sociální a estetické vnímavosti. Přestože má škola omezené prostorové podmínky a žáci
musí využívat tělocvičny jiných subjektů, jsou v rámci tělesné výchovy aktivně vedeni
k pohybu. V hodinách byla patrná příjemná sportovní atmosféra a zájem žáků o jakékoliv
pohybové aktivity. Společným znakem většiny hospitovaných hodin byla absence
hodnocení, sebehodnocení nebo vzájemného hodnocení. Slabou stránkou byla neefektivní
podpora žáků se SVP a nadaných (včetně těch s vysokou nebo mimořádnou mírou nadání).
Hospitační činnost v ZUŠ se uskutečnila v individuální i kolektivní výuce. V rámci
individuální výuky v hudebním oboru byly sledovány hodiny sólového zpěvu, výuka hry
na klavír, housle, zobcovou flétnu, elektronické klávesové nástroje a kytaru. Cíle
vyučovaných hodin byly konkrétně stanoveny a žáky pochopeny, výuka byla vedena
odborně správně. Ve sledovaných hodinách byli žáci vhodně vedeni k rozvíjení technickýc h
zdatností k ovládnutí zvoleného hudebního nástroje či pěveckého hlasu, praktické prvky
výuky byly propojovány s hudební teorií, ve které se žáci většinou orientovali. Efektivní
bylo využití ICT včetně doprovodných programů ve výuce hry na flétnu. Zhlédnutá
individuální výuka výrazně respektovala studijní předpoklady konkrétních žáků
a prohlubovala jejich zájem o zvolený obor a hudební vzdělání. V kolektivní výuce hudební
nauky byli žáci vhodnými činnostmi vedeni k pochopení teoretických prvků hudebního
vzdělání. Výuka byla vedena zábavnou formou a rozvíjela žáky ve všech oblastech recepce
a reflexe hudby. Hudební teorie byla demonstrována a propojena s praktickými činnost mi
(např. zpěvem vhodně zvolených písní vzhledem k věku žáků) s doprovodem na Orffovy
nástroje, intonačním cvičením, rytmickými příklady. Estetické kompetence byly rozvíjeny
účelně. Příležitost ke zlepšení spatřuje ČŠI v podpoře kvalitní výuky hudební nauky
spočívající i v pestřejším vybavením hudebními nástroji. V tanečním oboru byl obsah hodin
dobře organizován a pedagožka vhodně rozvíjela dovednosti žákyň včetně zvyšová ní
fyzické zdatnosti žákyň a nácviku konkrétních figur a společné choreografie. Do výuky byly
vhodně zahrnuty přestávky na odpočinek a relaxaci. Hodnoticí systém byl v hodinách
nastaven a důsledně dodržován, hodnocení pedagogem bylo průběžné a pro žáky motivač ní.
Společným znakem sledovaných hodin v ZUŠ však byla absence souhrnného hodnocení,
sebehodnocení nebo vzájemného vrstevnického hodnocení.


                          Hodnocení výsledků vzdělávání
Úspěšnost žáků škola sleduje pomocí běžných nástrojů. Průběžné výsledky vzdělávání jsou
projednávány v metodických komisích a na pedagogických radách, se zjištěními škola
pracuje spíše neformálně, detailnějšími analýzami výsledků vzdělávání se škola dosud
nezabývala. Celkové výsledky škola prezentuje ve výroční zprávě. Ve 2. pololetí školního
roku 2020/2021 prospělo 203 žáků školy s vyznamenáním, 46 prospělo, neprospívající žáky
škola neměla, celkový průměrný prospěch byl 1,22. Absence žáků (i díky distanční výuce)
v loňském školním roce dosahovala v průměru 23 hodin na žáka. U maturitních zkoušek
jsou výsledky v porovnání se školami stejného zaměření většinou výborné. Úspěšnost žáků
u maturitní zkoušky byla v posledních letech téměř 100 %. Ve školním roce 2020/2021 z 32
žáků u maturitní zkoušky 21 žáků prospělo s vyznamenáním, 11 jich prospělo. Škola se
aktivně zapojuje do testování, účastní se olympiád a soutěží. Snahou je co nejlépe připravit
žáky na další studium, zapojují se proto i do soutěží středoškolské odborné činnosti. Mnozí
žáci byli za své práce oceněni (např. Cenou učené společnosti, Ministerstvem školství,
mládeže a tělovýchovy, nebo v rámci „Českých hlaviček“). Žáci reprezentují školu
i v mezinárodních kolech olympiád, úspěšnost žáků je patrná i v počtech přijetí na zahranič ní
univerzity (např. v Aberdeen, London, Glasgow, Stirling), včetně získávání stipendií. Tito
absolventi pak pořádají pro současné studenty různé aktivity, např. webinář o možnostech


2021/2022                                     4
studia v zahraničí, podílejí se také na organizaci akcí pro motivované studenty,
(např. Konference českých nadějí). Díky dlouhodobé spolupráci s Masarykovou univerzito u
v Brně jsou realizovány pedagogické praxe budoucích učitelů. Spolupráce s Jihomoravsk ým
centrem mezinárodní mobility, Vysokým učením technickým v Brně, Velvyslanectvím USA
nebo Fulbrightovou nadací v programech Fulbright English Teaching Assistent, Fulbright
Teaching Excellence and Achievement Program přispívá nejen k rozvoji jazykovýc h,
ale i odborných a sociálních kompetencí žáků.
Základní umělecká škola sleduje úspěšnost svých žáků, zabývá se i jejich předčasnými
odchody (častější odchody žáků byly zaznamenány v souvislosti s distanční formou výuky)
a ke zjištěním přijímá (např. i personální) opatření. Žáci se pravidelně účastní kultur níc h
akcí v obcích, ve kterých škola realizuje svoji vzdělávací činnost. Kulturně obohacuje
aktivity pořádané obcemi. Svou činnost škola reprezentuje veřejnosti na třídníc h
přehrávkách, vánočních koncertech, absolventském vystoupení, výstavách atd. V uplynulé m
období, kdy byla kvůli pandemii Covid-19 omezena osobní přítomnost ve školách,
prezentovali žáci své výstupy nahranými koncerty v digitální podobě. Hudební obor se
pravidelně účastní soutěží pořádaných MŠMT ČR. V době inspekční činnosti prezentova l
svá díla výtvarný obor na výstavě „Vítej, milá nevěsto“, která byla realizována společně
s muzeem města Šlapanice.


                                           Závěry
Vývoj školy
- Od minulé inspekční činnosti došlo ke změnám ve vedení školy.
- Byla navýšena kapacita základní umělecké školy.
Silné stránky
- Úspěšnost žáků v soutěžích a olympiádách včetně středoškolské odborné činnosti.
- Výborné výsledky žáků ve společné části maturitní zkoušky.
Slabé stránky a příležitosti ke zlepšení
- Minimálně zařazované sebehodnocení a vzájemné hodnocení žáků a sporadicky
  poskytovaná zpětná vazba vyučujících žákům v rámci vyučovacích hodin.
- Absence hospitační činnosti v základní umělecké škole              má negativní     dopad
  i na spolupráci pedagogů a oborů všech pracovišť v ZUŠ.
- Málo pestré a zastaralé vybavení hudebními nástroji v hudební nauce.
- Častější kontrolní a hospitační činnost v návaznosti na systém zajištění péče o žáky
  se speciálními vzdělávacími potřebami, včetně žáků nadaných a mimořádně nadaných
  v rámci běžné výuky, je příležitostí ke zlepšení.
Doporučení pro zlepšení činnosti školy
- Zkoordinovat činnosti školního poradenského pracoviště v oblasti péče o žáky s potřebou
  podpůrných opatření včetně zajištění informovanosti všech aktérů vzdělávacího procesu
  a komunikace s pedagogickým sborem.
- Více diferenciovat a individualizovat výuku.
- Podporovat efektivní a účelné vzdělávání žáků se speciálními vzdělávacími potřebami
  včetně žáků nadaných a mimořádně nadaných.



2021/2022                                    5
- Zařadit sebehodnocení a žákovské hodnocení do vzdělávacího procesu.
- Realizovat vzájemné náslechy v hodinách včetně předávání pedagogické inspirace
  i v rámci předmětových komisí.
- Zaměřit se na hospitační činnost s akcentem na větší propojení spolupráce pedagogů
  a oborů všech pracovišť v ZUŠ i v návaznosti na zlepšení materiálních podmínek
  a vybavení hudebními nástroji.


                                    Stanovení lhůty
Česká školní inspekce v souladu s § 175 odst. 1 školského zákona ukládá ředitelce školy
ve lhůtě do 14 dnů odstranit nedostatky zjištěné při inspekční činnosti a ve stejné lhůtě
písemně informovat Českou školní inspekci, jak byly nedostatky odstraněny a jaká
byla přijata opatření k prevenci nedostatků zjištěných při inspekční činnosti a ve stejné
lhůtě písemně informovat Českou školní inspekci, jaká byla přijata opatření.
Zprávu zašlete na adresu Česká školní inspekce, Jihomoravský inspektorát, Křížová
22, 603 00 Brno, případně prostřednictvím datové schránky (g7zais9), nebo
na e- podatelnu csi.b@csicr.cz s připojením elektronického podpisu.


            Seznam dokladů, o které se inspekční zjištění opírají
 1.    Zřizovací listina příspěvkové organizace Jihomoravského kraje, č. j. 20/65 ze dne
       30. dubna 2015 včetně dodatku č. 1
 2.    Jmenovací dekret na pracovní místo ředitelky, č. j. JMK 58216/2016, s účinnos tí
       od 1. května 2016, ze dne 21. dubna 2016
 3.    Rozhodnutí ve věci zápisu změny v údajích vedených v rejstříku škol a školských
       zařízení, č. j. MSMT-12768/2021-4 s účinností od 1. září 2021, ze dne 26. května
       2021
 4.    Personální dokumentace včetně Směrnice DVPP a plánů jednotlivých pedagogů na
       školní rok 2021/2022, vyhodnocení plánů za školní rok 2020/2021
 5.    Koncepce rozvoje gymnázia a ZUŠ Šlapanice na období 2016 – 2022 ze dne 1. května
       2016 včetně zhodnocení
 6.    Koncepce vedení Gymnázia a Základní umělecké školy Šlapanice, příspěvkové
       organizace ze dne 1. září 2018
 7.    Koncepce rozvoje Gymnázia a Základní umělecké školy Šlapanice, příspěvkové
       organizace v období 2022 – 2028 ze dne 30. září 2021
 8.    Školní vzdělávací program pro osmileté studium „Škola žije do večera II.“ s platností
       od 1. září 2017 a „Škola žije do večera III.“ s platností od 1. září 2020
 9.    Školní vzdělávací program pro základní uměleckou školu „Škola žije do večera II.“
       s platností od 1. září 2019
10.    Organizační řád s platností a účinností od 1. září 2016 (včetně platných školních řádů)
11.    Zápisy z jednání pedagogické rady vedené ve školním roce 2021/2022, 2020/2021
12.    Dokumentace vedená výchovným poradcem a školním metodikem prevence
       ve školním roce 2021/2022, včetně vybraného vzorku IVP, Plánu výchovné ho
       poradenství, Minimálního preventivního programu, Deníku školního metodika
       prevence, Krizového plánu, Strategie předcházení a řešení školní neúspěšnosti



2021/2022                                     6
13.    Školní informační systém a matrika v listinné nebo v elektronické podobě (včetně
       vybraného vzorku dokladů k přijímání žáků, k ukončování vzdělávání, rozhodnutí,
       rozvrhů hodin, třídních knih apod.) – školní rok 2021/2022
14.    Zápisy z předmětových komisí vedené ve školním roce 2021/2022, 2020/2021
15.    Webové stránky školy www.gslapanice.cz (pro G a ZUŠ) včetně výročních zpráv
16.    Dokumentace vedená v rámci základní umělecké školy ve školním roce 2020/2021
17.    Dokumentace školy k posouzení ekonomických podmínek školy, zajištění
       bezpečnosti žáků a školního stravování (např. smlouvy)
18.    Smlouvy o nájmu nebytových prostor na dalších místech poskytovaného vzdělává ní
       (Podolí, Blažovice, Újezd u Brna, Bílovice nad Svitavou), nájemní smlouvy s TJ Orel,
       TJ Sokol, ZŠ Šlapanice


                                         Poučení
Podle § 174 odst. 11 školského zákona může ředitelka školy podat připomínky
k obsahu inspekční zprávy České školní inspekci, a to do 14 dnů po jejím převzetí.
Případné připomínky zašlete na adresu, Česká školní inspekce, Jihomoravs ký
inspektorát, Křížová 22, 603 00 Brno, případně prostřednictvím datové schránky
(g7zais9), nebo na e-podatelnu csi.b@csicr.cz s připojením elektronického podpis u,
a to k rukám ředitelky inspektorátu.
Inspekční zprávu společně s připomínkami a stanoviskem České školní inspekce
k jejich obsahu zasílá Česká školní inspekce zřizovateli a školské radě. Inspekční
zpráva včetně připomínek je veřejná a je uložena po dobu 10 let ve škole nebo školském
zařízení, jichž se týká, a v místně příslušném inspektorátu České školní inspekce.
Zároveň je inspekční zpráva zveřejněna na webových stránkách České školní inspekce
a v informačním systému InspIS PORTÁL.


Složení inspekčního týmu a datum vyhotovení inspekční zprávy
 PhDr. Renata Horáková, Ph.D.,                    PhDr. Renata Horáková, Ph.D.,
 školní inspektorka, vedoucí inspekčního týmu                  v. r.
 Mgr. Milan Heroudek, školní inspektor                    Mgr. Milan Heroudek v. r.
 PhDr. Šárka Maleňáková, Ph.D.,                        PhDr. Šárka Maleňáková, Ph.D.,
 školní inspektorka                                                 v. r.
 Mgr. Kateřina Veselá, školní inspektorka                  Mgr. Kateřina Veselá v. r.
 Mgr. Kristina Rafailov, DiS., školní inspektorka      Mgr. Kristina Rafailov, DiS., v. r.
 Bc. Olga Karmazínová, kontrolní pracovnice               Bc. Olga Karmazínová v. r.

V Brně dne 9. listopadu 2021

Datum a podpis ředitelky školy potvrzující projednání a převzetí inspekční zprávy
 Mgr. Gabriela Kokešová,
 ředitelka školy                                     Mgr. Gabriela Kokešová v. r.

Ve Šlapanicích dne 12. listopadu 2021


2021/2022                                    7
